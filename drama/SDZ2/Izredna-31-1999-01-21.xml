<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ2-Izredna-31-1999-01-21">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|89E551517DB6787EC125670400428ED0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=89E551517DB6787EC125670400428ED0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Izredna-31-1999-01-21.DZ" n="31">
               <name>Izredna</name>
               <date when="1999-01-21"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Izredna-31-1999-01-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">NADALJEVANJE 31. SEJE</stage>
            <stage type="date">(21. januar 1999)</stage>
            <stage type="chairman"> Sejo so vodili: Janez Podobnik, predsednik državnega zbora, Miroslav Luci,
            podpredsednik državnega zbora in Andrej Gerenčer, podpredsednik državnega
            zbora.</stage>
            <stage type="time"> Seja se je pričela ob 14.37 uri.</stage>


            <sp xml:id="SDZ2-Izredna-31-1999-01-21.sp1">

               <speaker>PREDSEDNIK JANEZ PODOBNIK:</speaker>

               <p>Spoštovane kolegice in kolegi! Pričenjam nadaljevanje 31. seje državnega zbora
               Republike Slovenije. Obveščen sem, da so zadržani in se današnje seje ne morejo
               udeležiti naslednje poslanke in poslanci: Peter Hrastelj, Bogomir Špiletič, Rafael
               Kužnik, Ciril Pucko, Jožef Košir, Franc Čebulj - je prisoten, Branko Janc, Vincencij
               Demšar, Jurij Malovrh - od 16.00 ure dalje, Maksimiljan Lavrinc - prisoten, Rudolf
               Petan - od 17.00 ure dalje in gospod Feri Horvat. Prosim, da ugotovimo navzočnost v
               dvorani! Ugotovimo prisotnost! <stage>(56 prisotnih.)</stage> Zbor je sklepčen in lahko odloča. Na
               sejo sem vabil predstavnike oziroma člane vlade Republike Slovenije in jih lepo
               pozdravljam.</p>
               <p>Na današnjem nadaljevanju 31. izredne seje bo zbor najprej prešel na obravnavo
               prekinjene 10. točke dnevnega reda, to je predlog zakona o ugotavljanju vzajemnosti
               pri pridobivanju lastninske pravice tujcev na nepremičninah, zatem pa opravil
               obravnavo 13. točke, to so vprašanja in pobude poslank in poslancev. Pričakujemo, da
               bomo danes to točko tudi zaključili. Če jo bomo zaključili pred 18.00 uro, pa imamo
               tudi možnost, da preidemo na 9. točko dnevnega reda, delovno telo je pravkar končalo
               svoje delo, to je predlog odloka o spremembah in dopolnitvah prostorskih sestavin
               dolgoročnega in srednjeročnega družbenega plana Republike Slovenije. Seveda je
               potrebno, da imajo poslanke in poslanci na klopeh tudi poročilo odbora.</p>
               <p>Prehajamo torej na nadaljevanje <title>10. TOČKE DNEVNEGA REDA - OBRAVNAVA PREDLOGA
                  ZAKONA O UGOTAVLJANJU VZAJEMNOSTI PRI PRIDOBIVANJU LASTNINSKE PRAVICE TUJCEV NA
                  NEPREMIČNINAH, HITRI POSTOPEK.</title> Državni zbor je to točko obravnaval na
               včerajšnjem zasedanju in po končani drugi obravnavi ni sprejel naslova zakona.
               Predlog zakona ne vsebuje bistvenega elementa iz prvega odstavka 175. člena
               poslovnika, to je naslov zakona. V skladu z razlago komisije za poslovnik z dne 23.
               marca 1997 ugotavljam, da predlog zakona o ugotavljanju vzajemnosti pri pridobivanju
               lastninske pravice tujcev na nepremičninah ni bil sprejet in da je s tem zakonodajni
               postopek končan. S tem pa tudi zaključujem to točko dnevnega reda.</p>
               <p>Prehajamo na <title>13. TOČKO DNEVNEGA REDA - VPRAŠANJA IN POBUDE POSLANK IN
                  POSLANCEV.</title> Za današnjo sejo so se opravičili naslednji ministri: minister
               dr. Slavko Gaber se zaradi vnaprej določenih obveznosti opravičuje, sodeloval bo dr.
               Janko Strel, državni sekretar. Prav tako se opravičuje tudi minister za finance, mag.
               Gaspari. Sodelovali bodo državni sekretarji in vodilni uslužbenci na ministrstvu za
               finance. Za začetek seje, za 15 minut, se je opravičil tudi minister za notranje
               zadeve, gospod Mirko Bandelj.</p>
               <p>V dogovorjenem roku, ki se je iztekel včeraj do 10.00 ure, smo prejeli pisne prijave
               poslanskih vprašanj in pobud. Določen je bil vrstni red pobud in vprašanj v skladu z
               odstavkom 23. člena - z zadnjim odstavkom - poslovnika, tako da prva tri vprašanja
               oziroma pobude postavijo poslanci opozicije, nato pa poslanci iz raznih poslanskih
               skupin po vrstnem redu prijave.</p>
               <p>Poslanke in poslance bi opozoril, da mora biti poslansko vprašanje kratko in
               postavljeno tako, da je njegova vsebina jasno razvidna. V nasprotnem primeru bom
               moral poslanca opozoriti ter ga pozvati, da vprašanje ustrezno izpopolni. Ustno
               vprašanje oziroma pobuda ne sme trajati več kot 3 minute, ministrov odgovor pa
               praviloma ne več kot 10 minut, dopolnilno vprašanje pa 2 minuti.</p>
               <p>Prvo poslansko vprašanje postavlja poslanec dr. Ciril Ribičič, za njim gospod Zmago
               Jelinčič. Prosim za mir v dvorani! Kolegice in kolegi, prosim, da se tudi posedete po
               svojih poslanskih mestih, da bo lahko dr. Ribičič postavil poslansko vprašanje.
               Prosim.</p>
            </sp>
            <sp xml:id="SDZ2-Izredna-31-1999-01-21.sp2">

               <speaker>DR. CIRIL RIBIČIČ:</speaker>

               <p>Spoštovane kolegice in kolegi, spoštovani gospod predsednik, hvala za to vprašanje.
               Hvala tudi za opozorilo, ki je že običajno, da naj bo postavljeno kratko in jasno.
               Moram reči, da na vrhu tega spiska nisem po svoji zaslugi, ampak po zaslugi
               predsednika vlade dr. Janeza Drnovška, ki se izogiba, da bi prišel v državni zbor in
               odgovoril na moje poslansko vprašanje.</p>
               <p>Danes je 318 dni od takrat, ko sem ga prvič prosil, 10. marca lanskega leta, da
               pride v državni zbor in odgovori na moje poslansko vprašanje o regijah. Predsednik me
               je, kot rečeno, opozoril, naj kratko postavim vprašanje; lahko ga pa postavim tako
               ali drugače, nikoli ne dobim odgovora. Prosil bi gospoda predsednika in vse, ki jim
               je kaj do ugleda državnega zbora, da vlado opozorijo, da je njena dolžnost, da nam
               posreduje odgovore, in da predsednika vlade direktno opozorijo, da je njegova
               dolžnost, da pride v državni zbor, in da se ne more eno leto izogibati temu, da bi
               odgovoril na moje poslansko vprašanje.</p>
               <p>To poslansko vprašanje sem večkrat prestavil in ga nisem postavil zaradi tega, ker
               ni bilo dr. Drnovška. Potem sem ga zastavil in rekel, da pričakujem njegov odgovor v
               državnem zboru, pa do tega ni prišlo. Danes bom opozoril samo na en vidik.</p>
               <p>Namreč, moja ocena je, da ne samo mnogi državljani, ampak da tudi naša vlada, na
               čelu s predsednikom vlade, enostavno ne verjame, da bomo prišli v Evropsko zvezo.
               Namreč, če bi temu verjeli, da lahko čez pet, šest, sedem, osem let postanemo
               enakopravni člani Evropske zveze, potem bi se lotili področja regionalizma, naredili
               reformo in usposobili Slovenijo, da bi bila sposobna, takrat ko bodo odpravljene meje
               s sosednjo Italijo, sosednjo Avstrijo, sosednjo Madžarsko in v perspektivi tudi s
               Hrvaško odpravljene v tem smislu, da bodo prosto prehodne, da bomo takrat
               pripravljeni za to, da bodo naše regije, naše pokrajine sposobne enakopravno
               sodelovati z regijami prek naših meja: z regionalnimi centri v Italiji, Avstriji in
               na Madžarskem. To se mi zdi, da je posebej treba opozoriti.</p>
               <p>Drugo, kar je bilo v mojem vprašanju večkrat poudarjeno, je to, da želim odgovor
               predsednika vlade o tem, ali podpira idejo o spremembi ustave glede regionalizma.
               Ideja je zelo enostavna: črta se 143. člen in se s tem omogoči, da bi tudi pri nas
               nastale pokrajine, ki bodo primerljive z notranjim regionalizmom v drugih evropskih
               državah. Na to nisem dobil odgovora in moram reči, da če tega odgovora ne bom dobil
               do naslednje seje, da se bom lotil zbiranja podpisov. Kajti, če ni argumentov zoper
               spremembo ustave, potem ta molk mora pomeniti, da predsednik vlade podpira idejo, ki
               je bila zapisana tudi v vladni strategiji za vstop Slovenije v Evropsko zvezo. Hvala
               lepa.</p>
            </sp>
            <sp xml:id="SDZ2-Izredna-31-1999-01-21.sp3">

               <speaker>PODPREDSEDNIK MIROSLAV LUCI:</speaker>

               <p>Hvala lepa kolegu Ribičiču. Torej, predsednik ni prisoten, zato mu bomo vprašanje
               posredovali; to bomo storili in smo že storili. Opozorili ga bomo tudi na zadnjo
               točko, da se je dolžan udeležiti te točke in tudi odgovoriti ter odgovoriti tudi na
               dodatno vprašanje, ali sprejema idejo o spremembi ustave. Mislim, da je zadovoljivo.</p>
               <p>Želi kdo iz vlade odgovoriti? Namesto predsednika verjetno ne more.</p>
               <p>Prehajamo na drugo poslansko vprašanje - gospod Zmago Jelinčič. Pripravi naj se
               Mirko Zamernik. Gospod Ivo Hvalica - namesto gospoda Zamernika.</p>
            </sp>
            <sp xml:id="SDZ2-Izredna-31-1999-01-21.sp4">

               <speaker>ZMAGO JELINČIČ:</speaker>

               <p>Hvala lepa. Pozdravljeni vsi skupaj. Dve vprašanji imam.</p>
               <p>Eno vprašanje je za ministrstvo za zunanje zadeve. Ali je res - in če je res, kako
               je to mogoče, s kakšnim namenom in utemeljitvijo ima oficir slovenske vojske, gospod
               Dragan Bavčar, diplomatski potni list?</p>
               <p>Drugo vprašanje je za ministrstvo za zdravstvo. Zakaj duhovniki, ki delijo hrano ob
               svojih obredih, nimajo izvršenega sanitarnega pregleda v skladu z do sedaj veljavnimi
               predpisi? Hvala lepa.</p>
            </sp>
            <sp xml:id="SDZ2-Izredna-31-1999-01-21.sp5">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Prosim za mir v dvorani! Kolegi poslanci! Vprašanje je bilo postavljeno.
               ... <stage>(Nemir v dvorani.)</stage> ... Kolegice poslanke in poslanci! Če ne bo miru, bomo morali
               za nekaj časa prekiniti sejo. Prosim za mir v dvorani! Vodje poslanskih skupin!
               Ministrstvo za zunanje zadeve je pozvano, da poda prvi odgovor. Gospod Juri, državni
               sekretar, prosim.</p>
            </sp>
            <sp xml:id="SDZ2-Izredna-31-1999-01-21.sp6">

               <speaker>FRANCO JURI:</speaker>

               <p>Spoštovani! Poslancu Jelinčiču lahko odgovorim le, da bomo to preverili. Trenutno
               tega podatka nimam, zato bomo odgovorili v pisni obliki.</p>
            </sp>
            <sp xml:id="SDZ2-Izredna-31-1999-01-21.sp7">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Prosim ministrstvo za zdravstvo za drugi odgovor. Odgovor bo verjetno
               pisen.</p>
               <p>Prehajamo na tretje vprašanje. Gospod Ivo Hvalica. Kolega, izvoli.</p>
            </sp>
            <sp xml:id="SDZ2-Izredna-31-1999-01-21.sp8">

               <speaker>IVO HVALICA:</speaker>

               <p>Hvala lepa. Najprej pojasnilo, zakaj sem tu namesto kolega Zamernika. Kolega
               Zamernik se je odločil, da odstopi meni tretje mesto pri poslanskem vprašanju zaradi
               tega, ker s tem tudi protestira zaradi tega, ker že leto dni ni dobil odgovora
               podpredsednika vlade v zvezi s prodajo motela Medno Avtocommercu, in podobnih zadev.
               Da boste vedeli, zakaj to je.</p>
               <p>Svoje vprašanje pa naslavljam na vlado oziroma na ministrstvo za notranje zadeve.
               Pozdravljam predsednika vlade v odsotnosti, seveda kot vedno. On v Evropo ne bo
               prišel, ker to, da on negira oziroma ni prisoten na tem eminentnem delu
               parlamentarnega poslovanja, je nekaj nedopustnega. Ampak očitno se je on tako
               odločil.</p>
            </sp>
            <sp xml:id="SDZ2-Izredna-31-1999-01-21.sp9">

               <speaker>PODPREDSEDNIK MIROSLAV LUCI:</speaker>

               <p>Kolega Ivo Hvalica! Samo pojasnilo. Minister Bandelj se je opravičil za začetek
               seje, če bi želel, bomo počakali... Ali boš kar sedaj nadaljeval?</p>
            </sp>
            <sp xml:id="SDZ2-Izredna-31-1999-01-21.sp10">

               <speaker>IVO HVALICA:</speaker>

               <p>Vidim prijatelja Slavka Debelaka, bom kar njega gledal...</p>
            </sp>
            <sp xml:id="SDZ2-Izredna-31-1999-01-21.sp11">

               <speaker>PODPREDSEDNIK MIROSLAV LUCI:</speaker>

               <p>Izvoli, kolega.</p>
            </sp>
            <sp xml:id="SDZ2-Izredna-31-1999-01-21.sp12">

               <speaker>IVO HVALICA:</speaker>

               <p>... In mu postavil to vprašanje. Vprašanje je namenjeno vladi in ministrstvu za
               notranje zadeve.</p>
               <p>Ministrstvo za notranje zadeve oziroma ministra sprašujem. Na podlagi katerega
               sklepa vlade ne spoštuje sklepa občinskega sveta Postojna, z dne 29. oktobra 1998 v
               zvezi z nastanitvijo tujcev v kraju Veliki Otok pri Postojni. Ta sklep sem prepisal;
               vročen je bil tudi ministrstvu za notranje zadeve, in se glasi: "Občinski svet
               podpira zahteve vaščanov Velikega Otoka, sprejete na zboru krajanov 28.10.1998. 2.
               Občinski svet ugotavlja, da je ministrstvo za notranje zadeve z nezakonito
               naselitvijo tujcev v pralnico opuščene vojašnice v Velikem Otoku grobo poteptalo
               osnovna načela pravne države in suverenost lokalnih organov občine Postojna. 3.
               Občinski svet zahteva, da se takoj prenehajo vse aktivnosti v zvezi z nastanitvijo
               tujcev v vojašnici Velikega Otoka; tisti, ki so tam nastanjeni, pa morajo biti
               preseljeni oziroma premeščeni v sedmih dneh." To je bilo napisano daljnega, lahko že
               rečemo, 29. oktobra 1998. Želel bi tu imeti - ne posplošen odgovor, to me ne "briga",
               ampak natančno datum sklepa vlade, na podlagi katerega je vlada oziroma ministrstvo
               za notranje zadeve zavrnilo sklep občine Postojna. Hvala.</p>
            </sp>
            <sp xml:id="SDZ2-Izredna-31-1999-01-21.sp13">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Bomo dobili odgovor kar takoj. Ja, gospod državni sekretar, gospod
               Debelak.</p>
            </sp>
            <sp xml:id="SDZ2-Izredna-31-1999-01-21.sp14">

               <speaker>MAG. SLAVKO DEBELAK:</speaker>

               <p>Gospod podpredsednik, gospod poslanec Hvalica, predlagam, da odgovori gospod
               Bandelj, prihaja čez 10, 15 minut. Na to temo je še, moram reči, več vprašanj. Sam
               sem si skrbno zabeležil vaše vprašanje, prenesel mu ga bom in prepričan sem, da vam
               bo odgovoril. Hvala lepa.</p>
            </sp>
            <sp xml:id="SDZ2-Izredna-31-1999-01-21.sp15">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Dodatno vprašanje ima gospod Ivo Hvalica. Izvoli, kolega. Dopolnilno
               vprašanje.</p>
            </sp>
            <sp xml:id="SDZ2-Izredna-31-1999-01-21.sp16">

               <speaker>IVO HVALICA:</speaker>

               <p>Hvala lepa. S tem pojasnilom sem zadovoljen in čakal bom na odgovor. Tudi sam sem
               napisal zelo eksaktno moje vprašanje, predvsem pa sem zelo eksaktno napisal sklepe,
               ki sem jih prej citiral, in vam bodo tu na voljo. Pri tem bi pa še enkrat poudaril,
               da je treba prenesti ministru tudi to, da hočem imeti odgovor, ne "flancanje"!
               Odgovor, točen odgovor, sklep vlade, kdo je to odločil, kdo je to sklenil; skratka -
               odgovor, kot se pritiče odgovoru, ki ga daje vlada oziroma minister poslancu. Hvala
               lepa.</p>
            </sp>
            <sp xml:id="SDZ2-Izredna-31-1999-01-21.sp17">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Prehajamo na četrto vprašanje. Kolega Zoran Lešnik, izvoli.</p>
            </sp>
            <sp xml:id="SDZ2-Izredna-31-1999-01-21.sp18">

               <speaker>ZORAN LEŠNIK:</speaker>

               <p>Hvala lepa. Gospod podpredsednik, kolegice in kolegi! Poslansko vprašanje je
               naslovljeno na ministrstvo za kmetijstvo, gozdarstvo in prehrano. Ne morem ga
               nasloviti gospodu ministru, ker je bolan in bi bilo nepošteno, če bi naslovil to
               vprašanje na njega.</p>
               <p>Vem za primere, da je sklad kmetijskih zemljišč in gozdov Republike Slovenije konec
               decembra 1998 poslal kmetom račun za plačilo najemnine ali zakupnine, in to za 5 let
               nazaj - za obdobje od 1994 do 1998. Torej za obdobje, ko so kmetje zemljo obdelovali,
               vendar sklad z njimi za to obdobje ni sklenil pogodbe.</p>
               <p>Ministrstvo za kmetijstvo, gozdarstvo in prehrano, pod pokroviteljstvo katerega sodi
               tudi sklad kmetijskih zemljišč in gozdov, sprašujem: ali je tako zaračunavanje
               najemnine ali zakupnine za nazaj zakonito in dovoljeno? Če slučajno ni, kakšni bodo
               ukrepi?</p>
               <p>Isto ministrstvo, pa tudi vodstvo parlamenta sprašujem, kakšen je optimalen čas za
               odgovor na konkretno zastavljeno poslansko vprašanje. Do danes namreč še nisem dobil
               odgovora na vprašanje, ki sem ga naslovil na ministrstvo za kmetijstvo, gozdarstvo in
               prehrano ter osebno na ministra gospoda Cirila Smrkolja na 29. seji državnega zbora.
               Hvala lepa.</p>
            </sp>
            <sp xml:id="SDZ2-Izredna-31-1999-01-21.sp19">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Dobili bomo ustni odgovor. Izvolite.</p>
            </sp>
            <sp xml:id="SDZ2-Izredna-31-1999-01-21.sp20">

               <speaker>MAKSIMILJAN MOHORIČ:</speaker>

               <p>Spoštovani zbor, spoštovani gospod Lešnik, ker na vaše vprašanje ne morem takoj
               odgovoriti, bomo zaradi tega, ker moramo pridobiti ustrezne podatke in zadevo
               preučiti, v skladu z drugim odstavkom 27. člena podali pisni odgovor.</p>
               <p>Tudi na vaše vprašanje, na katero ni bilo odgovora, bomo odgovorili čim prej oziroma
               v tem roku. Hvala lepa.</p>
            </sp>
            <sp xml:id="SDZ2-Izredna-31-1999-01-21.sp21">

               <speaker>PODPREDSEDNIK MIROSLAV LUCI:</speaker>

               <p>Hvala gospodu Mohoriču, državnemu sekretarju ministrstva za kmetijstvo, gozdarstvo
               in prehrano. Dodatnega vprašanja ni. Prehajam na peto vprašanje, Josip Bajc. Pripravi
               naj se Aleksander Merlo.</p>
            </sp>
            <sp xml:id="SDZ2-Izredna-31-1999-01-21.sp22">

               <speaker>JOSIP BAJC:</speaker>

               <p>Gospod podpredsednik, kolegice in kolegi poslanci, predstavniki in člani vlade!
               Ministrstvo za notranje zadeve Republike Slovenije kot lastnik prostorov po sklepu
               vlade Republike Slovenije iz leta 1995 - ki ne upošteva najemne pogodbe, sklenjene
               med izvršnim svetom in ministrstvom za obrambo z dne 17.11.1997 - bivše vojašnice v
               Velikem Otoku, je dne 17.10.1998 brez vednosti lokalne skupnosti naselilo v zapuščene
               prostore bivše pralnice JNA v Velikem Otoku skupino ilegalcev oziroma kot se jim v
               zadnjem času reče prebežnikov. Generalni direktor slovenske policije, gospod Borut
               Likar, je s svojim pismom dne 21.10.1998 na moje zaprosilo, da mi posreduje pismo o
               namerah, obvestil občino Postojna o vzpostavitvi tega objekta za bivalne prostore pod
               strožjim policijskim nadzorom. Po besedah ministra gospoda Mirka Bandlja naj bi bili
               ti objekti urejeni le za čas izrednih razmer. Zaradi tega sprašujem ministra gospoda
               Mirka Bandlja naslednje. Ali namerava ministrstvo za notranje zadeve, kljub
               nasprotovanju občinskega sveta občine Postojna, v prostorih bivše pralnice JLA v
               Velikem Otoku trajno urediti prehodni dom za tujce oziroma zapor; oziroma kako dolgo
               bodo še trajale izredne razmere in kdo je te izredne razmere razglasil?</p>
               <p>Drugič. Ali je ministrstvo za notranje zadeve do dne 31.12.1998. leta dopolnilo
               vlogo na upravno enoto Postojna za pridobitev lokacijskega in gradbenega dovoljenja
               glede na to, da je s strani upravne enote bilo pozvano, da dopolni vlogo za
               pridobitev gradbenega in lokacijskega dovoljenja; In, ali je ministrstvo za notranje
               zadeve, prehodni dom za tujce, dopolnilo vlogo za postavitev začasnega objekta za
               potrebe ogrevanja in s tem izpolnilo odločbo ministrstva za okolje in prostor,
               inšpektorata Republike Slovenije za okolje in prostor, enota Koper, izpostava
               Postojna?</p>
               <p>Tretjič. Zakaj ni realizirana zahteva zbora krajanov vasi Veliki Otok in občinskega
               sveta občine Postojna, ki so zahtevali prenehanje vseh aktivnost v zvezi z
               nastanitvijo tujcev in njihovo premestitev? To vprašanje se delno pokriva tudi z
               vprašanjem kolega Iva Hvalice. Hvala.</p>
            </sp>
            <sp xml:id="SDZ2-Izredna-31-1999-01-21.sp23">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Torej eno vprašanje je od gospoda Iva Hvalice, drugo od gospoda Bajca,
               problematika je ista. Med tem časom se nam je priključil gospod minister, ki sta mu
               bila namenjena prvo in drugo vprašanje. Ali si želi malo časa za posvetovanje? Bi šli
               naprej? Ali boste takoj odgovorili, gospod minister? <stage>(Da.)</stage> Izvolite.</p>
            </sp>
            <sp xml:id="SDZ2-Izredna-31-1999-01-21.sp24">

               <speaker>MIRKO BANDELJ:</speaker>

               <p>Lepo pozdravljeni in se opravičujem za to zamudo. Imel sem še druge obveznosti,
               ampak ne glede na to.</p>
               <p>Tujska problematika je v tej državi zmeraj bolj zaostren problem. To je problem, ki
               ga moramo reševati vsakodnevno. Če samo omenim dejstvo; trendi naraščanja ilegalnih
               prehodov v zadnjih dveh letih skoraj beležijo indekse 200 oziroma lansko leto je bilo
               85% več ilegalnih prehodov obravnavanih kot leto poprej. Seveda to problematiko
               rešujemo na več načinov.</p>
               <p>Prvo je učinkovita kontrola meja, kjer je slovenska policija kar uspešna. Govorim o
               trditvah in podatkih, ki nam jih dajejo predstavniki drugih držav, zlasti Italije in
               še posebej Avstrije. Recimo podatek, ki nekaj pove je dejstvo, da prek
               slovensko-avstrijske meje preide ilegalno v Avstrijo le 6% tujcev. Res pa je, da bi
               si v policiji tudi želeli več tehnične opreme in boljših pogojev za to, da bi lahko
               bili na meji še bolj učinkoviti. Tudi programi, ki so pripravljeni, gredo v to smer,
               kajti to je najbolj učinkovito sredstvo pri preprečevanju ilegalnih prehodov.</p>
               <p>To govorim zaradi tega, kajti drugi instrument, ki je tudi učinkovit, vendar je
               njegova učinkovitost manjša, je dejstvo, da lahko mi tujce, ki jih najdemo na našem
               ozemlju, vračamo v druge države le na podlagi mednarodnih pogodb.</p>
               <p>Do sedaj pri tem ni bilo kakšnih posebnih težav s Hrvaško, pa čeprav je mogoče
               Hrvaška te probleme reševala včasih tudi malo s "figo v žepu", vendar moram priznati,
               da jih iz leto v leto boljše. Z Madžarsko pa so nekateri pravni nesporazumi, predvsem
               zato, ker pred leti sklenjen sporazum o vračanju oseb tolmačita obe strani na
               drugačen, na svoj način. Ta sporazum z Madžarsko je sedaj usklajen na ekspertnem
               nivoju in bo predložen oziroma podpisan v naslednjem mesecu. To govorim zaradi tega,
               ker moram povedati, da pa obstaja vrsta držav, s katerimi ni mgoče skleniti
               nikakršnega bilateralnega sporazuma. Prav iz teh držav prihaja tudi največ tujcev. To
               so ljudje iz Bangladeša, Siera Leone, Pakistana, Kurdi in podobno. Če teh ljudi ne
               moremo vrniti, jih je treba nekam nastaniti. Zdaj prihajam k vprašanju; nastanimo jih
               lahko v skladu z našo zakonodajo, v skladu s humanimi razlogi in dejstvom, da
               obravnavamo tujce na način, kakršen slovenski družbi tudi pritiče.</p>
               <p>Če se sedaj vrnem h konkretnemu vprašanju, bi najprej rekel to - in s tem odgovoril
               gospodu Hvalici - da sklepi občinskega sveta niso pravni akti, ki bi lahko kakorkoli
               zavezovali vlado v formalnem smislu. Zato tudi zavračam tezo v vprašanju, da naj bi
               ministrstvo pri vselitvi tujcev v pralnico opuščene vojašnice na Velikem Otoku grobo
               poteptalo osnovna načela pravne države in suverenost lokalnih organov občine
               Postojna. Tudi o suverenosti, mislim, da ni potrebno govoriti v tem kontekstu, kajti
               tudi občinski akti oziroma sklepi, kot so bili sprejeti, ne morejo biti za državo
               zavezujoči.</p>
               <p>Zavračam tudi trditev iz vprašanja, ki govori o tem, da je bila vselitev nezakonita.
               Dejstvo je, da je bilo potrebno takrat, ko se je ministrstvo odločilo - oziroma se je
               prehodni dom kot organ v sestavi odločil - za naselitev teh ljudi v opuščeni objekt
               vojašnice, da je bilo takorekoč čez noč prisiljeno reagirati. Naenkrat je prišlo do
               večjih skupin ljudi, ki jih ni bilo več kam locirati. Pri tem moram povedati tudi to,
               da so kapacitete, ki jih je imela država prej na voljo, omogočale nastanitev le okoli
               200 tujcev. Imeli smo dva taka objekta: enega v Ljubljani, enega v Prekmurju. Kot
               najbrž veste, se je vmes problematika že toliko zaostrila, da je ministrstvo
               pridobilo za to še dva objekta in spet še dodatno obremenila Prekmurje, kajti tam se
               nahaja največ ilegalcev, ki se jih pač najde in tudi nastani. Lahko si predstavljate,
               kakšna obremenitev je to tudi za Prekmurje, še zlasti zato, ker je tam tudi
               policijskih sil zaradi varovanja meja neprimerno več, kot jih je kjerkoli drugje v
               državi. Tudi iz razlogov višje sile je ministrstvo takrat takorekoč čez noč vselilo
               te ljudi v edini objekt, ki ga je imelo na razpolago, in pri tem opravilo tudi tista
               nujna takojšnja vzdrževalna dela, zato da so se lahko nastanili. Eno od teh nujnih
               del je bilo tudi lociranje energetskega agregata, kajti te prostore je treba tudi
               nekako ogrevati.</p>
               <p>Tudi če bi pri tem agregatu, ki je bil postavljen dejansko takoj, na hitro, lahko
               kdo razlagal, da gre za kakšen akt mimo utečenih upravnih postopkov, je najprej treba
               vedeti, da zakon o graditvi objektov omogoča takšne izjeme v skrajnih primerih.
               Vendar, ne glede na to je ministrstvo hkrati peljalo tudi redni postopek pridobivanja
               vseh soglasij. In ne samo to! Tudi vse pristojne inšpekcije so bile v to vključene in
               doslej ni nobena od inšpekcij oziroma tista prva odločba, ki je bila nekoč izdana, je
               tudi že vmes sanirana, tako da lahko zatrdim, da ministrstvo za notranje zadeve
               oziroma prehodni dom za tujce pri nastanitvi tujcev v objekt na Velikem Otoku ni v
               ničemer kršilo predpisov. Vsaj ne na način, da bi - zdaj se postavim še v drugo
               situacijo, ampak to zgolj špekuliram - tudi če bi nastanili te ljudi v nek objekt,
               tudi mogoče mimo predpisov, kljub vsemu mislim, da je treba v takih primerih tehtati,
               kaj je večja dobrina in kaj pravzaprav država in pravni red varuje. Prav gotovo s
               temi ljudmi ni bilo mogoče ne vem kako drugače ravnati. Skratka, treba jih je bilo
               nekam nastaniti in to je bilo dejansko storjeno in tudi v skladu s predpisi.</p>
               <p>Zdaj, kar zadeva nadaljevanja te zgodbe. Mi bomo prav gotovo... <stage>(Poslanec Hvalica iz
               dvorane!)</stage> Prosim?</p>
            </sp>
            <sp xml:id="SDZ2-Izredna-31-1999-01-21.sp25">

               <speaker>PODPREDSEDNIK MIROSLAV LUCI:</speaker>

               <p>Prosil bi, da ne komunicirate, da daste, gospod minister, odgovor. Poslance pa
               opozarjam, da mu ne skačejo v besedo. <stage>(Iz klopi se oglaša poslanec.)</stage> Ne govoriti tudi
               s predsedujočim! Izvolite, gospod minister.</p>
            </sp>
            <sp xml:id="SDZ2-Izredna-31-1999-01-21.sp26">

               <speaker>MIRKO BANDELJ:</speaker>

               <p>In tudi nobenega sklepa vlade ni, ki bi napotil ministrstvo k nespoštovanju sklepov
               občine Postojna, kajti - kot že rečeno- - ti sklepi ne morejo biti zavezujoči za
               državo.</p>
               <p>Moram pa seveda povedati - in to je tudi odgovor gospodu Bajcu - mi bomo iskali
               rešitve za to problematiko tudi naprej, vendar moram povedati, da se bo problematika
               s tujci še zaostrovala. Trendi še naraščajo; in to ne samo zaradi razmer na Kosovu,
               kajti problem so predvsem, kot sem že prej omenil, tudi državljani držav iz Afrike in
               Azije. Verjetno bomo morali iskati še drugačne rešitve, tudi nastanitvene, in za vse
               to je treba imeti tudi ustrezna materialna sredstva.</p>
               <p>Moram reči, da proračun ministrstva za notranje zadeve nikdar ni predvideval
               sredstev za kakršnekoli investicije v ta namen, da jih tudi zdaj ne predvideva in
               zato bomo ta problem reševali na najbolj racionalen možen način. Reševati pa ga je
               treba in v katerokoli okolje bomo to problematiko skušali locirati, tudi tako kot
               doslej, povsod bodo odpori, bodo problemi, ki jih lahko razumem, vendar hkrati moram
               tudi zagotavljati reševanje teh problemov. Da pri tem upoštevamo tudi kriterij
               razseljevanja teh ljudi, je pa tudi dejstvo. Kajti takrat, ko je v Postojni nastal
               problem, je bilo tam vsega skupaj nastanjenih samo 6% tujcev v oskrbi notranjega
               ministrstva. Ne glede na to, kot sem že rekel, iskali bomo tudi drugačne variante,
               tudi v sodelovanju s Postojno, pa še druge aranžmanje, tudi s katero drugo občino, in
               boo poskušali najti optimalnejšo rešitev. Če je pa ne bo, pa moram reči, da druge
               rešitve, kot je zdaj uveljavljena, pač v tem trenutku še ne poznamo. Hvala.</p>
            </sp>
            <sp xml:id="SDZ2-Izredna-31-1999-01-21.sp27">

               <speaker>PODPREDSEDNIK MIROSLAV LUCI:</speaker>

               <p>Hvala lepa, gospod minister. Samo trenutek. Ker je minister dal odgovor na poslansko
               vprašanje Ivu Hvalici, mu dajemo možnost, da dopolni vprašanje - sicer prej. Če želi,
               ker je bil odgovorjeno tudi na njegovo vprašanje. Gospod Ivo Hvalica, potem pa gospod
               Bajc. Če ne bi podal odgovora tudi na njegovo vprašanje, ne bi imel več možnosti.</p>
            </sp>
            <sp xml:id="SDZ2-Izredna-31-1999-01-21.sp28">

               <speaker>IVO HVALICA:</speaker>

               <p>Hvala lepa. Zahvaljujem se gospodu ministru za njegovo obširno predavanje, ampak mene
               to ne "briga". Vi ste danes dobili tudi opozorilo iz Rima - verjetno ste s tem že
               seznanjeni -, kako čuvate mejo. In verjetno bo to precejšnje opozorilo oziroma bo to
               imelo verjetno posledice; Italija bo namreč namestila ob naši meji dodatne policijske
               sile. To se bo zgodilo prvič po vojni za osamosvojitev in to ni v čast slovenski
               državi, še manj pa slovenski policiji.</p>
               <p>Ampak "vic" je v tem, da vi meni sploh niste odgovorili na vprašanje, ker vprašanje
               je bilo samo eno, zelo kratko: na podlagi katerega sklepa vlade - sklep vlade! Kaj
               mene "briga" vaša logistika! Za to imate vi vaše ljudi. Vi mi dajte številko in datum
               sklepa vlade - in jaz porečem: "O.K., je pač to vlada sprejela", kot sem že danes
               dopoldan rekel, "vlada proti svojemu ljudstvu." Bog pomagaj, tudi to je način
               vladanja! Hvala.</p>
            </sp>
            <sp xml:id="SDZ2-Izredna-31-1999-01-21.sp29">

               <speaker>PODPREDSEDNIK MIROSLAV LUCI:</speaker>

               <p>Hvala lepa, kolega Ivo Hvalica. Bi mogoče pred odgovorom poslušali še dodatna
               vprašanja, gospod minister, če se strinjate? Gospod Bajc, imate še vi kaj dodatnega k
               izvajanju gospoda ministra?</p>
            </sp>
            <sp xml:id="SDZ2-Izredna-31-1999-01-21.sp30">

               <speaker>JOSIP BAJC:</speaker>

               <p>Gospod podpredsednik, ministru se za odgovor zahvaljujem. Približno tak je, kot so
               bili vsi odgovori, o katerih smo se do danes pogovarjali. Vendar sem predvčerajšnjim
               in danes pisno posredoval - mislim, minister, da ste tudi dobili ta moja vprašanja -
               in sem pričakoval, da mi boste danes konkretno odgovorili: Ali je ministrsvo za
               notranje zadeve, prehodni dom za tujce, dopolnilo vlogo za izdajo lokacijskega in
               gradbenega dovoljenja, glede na to, da je s strani upravne enote bilo pozvano, da do
               dne 31.12.1998 dopolni vlogo? To je prvič.</p>
               <p>Drugič. Ali je ministrstvo, prehodni dom za tujce, dopolnilo vlogo za izdajo
               dovoljenja za postavitev začasnega objekta ogrevalne postaje v Velikem Otoku.</p>
               <p>In tretjič. Ali so te izredne razmere - gospod minister, midva sva se že nekajkrat
               pogovarjala, pa tudi z vašimi sodelavci - oziroma bodo trajale do 31.5. letošnjega
               leta, tako kot smo se pogovarjali, ali ne?</p>
               <p>Prosim, gospod minister, če obstaja možnost, da mi konkretno odgovorite na ta tri
               vprašanja.</p>
            </sp>
            <sp xml:id="SDZ2-Izredna-31-1999-01-21.sp31">

               <speaker>PODPREDSEDNIK MIROSLAV LUCI:</speaker>

               <p>Hvala lepa. To sta bila dva dodatna vprašanja. Gospod minister, izvolite.</p>
            </sp>
            <sp xml:id="SDZ2-Izredna-31-1999-01-21.sp32">

               <speaker>MIRKO BANDELJ:</speaker>

               <p>Najprej odgovor gospodu Bajcu. Prehodni dom za tujce ima vsa potrebna dovoljenja, ki
               jih ta država in pravni red v tej državni terjata, za vso dejavnost, ki jo tam
               opravlja. O tem lahko tudi minister Gantar kaj več pove.</p>
               <p>Glede drugega vprašanja sem tudi že prej nakazal. V tem trenutku ne morem reči, da
               bomo do 1. maja karkoli naredili, kajti to je izredno zahtevna problematika. Če ne
               bomo našli drugačne rešitve, v tem trenutku ne poznam drugega odgovora, kot da bodo
               tujci pač tam ostali. Rešitev bomo iskali, ampak jaz ne morem danes napovedovati, v
               kakšnem roku jo lahko ponudimo.</p>
               <p>Gospodu Hvalici pa sledeče. V tej državi velja ustava, veljajo zakoni, veljajo
               mednarodne pogodbe, konvencije, ki jih je država ratificirala, in v nobenem predpisu
               ni predvideno, da bi moralo ministrstvo za izvajanje povsem jasnih določil pravnega
               reda prositi vlado za kakršnekoli sklepe. Zlasti pa ne za sklepe, ki bi napotili na
               protipravno ravnanje. Pri tem moram še enkrat povedati, sklepi občinskega sveta niso
               sklepi, ki bi lahko zavezovali državo pri svojem ravnanju. So lahko neka moralna
               obveznost, so lahko neko izhodišče, ki terja nek dogovor, sporazum - če se da - niso
               pa pravno relevantni sklepi. Hvala.</p>
            </sp>
            <sp xml:id="SDZ2-Izredna-31-1999-01-21.sp33">

               <speaker>PODPREDSEDNIK MIROSLAV LUCI:</speaker>

               <p>Hvala lepa, gospod minister. Izkoriščene so pravne možnosti oziroma poslovniške
               možnosti. Mogoče lahko to dopolni še kaj minister za okolje in prostor in dajem tudi
               njemu besedo. Izvolite, gospod minister.</p>
            </sp>
            <sp xml:id="SDZ2-Izredna-31-1999-01-21.sp34">

               <speaker>DR. PAVEL GANTAR:</speaker>

               <p>Hvala lepa, gospod podpredsednik. Poslansko vprašanje gospoda poslanca Bajca smo
               razumeli - vsaj delno - tudi kot poslansko vprašanje ministrstvu za okolje in
               prostor. Iz obširnejšega vprašanja bi izluščil samo del odgovora, ki je pomemben za
               to razpravo, ki je bila v tem trenutku.</p>
               <p>V inšpekcijskem pregledu, ki ga je opravil inšpektorat na podlagi prijave urada
               župana občine Postojna, je bilo ugotovljeno, da je MNZ obnovilo notranje inštalacije
               - električne, vodovod, centralno ogrevanje - pobelil je prostore ter zunaj objekta
               postavil mobilno kontejnersko postajo za ogrevanje. Za tako imenovana vzdrževalna
               dela - elektrika vodovod, centralno ogrevanje, pobelitev prostora - po predpisih
               dovoljenja ni potrebno pridobiti, zato inšpektorski ukrep ni mogoč. Ker pa si za
               postavitev mobilne kontejnerske postaje investitor na podlagi 50. člena zakona o
               urejanju naselij ni pridobil dovoljenja, mu je inšpektor 13.11.1998 izdal na podlagi
               73. člena zakona o urejanju naselij inšpekcijsko odločbo. Investitor se je nanjo
               pritožil in hkrati zaprosil za odlog izvajanja izvršbe. Inšpektor mu je skladno z
               281. členom zakona o urejanju prostora, pardon, ZUP-a navedeni rok v odločbi
               podaljšal do 30.4.1999. Dne 16.12.1998 je upravna enota v Postojni izdala
               investitorju odločbo o dovolitvi priglašenih del, to je o postavitvi začasne mobilne
               kontejnerske postaje za ogrevanje. To dovoljenje je sedaj veljavno, ta prehodni dom
               ima z vidika prostorskih pogojev zakona o urejanju naselij vsa potrebna dovoljenja,
               ki so bila pridobljena.</p>
               <p>Rad bi še dodal, da je v inšpekcijskem postopku ugotovljeno, da so bili v obstoječem
               objektu že prej prostori, namenjeni oskrbi, zadrževanju in bivanju ljudi, kot so
               garderobe, sanitarije, učilnice in spalnice. Ker je temu tako, ne moremo ugotavljati
               spremembe namembnosti objekta, za katerega bi bilo treba pridobiti nova dovoljenja:
               lokacijsko, gradbeno, uporabno. Tudi če bi v danem primeru šlo za spremembo
               namembnosti objektov, ukrep inšpekcije ni možen, ker pri namestitvi opreme v ta
               objekt niso bila narejena nikakršna dela, za katera bi bilo treba pridobiti
               dovoljenje bodisi na podlagi zakona o urejanju naselij ali zakona o graditvi
               objektov. Poudarjam, to stališče je skladno z že obstoječimi indikati.</p>
               <p>To je za to diskusijo pomembno, ostale elemente odgovora boste dobili pisno. Hvala
               lepa.</p>
            </sp>
            <sp xml:id="SDZ2-Izredna-31-1999-01-21.sp35">

               <speaker>PODPREDSEDNIK MIROSLAV LUCI:</speaker>

               <p>Hvala lepa gospodu ministru Gantarju. Naslednji ima poslansko vprašanje gospod
               Aleksander Merlo. Medtem še opravičilo gospoda ministra mag. Antona Ropa, ki ga
               zaradi zadržanosti nadomešča Nataša Belopavlovič, državna sekretarka. Izvoli, kolega
               Merlo.</p>
            </sp>
            <sp xml:id="SDZ2-Izredna-31-1999-01-21.sp36">

               <speaker>ALEKSANDER MERLO:</speaker>

               <p>Gospod podpredsednik, vsi navzoči! Govorimo o izrednih razmerah. Se pravi, da bom
               nadaljeval to tematiko gospodu ministru za notranje zadeve kar z nekaj točkami.
               Zaradi tega bi kar šel k stvari.</p>
               <p>Prva točka. Kakšna je po oceni ministrstva uspešnost policije pri varovanju državne
               meje in nadzoru prehajanja državne meje Republike Slovenije?</p>
               <p>Koliko tujcev je policija odkrila v letu 1998 pri nezakonitem prehodu državne meje
               ter koliko je po ocenah ministrstva vseh tujcev, ki so v letu 1998 nezakonito
               prestopili državno mejo?</p>
               <p>Koliko tujcev so v našo državo v letu 1998 vrnili pristojni organi republik Italija
               in Avstrije zaradi nezakonitega prehoda slovensko-italijanske in slovensko-avstrijske
               meje?</p>
               <p>Kakšne postopke uporablja policija pri varovanju državne meje?</p>
               <p>Kakšna tehnična sredstva uporablja policija za nadzor nezakonitih prehodov državne
               meje in nakup katerih načrtuje v letošnjem letu?</p>
               <p>Koliko osumljencev sta policija in kriminalistična služba ovadili pristojnim
               tožilstvom zaradi suma storitve kaznivega dejanja ukvarjanja s prepovedanim
               "spravljanjem" ljudi čez mejo Republike Slovenije <stage>(311. člen kazenskega zakonika
               Republike Slovenije)</stage>?</p>
               <p>Kako namerava ministrstvo izboljšati uspešnost odkrivanja nezakonitih prehodov
               državne meje?</p>
               <p>Kako se ministrstvo in policija pripravljata na dejstvo, da bo slovensko-hrvaška
               meja v prihodnosti postala zunanja meja Evropske unije, in na kakšen način pri tem
               sodelujejo z drugimi policijami oziroma notranjimi ministrstvi držav članic Evropske
               unije?</p>
               <p>Koliko organizacijskih enot ima prehodni dom Republike Slovenije za tujce?</p>
               <p>Kakšen pravni status ima objekt bivše pralnice na Velikem Otoku pri Postojni, v
               katerega ministrstvo za notranje zadeve namešča tujce, ki so odkriti pri nezakonitih
               prehodih državne meje ali pa so bili vrnjeni iz Republike Italije in Republike
               Avstrije?</p>
               <p>Ali ima ministrstvo za notranje zadeve za ta center na današnji dan vsa potrebna
               dovoljenja? Na to je bilo delno odgovorjeno.</p>
               <p>Ministrstvo je seznanjeno, da je na območju Postojne že begunski center in
               vojaško-vadbeni center Poček, zaradi česar so prebivalci občine, zlasti pa Velikega
               Otoka - naselja, v katerem se nahaja predvideni center oziroma prehodni dom za tujce,
               odločno proti temu, da bi objekt bivše vojašnice postal prehodni dom za tujce.</p>
               <p>Ali je ministrstvo kaj storilo, da bi ustreglo volji občanov oziroma ali v
               ministrstvu razmišljajo, da bi poiskali drugo lokacijo? Ta lokacija je trenutno le
               300 metrov od svetovno znane Postojnske jame, kar je za turizem v perspektivi slabo.</p>
               <p>Ne strinjam se s pripombo, da je to edina možna varianta v Sloveniji.</p>
               <p>Dodatno pa samo še kratko vprašanje ministrstvu za pravosodje. Sprašujem, koliko
               pravnomočnih sodb je bilo v letu 1998 izrečenih na osnovi drugega odstavka 311. člena
               kazenskega zakonika Republike Slovenije? Hkrati dajem pobudo, da prouči možnost
               povečanja zagrožene kazni za storjena kazniva dejanja iz drugega odstavka 311. člena
               kazenskega zakonika Republike Slovenije. Hvala.</p>
            </sp>
            <sp xml:id="SDZ2-Izredna-31-1999-01-21.sp37">

               <speaker>PODPREDSEDNIK MIROSLAV LUCI:</speaker>

               <p>Hvala lepa. No, to je pa v treh minutah kar veliko vprašanj in še nekaj pobud. Upam,
               da je minister vse zabeležil in bo lahko podal odgovore.</p>
            </sp>
            <sp xml:id="SDZ2-Izredna-31-1999-01-21.sp38">

               <speaker>MIRKO BANDELJ:</speaker>

               <p>Najprej se bom opravičil gospodu poslancu, ker sem prepričan, da bom katerega od
               vprašanj, žal, izpustil. Prebrano je bilo zelo hitro, tako nisem vsega zabeležil.
               Obljubljam pa v roku nekaj dni tudi pisni odgovor.</p>
               <p>Najprej bi spregovoril glede ocene uspešnosti; o tem sem nekaj že prej govoril. Po
               ocenah, ki jih dajejo tuje policije - zato govorim o tujih, da ne bo kdo rekel, da se
               sami hvalimo - je na slovenskih mejah oziroma na slovenskem ozemlju odkritih
               približno 80% ilegalnih prehodov. To sem tudi prej omenil - verodostojno ugotovitev
               avstrijskega notranjega ministrstva, da le 6% ilegalcev preide na njihovo ozemlje iz
               Slovenije.</p>
               <p>Drugo. Lani je slovenska policija zaradi ilegalnih prehodov obravnavala približno
               12.500 tujcev ali 85% več kot leto poprej.</p>
               <p>Vrnjenih je bilo iz predvsem nam sosednjih držav okoli 2350 tujcev. Povedal bom še
               nekaj o oceni uspešnosti varovanja slovenske meje, ki tudi ni naša, ampak izhaja iz
               poročila ekspertne komisije Evropske unije in govori o tem, da slovenska policija že
               danes varuje evropske meje po evropskih oziroma schenegenskih standardih. Konec
               koncev je to poročilo oziroma so te ugotovitve iz prehodnih faz služile tudi za oceno
               Združenih držav Amerike, ko so se odločale o tem, da ukinejo vizni režim za Slovenijo
               oziroma za slovenske državljanke in državljane.</p>
               <p>Slovenska policija tukaj sodeluje tudi z drugimi državami in ne le to; vsako
               bilateralno srečanje, tudi vsako multilateralno srečanje v Evropi je vedno namenjeno
               obravnavanju te problematike. S podobnimi trendi in na enak način se s tem sooča
               celotna Evropa. Lahko verjamete, da se Slovenija tako rekoč sooča prva, kajti smo
               pred evropskimi vrati, če že nismo kar evropska vrata. Tega problema se Evropa tudi
               zaveda. Znotraj projekta PHARE so za letošnje leto predvidena tudi neka sredstva, da
               bomo našo usposobljenost še izboljšali. Ti rezultati v veliki meri temeljijo dejansko
               predvsem na delu in tudi entuziazmu ljudi na policiji. Tehnična sredstva so skromna.
               Šele letos smo prišli do nekih Testerjev, ki beležijo CO₂, kot tisti
               plin, ki omogoča odkrivanje prisotnosti ljudi v zaprtih kontejnerjih oziroma v
               zaprtih prostorih, vozilih. Potem uporabljamo za varovanje meje tudi konje in kjer je
               teren takšen, da so učinkovitejši, uporabljamo tudi pse. In seveda tisto, kar sodi
               nekako v tajne oblike ali prikrite oblike policijskega delovanja, kot je zbiranje
               informacij, iskanje organiziranih skupin.</p>
               <p>V zvezi s tem bi rekel, da je slovenska policija lani, pa me ne zdaj za ta podatek
               dobesedno "vleči", ker bom dal celotno informacijo pisno - bilo je približno 300
               takih ali drugačnih ovadb v zvezi z ilegalnim prehajanjem državne meje. Ob tem bi,
               ker je že priložnost, izrazil tudi svoje razočaranje, da do obsodb in do postopkov na
               sodiščih tako rekoč ne pride. Celo več! Tudi ni nobene podlage, da bi koga od
               organizatorjev te trgovine priprli, zato ker je zagrožena kazenska sankcija prenizka.
               Zato se seveda popolnoma strinjam s pobudo gospoda Merla. Moram pa reči, da je
               relativno pozna, kajti ta predlog in to pobudo je dalo notranje ministrstvo že pred
               časom. In če pogledate predlog kazenskega zakonika, ki bo, mislim, ravnokar sprejet v
               parlamentu v zadnji obravnavi, zvišuje zagroženo kazen z dveh na pet let. To je prav
               gotovo resen problem, ki demotivira tudi delo policije.</p>
               <p>Prehodni dom za tujce ima danes štiri lokacije. Ima, kot sem rekel, objekt v Velikem
               Otoku vsa dovoljenja, ki jih potrebuje. Rekel bi še to. Tudi slovenska policija krepi
               svojo prisotnost na mejah, tako kot delajo tudi druge evropske države. Vendar gre -
               vsaj v primeru Italije - tukaj tudi za določene politične konotacije, ki jih je treba
               razumeti. Vendar moram reči, da je sodelovanje policij Slovenije in Italije dovolj
               dobro. Včasih pride sicer do kakšnega birokratskega postopka, ki kdaj vzame preveč
               časa. Tudi sodelovanje s hrvaško policijo tu ni slabo, je iz leta v leto boljše.</p>
               <p>In še naslednje bi rekel. Instrument ali pa način boja zoper ta pojav, ki ga
               vpeljujemo v notranjem ministrstvu v zadnjih dveh letih, je način, da know how, ki
               smo ga pred petimi, šestimi leti v Slovenijo dobivali iz Avstrije in Evrope, danes
               poskušamo prenašati na Hrvate. Kajti, če Hrvaška ne bo v stanju braniti svojih meja
               po teh kriterijih veste pa, da jih najbrž objektivno še dolgo ne bo v stanju braniti
               tako, ker ima mejo mnogo bolj problematično in tudi mnogo bolj razvejano če Hrvaška
               ne bo tukaj opravila svojega dela, potem bo pritisk na slovensko mejo izredno močan.
               Enako velja tudi za Madžarsko in tudi zato sedaj spreminjamo bilateralni sporazum o
               vračanju oseb. Hvala.</p>
            </sp>
            <sp xml:id="SDZ2-Izredna-31-1999-01-21.sp39">

               <speaker>PODPREDSEDNIK MIROSLAV LUCI:</speaker>

               <p>Hvala lepa gospodu ministru. Dodatnega vprašanja ni. Prehajamo naprej. Ministrstvo
               za pravosodje bo verjetno dalo pismeni odgovor, ker se ni nihče prijavil za ta
               odgovor. Gremo naprej. Miroslav Mozetič kot sedmi prepušča mesto gospodu kolegu
               Henigmanu. Izvolite.</p>
            </sp>
            <sp xml:id="SDZ2-Izredna-31-1999-01-21.sp40">

               <speaker>BENJAMIN HENIGMAN:</speaker>

               <p>Lep pozdrav, spoštovani. Poslansko vprašanje naslavljam na vlado Republike Slovenije
               in na ministrstvo za notranje zadeve v zvezi z upokojevanjem delavcev ministrstva za
               notranje zadeve. Rad bi, kar se tiče tabelaričnega dela, pismeni odgovor vlade, kar
               se tiče pa ustno, da bi gospod minister po svojih zmožnostih odgovoril že danes.</p>
               <p>Zanima nas, koliko oseb, zaposlenih na MNZ, je bilo v zadnjem letu 1998 do vključno
               20. januarja 1999 upokojenih. Zanima nas pregled po spolu, starosti, izobrazbi,
               delovni dobi - ločeno bo benificirani in redni - in kakšna delovna mesta so ob
               upokojitvi zasedali.</p>
               <p>Zatem prosimo za seznam sistematizacije vseh delovnih mest z benificirano delovno
               dobo in njihovo številčno zasedenost na današnji dan - prav tako za ministrstvo za
               notranje zadeve.</p>
               <p>Ter konkretno vprašanje: kako se izvaja zakon o policiji v 86. členu glede 662
               upravičencev. Se pravi, situacija na današnji dan, koliko od teh ljudi je izkoristilo
               možnost predčasne upokojitve?</p>
               <p>In tretje: kako je urejeno plačevanje nadur za policiste na terenu, ali so pri
               izplačilih še vedno zaostanki?</p>
               <p>Vsaj v zvezi z zakonom o policiji 86. člen prosim za takojšen odgovor, ostalo pa,
               upam, da v poslovniških 30-ih dneh.</p>
            </sp>
            <sp xml:id="SDZ2-Izredna-31-1999-01-21.sp41">

               <speaker>PODPREDSEDNIK MIROSLAV LUCI:</speaker>

               <p>Hvala lepa kolegu Henigmanu. Nekaj odgovorov želi takoj. Gospod minister bo poskušal
               podati odgovore.</p>
            </sp>
            <sp xml:id="SDZ2-Izredna-31-1999-01-21.sp42">

               <speaker>MIRKO BANDELJ:</speaker>

               <p>Detajlna struktura, tako kot je bila zahtevana, bo res podana pisno, ker je v tem
               trenutku pač ne poznam.</p>
               <p>Res je, 662 ljudi je, tako kot je bilo tudi najavljeno ob obravnavi tega zakona,
               imelo ob uveljavitvi zakona tudi pravico, da bi ta institut predčasnega upokojevanja
               izkoristili. Res je, da so bile vse ocene v ministrstvu takrat takšne, da tega
               instrumenta večina ljudi ne bo izkoristila. Mislim, da nobena ocena ni šla čez 150,
               tukaj smo celo navajali številko okoli 130, če se motim, ampak nobena ocena ni bila
               višja. Dejstvo pa je, da se je potem za to pravico odločilo precej več ljudi.
               Razlogov je več; eni so pač zaostrena problematika, slabe plače in tudi dejstvo, da
               nekih pravih stimulacij za delo v policiji preprosto ni. Še posebej je povezano tudi
               s tem, da zaostrene proračunske možnosti, ob katerih policija vsako leto izgublja
               svoj delež v državnem proračunu, izgublja ga tudi oziroma ta delež se zmanjšuje tudi
               v bruto domačem proizvodu, in pa ob napovedi bližajoče se pokojninske reforme, se je
               za to predčasno upokojevanje odločilo precej več ljudi, kot smo računali. Če je
               zadnji podatek točen, mislim, da se ga spomnim pravilno, je ta številka 503. Pri tem
               mislim, da je 32 ali 34 oseb z visoko izobrazbo. Te osebe so stare 45 ali več let,
               tako kot zakon določa, in gre tudi za osebe, ki bi sicer šle v naslednjih treh letih
               v pokoj. Kajti, kot veste, je prehodni režim benefinicirane delovne dobe ostal še
               vedno v prehodnih določbah in je vezan na sprejetje zakona o - če po domače rečem -
               pokojninski reformi.</p>
               <p>Seveda, da smo tako ocenjevali, je bila to tudi posledica dejstva, da je pokojnina,
               ki je odmerjena kot predčasna, bistveno nižja kot redna, kajti znaša samo - skratka
               začne se z nivojem 65%. Dejansko je prevladal predvsem strah, da bo po novem letu pač
               marsikaj drugače. Na neki način lahko zdaj tudi rečem, tudi govorice in tudi neko
               sejanje dvoma ali neko sejanje strahu, da se bo res po novem letu nekaj zgodilo. Zato
               so se odločali za to tudi ljudje, ki se še mesec, dva pred tem enostavno niso
               odločali, potem pa, ko je to dobilo neke dimenzije, se je vsak začel spraševati,
               zakaj pa on ni zraven. Mislim, da sem v zvezi s tem odgovoril.</p>
               <p>Še en od racionalizacijskih ukrepov in iskanja rezerv je bilo tudi zmanjšanje
               števila nadur. Vendar vsaj tega problema s plačilom nadur, ki se je v preteklih letih
               v ministrstvu kronično pojavilo ravno zaradi stalnega pomanjkanja sredstev za ta
               namen, zdaj ni več prisoten. Prihaja pa seveda še do poračunavanja - če lahko tako
               rečem - teh nadur. Dejstvo je, da policisti opravijo marsikdaj več nadur, kot jih
               zakon dejansko omogoča, vendar se teh nadur ne da izplačati oziroma se ta čas
               prerazporedi v kasnejša obračunska obdobja. Vendar pa zastojev pri izplačevanju nadur
               ni več. Hvala.</p>
            </sp>
            <sp xml:id="SDZ2-Izredna-31-1999-01-21.sp43">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Še dodatno vprašanje, prosim. Nekaj bo pa pisno, kajne?</p>
            </sp>
            <sp xml:id="SDZ2-Izredna-31-1999-01-21.sp44">

               <speaker>BENJAMIH HENIGMAN:</speaker>

               <p>Zahvaljujem se za relativno izčrpen odgovor v zvezi s številom 503.</p>
               <p>Postavil bi pa dodatno vprašanje: Koliko je ministrstvu oziroma vam osebno, gospod
               Bandelj, znano, koliko od teh 503 ljudi je honorarno zaposlenih na drugih
               ministrstvih ali pa v službah državne uprave? Se pravi, da so odšli v pokoj, pa še
               vedno delajo za državo, Republiko Slovenijo kot proračunski porabnik. Hvala.</p>
            </sp>
            <sp xml:id="SDZ2-Izredna-31-1999-01-21.sp45">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Gospod minister bo podal odgovor.</p>
            </sp>
            <sp xml:id="SDZ2-Izredna-31-1999-01-21.sp46">

               <speaker>MIRKO BANDELJ:</speaker>

               <p>Na to vprašanje ne morem dati odgovora. Nobenega pravnega instrumenta ni, nobenega
               pooblastila, da bi notranje ministrstvo lahko kaj takega spremljalo. Žal ne morem
               odgovoriti. V skladu z akcijo, kjer več ministrstev skupaj preganja delo na črno,
               lahko sicer policija opravi svoje delo, vendar na ta način, kot so bili sedaj želeni
               podatki, teh ne morem dati. Hvala.</p>
            </sp>
            <sp xml:id="SDZ2-Izredna-31-1999-01-21.sp47">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Poslovniške možnosti so izkoriščene.</p>
               <p>Naslednji, ki bo postavil vprašanje oziroma pobudo, je Borut Pahor. Izvoli,
               kolega.</p>
            </sp>
            <sp xml:id="SDZ2-Izredna-31-1999-01-21.sp48">

               <speaker>BORUT PAHOR:</speaker>

               <p>Hvala lepa, gospod podpredsednik. Postavil bom dve vprašanji.</p>
               <p>Prvo zadeva stavko gospoda Darka Zupana. Mnogi, ki hodimo vsak dan mimo vlade,
               srečujemo protest Darka Zupana. Njegov protest je daljši in intenzivnejši od vseh, ki
               smo jih v zadnjih osmih letih slovenske demokracije srečali. Vsekakor bi vlada lahko
               izkoristila to poslansko vprašanje za odgovor, kako razume upravičenost njegovih
               zahtev in kako namerava ravnati v tem smislu. Kot postavitelj vprašanja se strinjam z
               načelnim stališčem varuha človekovih pravic, da s stavko ni mogoče dobiti nobene
               pravice, ki je sicer ni mogoče uveljaviti po poti pravne države. Mojega vprašanja ne
               gre razumeti v nasprotnem smislu, vendar zavoljo stavke, ki lahko ogrozi njegovo
               življenje, postavljam vladi to vprašanje.</p>
               <p>Drugo vprašanje zadeva politiko zasvojenosti z drogami na Slovenskem. Moje mnenje
               je, pa tudi mnenje stranke, da je sedanja politika vlade do drog neučinkovita in da
               so na tem področju potrebne spremembe. Mimogrede sprašujem; ali je začel delovati
               urad vlade za politiko drog - mislim, da še ni - in zakaj ne?</p>
               <p>Hkrati bi prosil vlado za podatke o stanju problematike zasvojenosti z drogami in o
               politiki vlade do te problematike. Mislim, da je napačna, in predlagamo spremembe. V
               tem smislu sprašujemo po analizah problematike zasvojenosti po posameznih sklopih.</p>
               <p>Pri zdravstvenem vidiku me posebej zanima: analiza razsežnosti zasvojenosti z
               drogami; ocena števila zasvojenih; število zasvojenih; vključenih v različne programe
               obravnave zasvojenosti; uspešnost teh programov - tako programov odvajanja kot
               programa zmanjševanja škodljivih posledic.</p>
               <p>Pri šolskem vidiku me zanima: razsežnost zasvojenosti med šolsko populacijo,
               negativne posledice zasvojenosti šolske populacije in programi izobraževanja šolske
               mladine o tej problematiki.</p>
               <p>Pri problematiki kriminala, povezanega z zasvojenostjo z drogami, me zanimajo zadnji
               podatki o stopnji povezanosti delikventnih dejanj in zasvojenosti.</p>
               <p>Zanima me: ali ima vlada pripravljene projekcije, ki bi pokazale, kakšen vpliv na
               razsežnost delikventnih dejanj bi imelo širjenje projektov politike zmanjševanja
               škodljivih posledic zasvojenosti z drogami; katera dejanja bi bila dekriminizirana in
               kakšne stranske učinke bi to imelo - tudi zdravstvene in socialne. Zani me, katera
               delikventna dejanja bi morda vpadla kot posledica nove morda liberalnejše politike.</p>
               <p>Pri socialnem vidiku me zanima: kakšne programe izvaja vlada za rentigracijo v
               vsakdanje življenje oseb, ki so uspešno zaključile programe odvajanja od
               zasvojenosti, in zasvojenih oseb. Zanima me, ali vlada lahko na to vprašanje
               odgovori. Razumel bom, da odgovori pisno. Predlagam tudi državnemu zboru, da bi morda
               o tej problematiki razpravljali. Hvala lepa.</p>
            </sp>
            <sp xml:id="SDZ2-Izredna-31-1999-01-21.sp49">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Zadnjega nisem razumel, gospod kolega Pahor. Predstavnica vlade,
               pooblaščena gospa državna sekretarka ali želite dati odgovor? Gospod minister
               Marušič, izvolite.</p>
            </sp>
            <sp xml:id="SDZ2-Izredna-31-1999-01-21.sp50">

               <speaker>TOMAŽ MARUŠIČ:</speaker>

               <p>Predsedujoči! Hvala lepa za besedo. Odgovarjam na pravkar postavljeno vprašanje
               glede gladovnika, gospoda Zupana.</p>
               <p>Vam vsem je znano, da je lansko leto v mesecu juniju vlada izplačala imenovanemu
               odškodnino, nekoliko manj, kot 19 milijonov tolarjev. Torej ne samo njemu, obema -
               gospodu Štormanu in gospodu Zupanu. Sklenjen je bil sporazum, v katerem je bilo
               dobesedno zapisano, da so s tem poravnani vsi zahtevki, ki izhajajo iz tega škodnega
               dogodka, ki se nanaša na povsem določen kazenski spis okrajnega sodišča v Celju. Šlo
               je za 55 kosov vojaških pištol makarov.</p>
               <p>Gospod Zupan se je odločil ponovno za stavko. To pot zaradi izplačila odškodnine za
               moralno škodo oziroma za duševne bolečine v približnem znesku 170 milijonov tolarjev.
               Za škodo, ki naj bi jo utrpel zaradi nekih konfliktov s policijo; zaradi tega, ker mu
               je sodna in policijska oblast omadeževala njegovo ime, ker je bil sodni postopek.
               Toliko znaša njegov zahtevek. Vendar bi pravno rekli, da ta odškodninski zahtevek še
               ni prišel, ker še ni razčiščen odškodninski temelj njegove terjatve. Gre še vedno za
               pendentni kazenski proces pred okrožnim sodiščem v Kopru. Gre za neko odškodninsko
               pravdo pred sodiščem v Celju zaradi odškodnine zoper moralno škodo, ki jo je utrpel v
               zvezi s pisanjem tednika MAG. Skratka, gre za same nedospele odškodninske zahtevke,
               glede katerih država ne more in tudi ne sme izplačati odškodnine. Jaz kot minister za
               pravosodje - nekaj dni smo še pristojni za izplačevanje odškodnin po ZKP-ju, od 24.
               dalje se prenese ta pristojnost na državno pravobranilstvo - nisem pristojen niti
               pooblaščen, niti ne morem prevzeti moralne, niti kakšne druge odgovornosti, da bi
               likvidirali škodo za odškodninske zahtevke, ki še niso dospeli in ki so preuranjeni,
               pri katerih niti ni dokazan odškodninski temelj.</p>
               <p>Gospod Zupan, ki nadaljuje z gladovno stavko, je bil tudi neposredno pisno, ustno
               obveščen, naj vendar preneha s tem početjem, ker ni nobene osnove in ker ne bo dobil
               nič od tega, je nemogoče, se ne da. Bog ne daj, če bomo karkoli zaradi teh nedospelih
               zahtevkov karkoli izplačali. Nenazadnje je bila danes pri gospodu Zupanu naša vladna
               svetovalka, gospa Kozinčeva, ki si je pri Zupanu in ob prisotnosti gospoda Štormana
               pogovarjala o prenehanju gladovne stavke, vendar pod predpostavko, da gospod Štorman
               in gospod Zupan uveljavita svoje odškodninske zahtevke pred sodiščem. Šele v tem
               primeru je naše ministrstvu pristojno po nadzorstveni liniji, to se pravi 72. člen
               zakona o sodišču, da zaradi zavlačevanja postopka intervenira. Vendar, ker tožba še
               ni vložena, ne moremo ničesar intervenirati.</p>
               <p>Moram tudi to povedati, da je naše ministrstvo pred 14 dnevi pisalo gospodu Štormanu
               in se sklicevalo na njegov humanitarni odnos do njegovega prijatelja, ki gladuje pred
               vlado, češ, naj mu svetuje, naj preneha s to gladovno stavko, ki je nesmiselna. No,
               in res, gospod Štorman je na to naše zadnje pismo, v katerem smo predvsem obelodanili
               njegovo moralno soodgovornost, če se zgodi najhujše, reagiral. Ker sem govoril o
               današnjem sestanku, je bila posledica te reakcije današnji sestanek, v katerem se je
               govorilo o prenehanju gladovne stavke. Kako se bo stvar odvijala, ne morem ničesar
               reči, ker človek ne more predvidevati nekih določenih, v naprej določenih dogodkov.
               Hvala lepa.</p>
            </sp>
            <sp xml:id="SDZ2-Izredna-31-1999-01-21.sp51">

               <speaker>PODPREDSEDNIK MIROSLAV LUCI:</speaker>

               <p>Hvala lepa, gospod minister. Še dodatna obrazlaga, mag. Pagon.</p>
            </sp>
            <sp xml:id="SDZ2-Izredna-31-1999-01-21.sp52">

               <speaker>MAG. ANDREJ PAGON:</speaker>

               <p>Spoštovani predsedujoči, spoštovane poslanke in poslanci! Dovolite, da poskušam
               delno odgovoriti na drugi del poslanskega vprašanja gospoda poslanca Pahorja. Nekaj
               stvari je treba poudariti.</p>
               <p>Vlada je v letu 1998 ustanovila urad za droge Republike Slovenije. Osnovna naloga
               urada je spremljanje problematike na področju uporabe prepovedanih in drugih drog v
               Sloveniji. Vlada je jeseni tudi imenovala direktorja urada, dr. Milana Kreka. Naloga
               urada je, da spremlja aktivnosti na področju preprečevanja uporabe drog in
               zmanjševanja povpraševanja po drogah. Pomembno področje je tudi spremljanje
               aktivnosti za zmanjševanje škode uporabe drog. Urad ima tudi pomembno koordinativno
               funkcijo med različnimi resorji in različnimi programi. Urad je strokovna služba
               komisije vlade Republike Slovenije za droge, za katero opravlja strokovne in tajniške
               naloge. Urad je pričel z delom 1.1.1998. Oba sklepa sta bila objavljena v Uradnem
               listu številka 56.</p>
               <p>Komisija vlade Republike Slovenije za droge ima temeljno nalogo usklajevanja vladne
               politike na področju drog. Komisijo sestavljajo ministri sedmih ministrstev, in sicer
               ministrstva za notranje zadeve, zdravstva, šolstva in športa, ministrstva za delo,
               družino in socialne zadeve, ministrstvo za finance, obrambo in pravosodje ter tudi
               ostali vidni strokovnjaki, ki poklicno delajo na področju drog.</p>
               <p>Urad si je na nacionalnem nivoju zastavil naslednjih osem prioritetnih nalog, in
               sicer najprej sprejetje zakonodaje, pri čemer bo urad predlagal državnemu zboru v
               obravnavo in sprejem zakon o prekurzorjih, zakon o prometu s prepovedanimi drogami in
               zakon o preprečevanju uporabe prepovedanih drog in obravnavi uživalcev prepovedanih
               drog. Urad ocenjuje, da je potrebno tudi na novo pripraviti nov nacionalni program za
               področje drog v Sloveniji, ker je sedanjega, ki je bil sprejet leta 1992, potrebno
               strokovno dograditi.</p>
               <p>Ravno tako namerava vzpostaviti dokumentacijski center za področje drog v Sloveniji,
               ki bo hkrati povezan z evropskim dokumentacijskim centrom za droge v Lizboni. Poleg
               tega pa bo razvijal celovito mrežo pomoči osebam v Sloveniji, nadaljeval uspešno
               zastavljeno sodelovanje na mednarodnem nivoju ter se prizadeval skupaj z represivnimi
               organi za zmanjševanje vnosa drog v Slovenijo. Permanentna naloga urada je
               zmanjševanje stigmatizacije oseb odvisnih od drog.</p>
               <p>Hvala lepa. Dovolite mi, da me dopolni še državna sekretarka Nataša
               Belopavlovič.</p>
            </sp>
            <sp xml:id="SDZ2-Izredna-31-1999-01-21.sp53">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Gospa državna sekretarka, gospa Belopavlovič.</p>
            </sp>
            <sp xml:id="SDZ2-Izredna-31-1999-01-21.sp54">

               <speaker>NATAŠA BELOPAVLOVIČ:</speaker>

               <p>Hvala. Ministrstvo za delo je v bistvu eden od resorjev, ki se s tem področjem
               pospešeno tudi ukvarja. V okvir naših pristojnosti sodijo programi socialnega varstva
               in socialnega dela z uživalci drog. Ti programi obstajajo, izvajajo se preko dveh
               delov, eno v okviru javnih služb, to so storitve socialne preventive, socialne pomoči
               in osebne pomoči. To gre preko centrov za socialno delo. Drugi del se pa izvaja izven
               javnih služb kot dopolnilni programi, ki jih izvajajo pretežno nevladne organizacije,
               to so programi dnevnih centrov, terapevtskih centrov in v zadnjem času tudi uličnega
               dela. Ti programi se financirajo na podlagi javnih razpisov.</p>
               <p>Če ste bolj pozorno gledali proračun, se v okviru proračuna za te namene sredstva
               pravzaprav povečujejo, leto 1998 glede na leto 1997 z indeksom 145, letos z indeksom
               134, glede na lansko leto. Moram reči, da je bilo iz teh sredstev v zadnjih dveh
               letih kupljenih tudi nekaj objektov, konkretno pravzaprav dva objekta, namensko za
               izvajanje dejavnosti terapevtskih skupnosti. Hvala.</p>
            </sp>
            <sp xml:id="SDZ2-Izredna-31-1999-01-21.sp55">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Dodatno vprašanje oziroma pobudo bo postavil gospod Pahor.</p>
            </sp>
            <sp xml:id="SDZ2-Izredna-31-1999-01-21.sp56">

               <speaker>BORUT PAHOR:</speaker>

               <p>Hvala lepa. Moje drugo vprašanje je bilo res tako kompleksno, da nisem pričakoval od
               vlade, da bo tu izčrpno odgovorila nanj. Prosim pa vlado, če bi lahko pisno
               odgovorila. Predlagal bom, da bi potem državni zbor v tej luči opravil tudi pogovor,
               razpravo o tem zelo pomembnem vprašanju.</p>
               <p>Kar pa se tiče prvega odgovora, mislim, da je minister Marušič zelo korektno in
               tehtno odgovoril na moje vprašanje. Nisem ga javno pozval, da nam pojasni zadevo
               zato, ker bi mislil, da je treba storiti v imenu države nekaj, česar zakon ne
               predpisuje. Mislim, da je mogoče njegov odgovor razumeti tudi kot nek javni poziv, da
               gladujoči prekine stavko in da uveljavi pravico po pravni poti, da se izognemo
               katastrofi, ki bi jo bilo moč pričakovati ob nadaljevanju gladovne stavke. Hvala
               lepa.</p>
            </sp>
            <sp xml:id="SDZ2-Izredna-31-1999-01-21.sp57">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Na vrsti je Peter Lešnik. Pripravi naj se Jože Zagožen.</p>
            </sp>
            <sp xml:id="SDZ2-Izredna-31-1999-01-21.sp58">

               <speaker>PETER LEŠNIK:</speaker>

               <p>Hvala lepa, gospod predsednik. Lep popoldan vsem prisotnim v dvorani državnega zbora!
               Za predstavnike vlade imam eno pobudo in eno vprašanje.</p>
               <p>Vladi Republike Slovenije dajem pobudo, da v najkrajšem času vrne 1.250 občanom
               mestne občine Maribor po 2.000 tolarjev privatne, zasebne in povsem razumljivo
               protizakonite takse, ki jim jo je zaračunal sedaj že bivši načelnik upravne enote v
               Mariboru. Občani mestne občine Maribor, ki so se poročili v letih 1996, 1997 in 1998,
               so namreč imeli to nesrečo na srečen dan, da jih je upravna enota v Mariboru
               inovativno olajšala za 2.000 tolarjev po sklenjeni zakonski zvezi in tako protipravno
               pridobila 2 milijona in pol tolarjev. Zato predlagam vladi in ministru za notranje
               zadeve, gospodu Bandlju, da na takšen način pridobljena sredstva prizadetim občanom
               tudi vrne.</p>
               <p>Še vprašanje ministru za zdravstvo, gospodu Marjanu Jerebu: Kako ministrstvo za
               zdravstvo gleda na to, da bo zdravstvena zavarovalnica Slovenije zapravila enormne
               količine denarja - gre za razred velikosti v višini 16 milijonov mark - za projekt
               nove zdravstvene izkaznice, ko pa je vendarle znano, da je tudi švedska vlada tak
               projekt zavrnila, ker je bil preverjeno spoznan za neučinkovitega. Hvala lepa.</p>
            </sp>
            <sp xml:id="SDZ2-Izredna-31-1999-01-21.sp59">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Želi kdo ustno odgovoriti na vprašanje? <stage>(Nihče.)</stage> Torej bo Peter Lešnik
               dobil pisne odgovore. <stage>(Ugovori iz klopi.)</stage> Zaradi magnetograma in zaradi poslovnika
               naj na vse to vsaj nekdo ustno odgovori. Izvolite!</p>
            </sp>
            <sp xml:id="SDZ2-Izredna-31-1999-01-21.sp60">

               <speaker>ANDREJ PAGON:</speaker>

               <p>Hvala. Zaradi magnetograma in v skladu s poslovnikom državnega zbora vas obveščam, da
               bo vlada odgovorila pisno. Hvala.</p>
            </sp>
            <sp xml:id="SDZ2-Izredna-31-1999-01-21.sp61">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Po dogovoru sta se dogovorila gospod Zagožen in gospod Petan; torej
               najprej je na vrsti gospod Petan, Zagožen na njegovem mestu, na 23 mestu. Gospod
               Petan izvoli.</p>
            </sp>
            <sp xml:id="SDZ2-Izredna-31-1999-01-21.sp62">

               <speaker>RUDOLF PETAN:</speaker>

               <p>Hvala gospod podpredsednik, spoštovani. Ker kot predsednik odbora nisem mogel dobiti
               odgovora na razna vprašanja, sem se pač poslužil inštituta pisnega poslanskega
               vprašanja, zato sem pridobil še tri poslance, tako da je to neke vrste skupno
               poslansko vprašanje, ki ima več podvprašanj. Gre pa za sledeče.</p>
               <p>Republika Slovenija kot članica OZN OVSE, Evro-atlanskega partnerskega sveta,
               sodelujoča država v programu partnerstva za mir in kot pridružena partnerica
               zahodnoevropske unije potrebuje vojsko, ki bo krepila mir, varnost in stabilnost v
               regionalnem, globalnem okviru ter predvsem zagotovila učinkovito obrambo države ter
               po vključitvi v Nato še dodatno okrepila obrambo države. Za uresničevanje vseh teh
               interesov in ciljev mora Slovenija zgotoviti celovit razvoj slovenske vojske tako
               glede obsega organizacije in obrambne pripravljenosti. Zato naprošam ministrstvo za
               obrambo, da zaradi razjasnitve vzpostavljanja organizacije in delovanja Slovenske
               vojske odgovori na naslednja podvprašanja.</p>
               <p>Ali se Mors in Slovenska vojska opremljata v celoti preko javnih razpisov? Koliko je
               izjem in kakšni so razlogi za izjeme? Kakšen je način opremljanja v Natu? Koliko se
               razlikujemo od njih in kakšni so razlogi za to?</p>
               <p>Naslednje. V kolikšnem odstotku se za opremljanje z vojaško opremo iz tujine
               dejansko izvajajo protidobave in zakaj se ne izvajajo 100% od načrtovanega? Kaj je
               všteto v te protidobave? Kaj sta Mors in vlada naredila za to, da bi se načrtovane
               protidobave dejansko realizirale?</p>
               <p>Tretje. Katere organizacijske enote Mors sodelujejo v procesih nabave in
               opremljanja? Kaj so njihove naloge pristojnosti in odgovornosti?</p>
               <p>Četrto. Kakšni so razlogi za reorganizacijo bivše uprave za razvoj v jeseni leta
               1997 v upravo za oborožitev in priključitev namenske proizvodnje k njej? Katere so
               organizacijske enote uprave za oborožitev, njihove naloge, sistemizacija ter kako
               delo dejansko poteka?</p>
               <p>Naslednje. Ali imajo vsi delavci uprave za oborožitev odločbe o postavitvi, skladno
               z novo sistematizacijo? Če ne, kakšni so razlogi za to?</p>
               <p>Naslednje. Kakšna je kadrovska struktura dejanskih postavitev na nova delovna mesta?</p>
               <p>Naslednje. Na kakšna usposabljanja so bili delavci uprave za oborožitev napoteni v
               zadnjih 3 letih, da bi si pridobili potrebna dodatna znanja za opravljanje svojega
               dela?</p>
               <p>Naprej. Koliko in katera službena potovanja v tujino so bila izvedena s strani
               delavcev uprave za oborožitev v zadnjih 3 letih? Na katera usposabljanja v tujino so
               bili napoteni delavci v zadnjih 3 letih, izvesti analizo. Katere organizacijske enote
               so nosilci Mors in katere sodelujejo pri razvoju in proizvodnji vojaških produktov v
               Republiki Sloveniji? Koliko delavcev Mors se ukvarja samo z razvojem in proizvodnjo
               vojaških produktov? Ali je v Mors razdelana metodologija glede odločitev za nakup
               tujega vojaškega produkta ali slovenskega? Kdo o tem odloča? Kako se na koncu razvoja
               sprejme odločitev za uspešen lastni proizvod? Jih bom nekaj preskočil, zato ker me
               čas preganja, pa bom samo še na zaključku.</p>
               <p>23., recimo podvprašanje: Kaj trenutno dela helikopterska letalska brigada? Ali so
               nova letala in helikopterji že pripravljeni in opremljeni z oborožitvenimi sistemi in
               katerimi?</p>
               <p>Naslednje. Ali se piloti in ostali pripadniki enote usposabljajo za bojno delovanje?
               Po katerih načrtih, kdo jih je odobril, kdo kontrolira njihovo izvajanje? Kaj je
               osnova tem načrtom? Ali je v Slovenski vojski že določen način bojnega delovanja
               letalstva in protizračne obrambe? Ali so izdelani načrti bojne uporabe letalstva in
               protizračne obrambe? Ali so načrti uporabe letalstva in protizračne obrambe usklajeni
               z ostalimi rodovi Slovenske vojske?</p>
               <p>Kdo načrtuje delo centra za strateške študije? Kdo jim daje naloge? Katere so naloge
               centra za strateške študije v letu 1997/1998? Katere naloge so bile realizirane v
               letu 1997? Ali je Mors res podpisal pogodbo o svetovanju, ki ga bo izvedlo ameriško
               podjetje, za katero delajo bivši častniki ameriške vojske in ki bo določilo novo
               organiziranost Mors?</p>
            </sp>
            <sp xml:id="SDZ2-Izredna-31-1999-01-21.sp63">

               <speaker>PODPREDSEDNIK ANDREJ GERENČER:</speaker>

               <p>Gospod Petan! Jaz vas opozarjam! Vi ste prekoračili čas.</p>
            </sp>
            <sp xml:id="SDZ2-Izredna-31-1999-01-21.sp64">

               <speaker>RUDOLF PETAN:</speaker>

               <p>Za koliko projektov gre? Koliko bo stal vsak posamezen od njih? Katere procese v
               organiziranju bomo dobili po izvedbi teh projektov? Ali ni v Republiki Sloveniji na
               voljo dovolj kadrov, ki bi izvedli ustrezno organiziranost Mors in Slovenske vojske?
               Ali v projektih sodelujejo tudi delavci centra za strateške študije? Če ne, zakaj ne
               in kaj trenutno delajo delavci centra za strateške študije?</p>
               <p>Kako je z usposabljanjem vojne in rezervne sestave Slovenske vojske? Koliko enot in
               štabov se je usposabljalo v zadnjih 5 letih? Kateri rodov? Za kakšne nivoje enot in
               poveljstev je šlo? Za kakšne vrste usposabljanja je šlo? Za koliko dnevno
               usposobljenost je šlo? Kakšna je ocena usposobljenosti vojnih enot? Koliko denarja je
               bilo porabljenega za tovrstno usposabljanje v zadnjih 5-ih letih? Tu je še kar nekaj
               vprašanj.</p>
            </sp>
            <sp xml:id="SDZ2-Izredna-31-1999-01-21.sp65">

               <speaker>PODPREDSEDNIK ANDREJ GERENČER:</speaker>

               <p>Ne morete gospod Petan. Lepo vas prosim. Prekoračili ste čas.</p>
            </sp>
            <sp xml:id="SDZ2-Izredna-31-1999-01-21.sp66">

               <speaker>RUDOLF PETAN:</speaker>

               <p>Niste mi pustili, da povem do konca. Zato sem to tudi pisno oblikoval s podpisi treh
               kolegov. Pričakujem, ker nisem dobil odgovora po normalni poti, sem se poslužil tega
               instituta in pričakujem, da bom tako kot ta institut zahteva, tudi te pisne odgovore
               dobil. Pisno poslansko vprašanje je vloženo. Gospod podpredsednik, mislim, da ni
               treba, da vam še enkrat vam to podajam, ker je bilo vloženo.</p>
            </sp>
            <sp xml:id="SDZ2-Izredna-31-1999-01-21.sp67">

               <speaker>PODPREDSEDNIK ANDREJ GERENČER:</speaker>

               <p>Dobro.</p>
            </sp>
            <sp xml:id="SDZ2-Izredna-31-1999-01-21.sp68">

               <speaker>RUDOLF PETAN:</speaker>

               <p>Hvala lepa.</p>
            </sp>
            <sp xml:id="SDZ2-Izredna-31-1999-01-21.sp69">

               <speaker>PODPREDSEDNIK ANDREJ GERENČER:</speaker>

               <p>Hvala. Odgovor bo dala vlada pisno, tako je želel tudi gospod poslanec. Gospod
               Avšič.</p>
            </sp>
            <sp xml:id="SDZ2-Izredna-31-1999-01-21.sp70">

               <speaker>JOŽE AVŠIČ:</speaker>

               <p>Hvala lepa. Lep pozdrav. Želel bi pisni odgovor, ki ga želim zastaviti ministrstvu
               za zdravstvo.</p>
               <p>Žal se moram tudi sam odločiti za institut javnega vprašanja, kajti ministrstvo za
               zdravstvo se ni odzvalo na moje pisno vprašanje v decembru in tudi na urgenco že v
               tem mesecu.</p>
               <p>Vprašanje je: Zakaj ni odgovora na vlogo splošne bolnišnice Brežice, ki je zaprosila
               omenjeno ministrstvo za izdajo soglasja za ustanovitev dializnega centra v Brežicah?
               Gre za zelo akuten problem pacientov, dializantov v Posavju, ki so že dolga leta
               vezani na dolge poti do prvih centrov v Novem Mestu, Celju ali v Ljubljani.</p>
               <p>Žal število pacientov dnevno oziroma letno narašča, tako da so čakalne dobe v teh
               centrih tudi razlog, da so pacienti s tega področja izredno prikrajšani pri
               storitvah, ki so jih nujno potrebni v skladu z zdravniškimi navodili. Glede na to, da
               ima brežiška bolnišnica dogovore tudi z nekaterimi investitorji, bi bil ta problem
               kar hitro rešen.</p>
               <p>Potreba pa se kaže tudi na področju gospodarstva, kajti ni nepomembno, da se
               bolnišnica Brežice nahaja v neposredni bližini Term Čatež, ki so ena največjih
               slovenskih turističnih destinacij, so zdravilišče, ustvarjajo preko 450.000 nočitev
               letno in v zdravilišče želijo prihajati na oddih ali na revmatična zdravljenja tudi
               taki ljudje, ki so potrebni v času dopustovanja storitev dialize. Vse to ostaja
               neodgovorjeno, zato želim, da ministrstvo odgovori na dve vprašanji.</p>
               <p>Prvič, zakaj se sploh ne odziva na prošnje splošne bolnišnice Brežice?</p>
               <p>Drugič, ali so in kakšne so omejitve, da bi dializni center zasnovali tudi v
               Brežicah za širše potrebe regije in gospodarskega razvoja? Pričakujem odgovor čim
               hitreje. Hvala.</p>
            </sp>
            <sp xml:id="SDZ2-Izredna-31-1999-01-21.sp71">

               <speaker>PODPREDSEDNIK ANDREJ GERENČER:</speaker>

               <p>Hvala. Želeli ste pisni odgovor. Dr. Helena Hren-Vencelj ima naslednje
               vprašanje.</p>
            </sp>
            <sp xml:id="SDZ2-Izredna-31-1999-01-21.sp72">

               <speaker>DR. HELENA HREN-VENCELJ:</speaker>

               <p>Pozdravljeni! Sprašujem o metodah nadzora inšpekcije za delo. V javnosti se že dolgo
               časa pojavljajo govorice, da so mlade ženske ob zaposlitvi prisiljene podpisati
               izjavo, če hočejo, da bi dobile zaposlitev, v kateri se zavežejo, da ne bodo zanosile
               v določenem času in tako koristile porodniškega dopusta. Nekateri delodajalci
               postavljajo podpis izjave kot pogoj za zaposlitev. Razumljivo je, da si ženske v
               bojazni, da ne bodo dobile zaposlitve, tega ne upajo uradno prijavljati, ztao uradnih
               prijav glede tega nimamo.</p>
               <p>Sprašujem pa, ali ima inšpektorat za delo oziroma njegov glavni inšpektor, izdelane
               metode za preverjanje takih kršitev zakona o delovnih razmerjih oziroma ali je mogoče
               sploh na tem področju kaj preukreniti na bolje, da bi se spoštoval zakon. Hvala.</p>
            </sp>
            <sp xml:id="SDZ2-Izredna-31-1999-01-21.sp73">

               <speaker>PODPREDSEDNIK ANDREJ GERENČER:</speaker>

               <p>Hvala, gospa Vencelj. Gospa Belopavlovičeva, državna sekretarka bo dala odgovor.</p>
            </sp>
            <sp xml:id="SDZ2-Izredna-31-1999-01-21.sp74">

               <speaker>NATAŠA BELOPAVLOVIČ:</speaker>

               <p>Podpis take izjave je nezakonit in je v bistvu delodajalec ne more uporabiti
               zakonito. Gre za drug problem, tudi delodajalci, moram reči, so že nekoliko bolj
               zviti in pravzaprav zahtevajo podpis bianco odpovedi, ki se jo potem datira z dnem,
               ko bi do takega primera prišlo. Seveda, če prihaja do sporov, je te stvari potem
               relativno težko dokazovati in mi v okviru nove zakonodaje predvidevamo eno možnost,
               da bi v takem primeru lahko ženska, od katere je bilo izsiljen tak bianco podpis
               odpovedi, v bistvu to deponirala na inšpektoratu in bi se tisti trenutek, ko bi nekdo
               želel to aktivirati, potem lahko dokazovalo s pomočjo pričevanja inšpekcije, da je
               bilo to izsiljeno od nje oziroma zahtevano od nje ob sklenitvi pogodbe o zaposlitvi.</p>
               <p>Ta trenutek nekega takega instituta nimamo, pogovarjamo se o tem, da bi začeli tako
               delovati, ga pa mislimo v novo zakonodajo vpeljati.</p>
            </sp>
            <sp xml:id="SDZ2-Izredna-31-1999-01-21.sp75">

               <speaker>PODPREDSEDNIK ANDREJ GERENČER:</speaker>

               <p>Prosim, dodatno vprašanje, gospa dr. Hren-Vencelj.</p>
            </sp>
            <sp xml:id="SDZ2-Izredna-31-1999-01-21.sp76">

               <speaker>DR. HELENA HREN-VENCELJ:</speaker>

               <p>Spoštovana gospa sekretarka! Jaz vidim problem v tem, da kandidatka za zaposlitev ne
               dobi kopije take podpisane izjave. Torej nima nobenega uradnega dokumenta, ki bi ga
               lahko deponirala na inšpektoratu. Zato si težko predstavljam, da bi lahko na ta način
               stvari izboljšali.</p>
            </sp>
            <sp xml:id="SDZ2-Izredna-31-1999-01-21.sp77">

               <speaker>PODPREDSEDNIK ANDREJ GERENČER:</speaker>

               <p>Hvala. Še odgovor.</p>
            </sp>
            <sp xml:id="SDZ2-Izredna-31-1999-01-21.sp78">

               <speaker>NATAŠA BELOPAVLOVIČ:</speaker>

               <p>Mogoče se jaz tudi nisem precizno izjavila. Gre za to, da bi izjavo podala, da je
               bilo to zahtevano od nje in da je to naredila ter da se to dokumentira pri
               inšpektoratu za delo oziroma pri inšpektorju, kar je potem dokaz v nadaljnjih
               postopkih, če bi nekdo želel to uporabiti.</p>
            </sp>
            <sp xml:id="SDZ2-Izredna-31-1999-01-21.sp79">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Gospod Janko Veber ima vprašanje. Sta zamenjala? Samo Bevk in Veber sta
               zamenjala vrstni red.</p>
            </sp>
            <sp xml:id="SDZ2-Izredna-31-1999-01-21.sp80">

               <speaker>SAMO BEVK:</speaker>

               <p>Hvala lepa, gospod podpredsednik. Spoštovani zbor! Zahvaljujem se tudi kolegu Vebru,
               da sva lahko zamenjala vrstni red.</p>
               <p>Ves čas razgovora o prenosu financiranja kulturnih ustanov na občine je bil glavni
               argument predlagateljev, da občine dobijo dodatnih 5% dohodnine, s katerimi bodo
               lahko pokrile svoje stroške. Ob izračunu primerne porabe se je dokončno pokazalo, da
               to v večini primerov ne drži. Če občina prejema finančno izravnavo - po novem sistemu
               je samo 20 slovenskih občin ne prejema, na čelu z glavnim mestom Ljubljano - so se
               sicer povečali prihodki iz dohodnine, za enak znesek pa so se zmanjšali prihodki iz
               finančne izravnave. Od 24 občin, v katerih so kulturni zavodi, katerih financiranje
               se prenaša na občine, jih je v takem položaju 16. To pomeni, da v vsaj 16 primerih
               prenosa pristojnosti ni spremljal tudi prenos ustreznih finančnih sredstev, kar pa je
               v nasprotju z veljavno zakonodajo.</p>
               <p>Naj podam samo en konkreten primer, in sicer primer idrijske občine: po izračunih
               znaša primerna poraba za občino Idrija v letu 1999 802 milijona tolarjev. Tako v
               primerjavi z lanskim letom, se pravi z letom 1998, ko ta sistem še ni bil v veljavi,
               dejansko občina razpolaga letos za 4 milijone realno nižjimi sredstvi, kot pa je bilo
               to prej, s tem da je občina dobila dodatno nalogo, da financira še kulturni zavod.</p>
               <p>Seveda sprašujem vlado, kako namerava razrešiti ta problem.</p>
            </sp>
            <sp xml:id="SDZ2-Izredna-31-1999-01-21.sp81">

               <speaker>PODPREDSEDNIK ANDREJ GERENČER:</speaker>

               <p>Hvala. Prosim za odgovor, ki ga bo podala državna sekretarka gospa Majda Širca.</p>
            </sp>
            <sp xml:id="SDZ2-Izredna-31-1999-01-21.sp82">

               <speaker>MAJDA ŠIRCA:</speaker>

               <p>Glede na to, da gre za izjemno precizne in natančne izračune, ki jih jaz sedaj nimam
               s seboj, vam točnega odgovora na vaše vprašanje ne morem posredovati tudi v primeru
               Idrije. Vem pa, da je Idrija oziroma idrijski župan podpisal sporazum tudi na tem
               področju. Zagate zaenkrat še niso tako ostro videne, kot ste jih sedaj predočili.
               Točne številke oziroma vse razreze pa bi vam raje posredovali pisno, ker jih v tem
               primeru nimam s seboj. Upam, da ste zadovoljni.</p>
            </sp>
            <sp xml:id="SDZ2-Izredna-31-1999-01-21.sp83">

               <speaker>PODPREDSEDNIK ANDREJ GERENČER:</speaker>

               <p>Hvala. Lahko gremo naprej. Gospa Majda Zbačnik; pripravi naj se gospod Lojze Peterle.
           </p>
            </sp>
            <sp xml:id="SDZ2-Izredna-31-1999-01-21.sp84">

               <speaker>MAJDA ANA KREGELJ-ZBAČNIK:</speaker>

               <p>Lep pozdrav! Kot prvo postavljam vprašanje, ki ga že tretjič ponavljam, in sicer
               enkrat letno, že leta 1987 in 1988.</p>
               <p>Ministrstvo za ekonomske odnose in razvoj v imenu izgnancev in internirancev
               sprašujem, kdaj bo pripravilo predlog zakona o skladu za poplačilo vojne škode za
               drugo branje, ker je državni zbor imel prvo obravnavo že 1995. leta. Potem je pa bilo
               v državnem zboru sprejeto, da bo ta zakon sprejet potem, ko bosta sprejeta zakon o
               žrtvah vojnega nasilja in zakon o popravi krivic. Oba navedena zakona sta bila že
               sprejeta, in sicer zakon o žrtvah vojnega nasilja oktobra 1995 in zakon o popravi
               krivic leta 1996. Tedaj sem dobila odgovor ministra Senjurja, da se intenzivno
               usklajujejo. Lansko leto, ko sem to vprašanje ponovila, vprašanje je bilo postavljeno
               na 10. seji 23.7.1998, pa odgovor, da je tik pred vložitvijo. Vendar tega še nimamo,
               zato vprašanje ponavljam. Prosim za pisni in ustni odgovor.</p>
               <p>Vladi Republike Slovenije oziroma ministrstvu za zunanje zadeve in ministrstvu za
               delo, družino in socialne zadeve dajem pobudo, da čim prej obnovi pogajanja z Zvezno
               Republiko Nemčijo, Republiko Italijo in Madžarsko za izterjavo vojne odškodnine in
               oblikuje zahtevek za izplačilo vojne odškodnine. Obrazložitev. Pobuda temelji na
               razpravah o odprtih vprašanjih vojne škode, ki sta jih odbor za zdravstvo, delo,
               družino in socialno politiko ter državni zbor že večkrat obravnavala in v zvezi z
               navedenimi odprtimi vprašanji je državni zbor sprejel tudi ustrezne sklepe, s
               katerimi je zavezal vlado Republike Slovenije, da pripravi celovito oceno vojne škode
               in izoblikuje zahtevke, s katerimi bo Republika Slovenija uveljavila pravico do vojne
               odškodnine. Gre za številne zahteve upravičencev do vojne odškodnine, do katerih so
               določene kategorije žrtev upravičene. Prosim vlado Republike Slovenije, da poda pisni
               in ustni odgovor v zvezi z dosedanjimi aktivnostmi na tem področju.</p>
               <p>Sprašujem še naprej. V prejšnji pobudi 3.12.1998 sem dala pobudo, da vlada Republike
               Slovenije sprejme čimprej sklep, da se za sanacijo Knafljevega doma na Dunaju
               nakažejo ustrezna sredstva. Nisem dobila še odgovora, čeprav bi ga morala po
               poslovniku prejeti tri dni pred ponovnim vprašanjem. Hvala lepa. Prosim za pisne in
               ustne odgovore.</p>
            </sp>
            <sp xml:id="SDZ2-Izredna-31-1999-01-21.sp85">

               <speaker>PODPREDSEDNIK ANDREJ GERENČER:</speaker>

               <p>Hvala. Bo kdo odgovoril, prosim? Če ne, naj vlada odgovori na zastavljena vprašanja.
               Prosim.</p>
            </sp>
            <sp xml:id="SDZ2-Izredna-31-1999-01-21.sp86">

               <speaker>MAJDA ANA KREGELJ-ZBAČNIK:</speaker>

               <p>Sprašujem. V 27. členu poslovnika jasno piše, kdaj nam je vlada dolžna poslati pisne
               odgovore. Kot kaže, se tega ni treba držati in je to samo papir.</p>
            </sp>
            <sp xml:id="SDZ2-Izredna-31-1999-01-21.sp87">

               <speaker>PODPREDSEDNIK ANDREJ GERENČER:</speaker>

               <p>Hvala za dodatno opozorilo. Upajmo, da nam bo vlada tokrat pravočasno odgovorila.
               Vprašanje ima gospod Alojz Peterle. Ga ne vidim. Namesto Alojza Peterleta bo gospod
               Izidor Rejc.</p>
            </sp>
            <sp xml:id="SDZ2-Izredna-31-1999-01-21.sp88">

               <speaker>IZIDOR REJC:</speaker>

               <p>Hvala, gospod podpredsednik, za besedo. Imam vprašanje za ministra za finance gospoda
               Gasparija. Že štiri leta in pol je v proceduri državnega zbora zakon o lastninjenju
               zavarovalnic. Le-ta pa je v tretji obravnavi že 3 leta. Torej bo posekal najbrž vse
               rekorde, ko so nam na voljo. Želim odgovor: Kdaj bo ministrstvo oziroma vlada poslala
               ta zakon v dokončni sprejem? Sporočajo mi, da je morda tudi zaradi tega zavlačevanja
               in zaradi določene politike zavarovalnic nevarnost, da se ta družbeni kapital
               zmanjšuje oziroma še vedno uradno družbeni kapital zmanjšuje. V prid temu, da se to
               lastninsko preoblikovanje zaključi in da se te operacije končajo. Včasih je bil
               problem, pred 4 ali 5 leti, da niso vedeli, kako bi ocenjevali, niso imeli
               strokovnjakov, ki bi ocenjevali ta družbeni kapital in ga po računovodsko zaobjeli,
               kot se spodobi. Ker so to prepreko prebrodili, sedaj ni več problem. Menim, da je
               dolžnost, da vlada čimprej oziroma minister sam čimprej predlaga vladi in le-ta
               pošlje v državni zbor v sprejem zakon o lastninjenju zavarovalnic.</p>
               <p>Pričakujem odgovor, raje pa vidim, da zakon pride čimprej sem. Hvala.</p>
            </sp>
            <sp xml:id="SDZ2-Izredna-31-1999-01-21.sp89">

               <speaker>PODPREDSEDNIK ANDREJ GERENČER:</speaker>

               <p>Hvala gospod Rejc. Najprej odgovor. Prosim. Gospod državni sekretar Simonič.</p>
            </sp>
            <sp xml:id="SDZ2-Izredna-31-1999-01-21.sp90">

               <speaker>ANDREJ SIMONIČ:</speaker>

               <p>Spoštovane poslanke in poslanci! Lastninjenje zavarovalnic je eno od najtežjih
               vprašanj v postopkih lastninskega preoblikovanja od vseh ostalih slovenskih
               podjetjih. Gre za, kot verjetno že vsi dobro veste, osnovno vprašanje, na kakšen
               način in po kakšnih postopkih naj se ugotovi razmerje med delniškim kapitalom, ki v
               teh družbah nedvomno obstaja, in družbenim kapitalom, ki je bil v teh zavarovalnicah
               še pred vstopom delniškega kapitala.</p>
               <p>Ministrstvo za finance je pripravilo več različnih možnih rešitev za določitev te
               formule. Dokončne rešitve še ni. Upamo, da bomo uspeli pripraviti ustrezne rešitve, v
               državnem programu pa je predvideno, naj bi se v prvem kvartalu tega leta usklajeno
               besedilo tudi sprejelo v državnem zboru. Toliko lahko za enkrat povem. Več pa v
               pisnem odgovoru. Hvala.</p>
            </sp>
            <sp xml:id="SDZ2-Izredna-31-1999-01-21.sp91">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod dr. Jože Zagožen, proceduralni predlog.</p>
            </sp>
            <sp xml:id="SDZ2-Izredna-31-1999-01-21.sp92">

               <speaker>DR. JOŽE ZAGOŽEN:</speaker>

               <p>Hvala lepa. Dovolite mi, da opozorim, da se pri poslanskih vprašanjih ne upošteva
               poslovnik.</p>
               <p>Poslovnik pravi v 27. členu: "Na ustno poslansko vprašanje mora vlada ali minister
               odgovoriti na isti seji, na kateri je bilo vprašanje postavljeno. Če tega ne more
               storiti, mora to takoj obrazložiti".</p>
               <p>Ugotavljamo, da nekatera vprašanja niso dobila niti obrazložitve, zakaj se nanje ne
               more odgovoriti. Hkrati pa ugotavljamo, da je cela vrsta tudi pisnih vprašanj, ki že
               več mesecev niso dobila odgovora.</p>
               <p>Prav tako 27. člen pravi: "V takem primeru mora na vprašanje odgovoriti pisno,
               najkasneje 3 dni pred prvo naslednjo sejo".</p>
               <p>Gospod predsednik! Menim, da tu zapravljamo čas pri nekaterih vprašanjih, na katere
               vlada ne želi ali ne zna ali ne more odgovoriti. Hvala lepa.</p>
            </sp>
            <sp xml:id="SDZ2-Izredna-31-1999-01-21.sp93">

               <speaker>PODPREDSEDNIK ANDREJ GERENČER:</speaker>

               <p>Hvala. Strinjam se z vašo ugotovitvijo. Ali bo predstavnik vlade odgovoril? Prosim,
               mag. Pagon, namestnik generalnega sekretarja vlade.</p>
            </sp>
            <sp xml:id="SDZ2-Izredna-31-1999-01-21.sp94">

               <speaker>ANDREJ PAGON:</speaker>

               <p>Hvala lepa za besedo. V skladu z vašim poslovnikom imate možnost najaviti vprašanja,
               lahko pa samo prijavite vprašanja. Če vlada dobi konkretno vprašanje, se lahko na to
               pripravi in predstavnik vlade odgovori pripravljen, če pa samo najavite vprašanje, je
               pa tudi poslovniška možnost, torej vašega poslovnika, da odgovorimo pisno. Seveda
               vlada te možnosti tudi v skladu z vašim poslovnikom izkorišča. Hvala.</p>
            </sp>
            <sp xml:id="SDZ2-Izredna-31-1999-01-21.sp95">

               <speaker>PODPREDSEDNIK ANDREJ GERENČER:</speaker>

               <p>Torej to ne bi v celoti držalo. Gospod Zagožen je resno opozoril na vprašanje in
               prebral določbe poslovnika, ki se jih tudi vlada mora držati. Predvsem je največja
               zamera poslancev v tem, da ne dobimo pravočasno pisnih odgovorov na zastavljena
               vprašanja, pa tudi ustnih odgovorov ne dobimo na seji. Torej to je problem, o katerem
               se bomo morali v vodstvu državnega zbora malo pozabavati. Dr. Jože Zagožen želi še
               dodatno. Še proceduralno imate, gospod Zagožen? Prosim.</p>
            </sp>
            <sp xml:id="SDZ2-Izredna-31-1999-01-21.sp96">

               <speaker>DR. JOŽE ZAGOŽEN:</speaker>

               <p>Čudim se temu, kako to, da predstavnik vlade ni razumel navedb, ki sem jih prebral v
               poslovniku, ker so bila jasna. Zato prosim vlado, da na to moje vprašanje oziroma
               protest da pisni odgovor. Hvala lepa.</p>
            </sp>
            <sp xml:id="SDZ2-Izredna-31-1999-01-21.sp97">

               <speaker>PODPREDSEDNIK ANDREJ GERENČER:</speaker>

               <p>Hvala. Gremo naprej. Tudi to je bilo malo mimo poslovnika. Dobro. Gospod Miran Potrč
               ima besedo, pripravi naj se gospod Jerovšek.</p>
            </sp>
            <sp xml:id="SDZ2-Izredna-31-1999-01-21.sp98">

               <speaker>MIRAN POTRČ:</speaker>

               <p>Hvala lepa. Predsednica sindikata zdravstva in socialnega varstva Slovenije gospa
               Nevenka Lekše nas je opozorila na neustavno ravnanje vlade v zvezi s sestavo svetov
               zdravstvenih zavodov.</p>
               <p>Na podlagi odločbe ustavnega sodišča je državni zbor s spremembami in dopolnitvami
               zakona o zdravstveni dejavnosti namreč določil, da ne morejo imeti prednost pri
               sestavi sveta zdravstvenega zavoda zdravniki, drugi zdravstveni delavci in
               zdravstveni sodelavci, ampak morajo imeti enake pravice do izvolitve v svet
               zdravstvenega zavoda vsi delavci zavoda. Ne glede na odločbo ustavnega sodišča in
               spremembo zakona, je vlada v odlokih o preoblikovanju bolnišnic v javne zavode
               odločila, da morata, ne glede na število glasov na volitvah, delavce v svetu zavoda
               zastopati najmanj dva zdravnika. S tem je določila neenake možnosti za izvolitev
               drugim delavcem zavoda, prekršila zakon in izigrala odločitev ustavnega sodišča.</p>
               <p>Vlado Republike Slovenije sprašujem, prvič, kateri so bili razlogi, ki so jo vodili
               k temu, da je sprejemala odloke, ki so v očitnem nasprotju z zakonom in odločbo
               ustavnega sodišča, in kaj bo storila, da bi tako stanje odpravila, saj bo sicer zoper
               njene odloke moral biti vložen ustavni spor.</p>
               <p>In drugo vprašanje. Državni zbor je 19.1. zavrnil obravnavo predloga zakona o
               spremembah in dopolnitvah zakona o zaključku lastninjenja in privatizacij pravnih
               oseb v lasti slovenske razvojne družbe, s katerim je želela vlada svojo, že več let
               znano, obveznost za zagotavljanje sredstev pooblaščenim investicijskim družbam za
               zbrane certifikate podaljšati še za 15 mesecev.</p>
               <p>S tako odločitvijo državnega zbora, ki je sicer razumljiva, ker državni zbor ni
               hotel prevzeti obveznosti za ignoranco vlade na svoja ramena, pa sam problem še ni
               rešen. Problem ostaja, pooblaščenim investicijskim družbam namreč ni zagotovljena
               odprava privatizacijske luknje v višini, po oceni vlade, 119,9 milijarde tolarjev.</p>
               <p>Zaradi tega sprašujem vlado, kaj bo storila, da se čimprej zagotovi potrebno
               premoženje pooblaščenim investicijskim družbam in da se s tem odpravi diskriminacija
               do državljanov, ki so svoje certifikate vložili v te družbe. Hvala lepa.</p>
            </sp>
            <sp xml:id="SDZ2-Izredna-31-1999-01-21.sp99">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Potrč. Prosimo za odgovor. Dežurni minister, prosim. To je dr. Gantar,
               če prav vidim.</p>
            </sp>
            <sp xml:id="SDZ2-Izredna-31-1999-01-21.sp100">

               <speaker>DR. PAVEL GANTAR:</speaker>

               <p>Hvala lepa, gospod podpredsednik. Glede na to, da v tem trenutku v dvorani ni
               ustreznih ministrov, ki bi lahko pojasnili to vprašanje, bo vlada v predvidenem
               poslovniškem roku posredovala pisne odgovore. Hvala lepa.</p>
            </sp>
            <sp xml:id="SDZ2-Izredna-31-1999-01-21.sp101">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Potrč.</p>
            </sp>
            <sp xml:id="SDZ2-Izredna-31-1999-01-21.sp102">

               <speaker>MIRAN POTRČ:</speaker>

               <p>Hvala lepa gospodu Gantarju, predvsem tudi zato, da je on tukaj. Hkrati prosim
               predsednika državnega zbora, da ugotovi, da je kršen poslovnik, ker niso prisotni vsi
               ministri oziroma namesto njih državni sekretarji. Dokler je stanje takšno, po mojem
               mnenju, državni zbor te točke dnevnega reda ne more obravnavati. Stanje pa je takšno
               danes že od začetka, samo predsedujoči tega ni ugotovil. Hvala lepa.</p>
            </sp>
            <sp xml:id="SDZ2-Izredna-31-1999-01-21.sp103">

               <speaker>PODPREDSEDNIK ANDREJ GERENČER:</speaker>

               <p>Hvala. Tudi sam ugotavljam, da je v tem poslovnik kršen, na kar bomo s strani
               predsedstva državnega zbora vlado resno opozorili; da se to v bodoče ne bi ponovilo,
               ker razumem slabo voljo poslancev, ki bi radi dobili odgovore, pa jih žal ne dobijo.
               Smo pa tudi sami malo "zakuhali" s tem, ker smo to točko dnevnega reda prestavili;
               najprej je bila predvidena za petek. Vendar to ni opravičilo, zato se bomo o teh
               zadevah pogovorili.</p>
               <p>Gospod Jerovšek; pripravi naj se Benjamin Henigman <stage>(ki je že postavljal vprašanje,
               če se ne motim)</stage>. Naslednji bo Bojan Kontič.</p>
            </sp>
            <sp xml:id="SDZ2-Izredna-31-1999-01-21.sp104">

               <speaker>JOŽEF JEROVŠEK:</speaker>

               <p>Hvala lepa, gospod podpredsednik. Spoštovane kolegice in kolegi, predstavniki vlade!
               Svoje vprašanje postavljam ministrstvu za notranje zadeve, čeprav ni ustreznega
               pristojnega ministra, je pa vprašanje, koliko je ustreznih.</p>
               <p>V zadnjih mesecih se na poslance SDS v povečanem številu obračajo državljani,
               lastniki gostinskih lokalov in trgovin, s pričevanji o izsiljevanju plačila varščin
               za domnevno varnost poslovnih prostorov. V mnogih primerih gre pri tem po pričevanjih
               celo za izsiljevanje s strani državljanov tujih držav, zlasti z območja nekdanje
               Jugoslavije, ki mnogokrat tudi nimajo urejenega statusa za bivanje tujcev v Republiki
               Sloveniji. Po pričevanju tudi v takem slučaju policija ne ukrepa, z izgovorom, da ne
               more ukrepati, dokler ne pride do konkretnega materialnega oškodovanja in do
               fizičnega nasilja, in to kljub temu, da gre v nekaterih primerih za osebe, ki so
               znane po svojem kriminalnem ozadju in nasilniškem obnašanju. Seznanjen sem z
               nekaterimi primeri, ko so bili lastniki poslovnih prostorov dobesedno prisiljeni
               ukiniti poslovno dejavnost, ker niso bili deležni potrebnega varstva s strani
               policije, čeprav vsi navajajo, da so posredovanje policije zahtevali <stage>(o tem imam tudi
               dokumente)</stage>.</p>
               <p>Ministrstvo za notranje zadeve sprašujem: kako ukrepajo organi pregona v teh
               številnih primerih izsiljevanja? Zakaj se policija glede na razširjenost tega pojava
               ne organizira enotno in izsledi ter identificira vse izsiljevalske združbe v državi
               ter sproži postopek za izgon oseb brez pravice bivanja v Republiki Sloveniji.</p>
               <p>V koliko primerih je ministrstvo za notranje zadeve v letu 1998 ugotovilo povezanost
               določenih oseb, zaposlenih v organih ministrstva za notranje zadeve, s posamezniki
               ali združbami, ki se ukvarjajo s to obliko protizakonite dejavnosti.</p>
               <p>Vprašanje postavljam, ker državljani v svojih dopisih navajajo domneve in dokaze o
               takem sodelovanju. Hvala lepa.</p>
            </sp>
            <sp xml:id="SDZ2-Izredna-31-1999-01-21.sp105">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod državni sekretar Debelak.</p>
            </sp>
            <sp xml:id="SDZ2-Izredna-31-1999-01-21.sp106">

               <speaker>MAG. SLAVKO DEBELAK:</speaker>

               <p>Hvala gospod podpredsednik. Odgovarjam poslancu gospodu Jerovšku, seveda v tistem
               delu, ki mi je znan ta trenutek in brez številk, v naslednjem pa bomo seveda tudi
               odgovorili pisno, tako da bo dobil izčrpen odgovor.</p>
               <p>Plačilo varščine, izsiljevanje gostinskih lokalov oziroma lastnikov je res, kot je
               povedal poslanec Jerovšek, prisotno tudi v slovenskem prostoru. Kako slovenska
               policija te zadeve preprečuje oziroma kako ugotavlja? Moram reči, da s svojo načrtno
               dejavnostjo, preventivno dejavnostjo, zlasti pa seveda takrat, ko dobi obvestila o
               tem, da so lokal obiskale posamezne osebe, ki pač zahtevajo za sigurnost plačilo
               varščine itn. Skratka, tukaj je odvisno od lastnika lokala oziroma od prijavitelja,
               da se te zadeve evidentirajo oziroma da se takrat z operativno taktičnimi ukrepi te
               osebe primejo oziroma ugotovijo sostorilstvo, pa eventualno tudi povezava z nekimi
               drugimi kriminalnimi dejanji.</p>
               <p>Mene preseneča, ker ste povedali poslanec gospod Jerovšek, da imate dokumente, s
               katerimi so se obrnili lastniki teh lokalov na vas oziroma na vašo poslansko skupino.
               Prepričan sem, da bi bilo dobro, da te dokumente dobi policija in seveda da potem
               tudi ustrezno ukrepa. Prepričan sem, da bodo to tudi storili.</p>
               <p>Pri, bi rekel, odkrivanju nekaterih izsiljevalcev se je dejansko pojavilo med
               drugimi tudi nekaj oseb, ki prihajajo z območja bivše Jugoslavije. Vaše vprašanje, če
               sem ga dobro razumel, je bilo naslednje: Kako policija ukrepa, še zlasti če ugotovi,
               da so te osebe brez urejenega statusa v Sloveniji? Tako, kot to veleva zakon o
               tujcih, in sicer, bodisi da gre za izgon oziroma da gre za odpoved bivanja, če so mu
               statusi pretekli.</p>
               <p>Vendar bi vas pa želel gospod poslanec obvestiti, da po mednarodnem pravu in pa tudi
               po pravu o tujcih, slovenskem pravu in pa tudi po slovenski ustavi velja pravilo, če
               osebo zaradi razlogov ni možno vrniti v svojo državo, je pač država, v kateri je ta
               oseba najdena, dolžna to osebo "trpeti", kot se temu v narekovaju pravi, in čakati na
               tisti trenutek, ko bo tale, bi rekel, ekstradikcija oziroma vrnitev, izgon kot ste vi
               pač povedali, možna.</p>
               <p>Moram reči, da zlasti z državljani z območja zvezne Republike Jugoslavije, ker
               Slovenija nima sklenjenih diplomatskih odnosov, obstajajo te težave, ker jih pač, bi
               rekel, matična država, to je žalostno, vendar resnično, noče sprejeti.</p>
               <p>Zakaj se ne organiziramo? Moram reči, da sicer jaz ne pokrivam področja policije, to
               delo pa poznam in vem, da je tako informirani del policije kot civilni del policije
               organiziran tudi za take vrste deliktov. Nenazadnje to gre za težke, organizirane
               oblike kriminala. Obstajajo tudi oddelki, ki so namenjeni prav odkrivanju teh
               pojavov, zelo hude oblike kriminala.</p>
               <p>V koliko primerih je bila ugotovljena povezava, kot ste v svojem zadnjem delu
               vprašanja povedali, pa tudi sicer celoviteje vam bomo odgovorili pisno. Hvala
               lepa.</p>
            </sp>
            <sp xml:id="SDZ2-Izredna-31-1999-01-21.sp107">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Gospod Jože Zagožen. Gospod Jerovšek ima dodatno vprašanje.</p>
            </sp>
            <sp xml:id="SDZ2-Izredna-31-1999-01-21.sp108">

               <speaker>JOŽEF JEROVŠEK:</speaker>

               <p>Hvala lepa. Gospod državni sekretar! Sprašujete, zakaj vam ne dostavimo takih
               dokumentov? Ti ljudje, ki se obračajo na nas, nam dokumentirajo, da so se obrnili na
               policijo. Če policija vam ne posreduje, potem na notranjem ministrstvu... To je še
               dosti hujša zadeva. Potem je to še dosti hujša zadeva, ki direktno kaže na neko
               povezavo. Glede ekstradikcije in možnosti vračanja takih oseb, pa sprašujem.</p>
               <p>Ali ima Republika Slovenija sporazum z Bosno in Hercegovino? Tu imam en konkreten
               primer. Navaja iz Mengša, da gre za 22 letnega brezposelnega državljana BIH, brez
               urejenega statusa tujca in zaradi tega, ker policija ni ukrepala in razčistila, je ta
               konkretna pravna oseba 5.12.1998 svojo dejavnost zaprla. Hvala.</p>
            </sp>
            <sp xml:id="SDZ2-Izredna-31-1999-01-21.sp109">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Takoj bo odgovor. Državni sekretar, gospod Debelak.</p>
            </sp>
            <sp xml:id="SDZ2-Izredna-31-1999-01-21.sp110">

               <speaker>MAG. SLAVKO DEBELAK:</speaker>

               <p>Če pravite, da je bil ta podatek v zvezi z izsiljevalci dan policijski postaji
               oziroma policistom na terenu in niso tega akceptirali, vas prosim, da pošljite to na
               ministrstvo za notranje zadeve. Lahko tudi meni osebno. Jaz se sam obvezujem, da bom
               iniciral aktivnost in dal to tistim, ki so za to kompententni in bodo tudi v
               nadaljevanju ustrezno ukrepali.</p>
               <p>Kar se tiče sporazumov. Moram reči, da z območja držav, nastalih na območju bivše
               Jugoslavije, imamo te sporazume o vračanju podpisane samo s Hrvaško in z Makedonijo.
               To se pravi, z Bosno in Hercegovino je nimamo. Vendar pa vračanje v Bosno in
               Hercegovino je možno, in sicer v tistih primerih, če oseba prihaja z območja, ki je
               tudi sedaj po tej spremembi območje narodnosti, iz katere je on prihajal in živel. Če
               pa se je entiteta spremenila, če je kraj, iz katerega je prihajal, prej bil pod
               muslimansko nacionalnostjo, sedaj je pod srbsko oziroma hrvaško, pa to vračanje ta
               trenutek še ni možno. Na tem sporazumu se intenzivno dela in jaz bom zelo vesel, če
               bomo to v tem letu uredili. Hvala lepa.</p>
            </sp>
            <sp xml:id="SDZ2-Izredna-31-1999-01-21.sp111">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Naslednji je na vrsti, gospod Benjamin Henigman, ki je že bil. Gospoda
               Mozetiča ni, ki je zamenjal. Torej gospod Bojan Kontič. Pripravi se Franc Pukšič.</p>
            </sp>
            <sp xml:id="SDZ2-Izredna-31-1999-01-21.sp112">

               <speaker>BOJAN KONTIČ:</speaker>

               <p>Hvala lepa. Spoštovani! Svoje poslansko vprašanje naslavljam na ministrstvo za delo,
               družino in socialne zadeve.</p>
               <p>Že pred poletnimi počitnicami lanskega leta, sem ministrstvo za delo spraševal, kdaj
               bo državnemu zboru posredovano poročilo inšpekcije za delo za leto 1997, ki bi ga po
               zakonu morali sprejeti v državni zbor v roku, da bi o njem lahko razpravljali
               najkasneje do 30. junija tekočega leta, kot to določa zakon. Kljub zagotovilu državne
               sekretarke, da bomo poročilo prejeli v kratkem času, poročila očitno še danes ni v
               državnem zboru. To poročilo je pomembno za naše ravnanje ob sprejemanju predvsem
               delovnopravne zakonodaje, ki je že na dnevnem redu predhodnega sklica 11. redne seje.</p>
               <p>V zadnjem času lahko spremljamo primer stavke v podjetju Bioprod, ki sproža resne
               pomisleke o učinkovitosti dela posameznih državnih institucij v reševanju kolektivnih
               sporov, kot so dolgotrajne stavke. Sindikati sicer ugotavljajo, da se institucije
               odzivajo, vendar so njihovi ukrepi prepočasni in mnogokrat neučinkoviti, saj jih
               delodajalci ne upoštevajo. Tudi ko gre za masovno kršenje pravic zaposlenih, kakor so
               opredeljene v zakonih in kolektivnih pogodbah, in celo temeljno kršenje človekovih
               pravic, sporov ni možno reševati v krajšem času, kar postavlja zaposlene v nemogoč
               položaj. Težko si predstavljam, kakšen bo položaj zaposlenih po sprejemu nove
               delavnopravne zakonodaje, ki predvideva še manj pravic za zaposlene delavce.</p>
               <p>Sprašujem vlado oziroma predstavnika ministrstva za delo, kdaj bo državnemu zboru
               končno posredovano poročilo inšpekcije dela za leto 1997?</p>
               <p>Kaj je ministrstvo do sedaj ukrenilo za razrešitev stavke, ki traja že od
               11.12.1998?</p>
               <p>Ali ministrstvo pripravlja analizo kakšne dolgotrajne stavke, kot je na primer ta v
               podjetju Bioprod, kot podlago za oceno sedaj predlaganih rešitev v novem zakonu o
               delovnih razmerjih? Hvala lepa.</p>
            </sp>
            <sp xml:id="SDZ2-Izredna-31-1999-01-21.sp113">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Prosim za odgovor. Gospa Belopavlovič, ministrstvo za delo, socialo in
               družino.</p>
            </sp>
            <sp xml:id="SDZ2-Izredna-31-1999-01-21.sp114">

               <speaker>NATAŠA BELOPAVLOVIČ:</speaker>

               <p>Glede poročila inšpekcije za leto 1997, jaz se oproščam, če ni prišlo to poročilo do
               poslancev oziroma če ni prišlo do državnega zbora. To poročilo je pripravljeno in
               bomo pogledali še enkrat, kje se je zadeva zataknila.</p>
               <p>Drugo. Upam, da ste dobili tisto analizo, ki smo vam jo ravno tako obljubili s tega
               mesta in za katero ste predvidevali oziroma zahtevali, da je pravzaprav eden od
               dokumentov, ki ga želite imeti istočasno, ko bo obravnavan zakon o delovnih
               razmerjih. Gre za analizo najbolj pogostih kršitev na področju delovnih razmerij.
               Tisto smo pripravili in smo jo poslali. Glede konkretnega primera Bioproda moram
               reči, da se zadeva res vleče kar dolgo. Naša inšpekcija je bila v nadzoru več kot
               trikrat, mislim, da štirikrat v konkretnem podjetju. Izdanih je bilo tudi kar nekaj
               ureditvenih odločb. Nekatere odločbe inšpektorata so bile upoštevane, delodajalec jih
               je izvršil. Nekatere pa še niso bile, res je tudi, da določeni roki še tečejo za
               izvršitev tega. Mi imamo vsa poročila inšpekcije. Če bi bilo to vprašanje prej
               najavljeno, bi lahko pravzaprav bolj natančno povedala, kaj je inšpektorat do sedaj
               naredil. Te stvari vam lahko pisno posredujemo. Res je tudi, da glede same stavke,
               glede zakonitosti in podobnih vprašanj teče tudi sodni spor pred delovnim sodiščem,
               kolektivni spor, ali gre za stavko, ki je zakonita, ali ne. Zaradi tega v tem delu
               kakršnokoli posredovanje inšpekcije presega tudi pristojnosti, ki jih ima inšpekcija
               kot taka.</p>
               <p>Glede četrtega vprašanja pa moram povedati, da nekih analiz dolgotrajnih stavk do
               zdaj dejansko nismo opravljali. Sicer spremljamo stanje na tem področju, neke posebne
               analize v zvezi s tem pa niso bile narejene.</p>
            </sp>
            <sp xml:id="SDZ2-Izredna-31-1999-01-21.sp115">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Še dodatno vprašanje, gospod Kontič. Dopolnitev.</p>
            </sp>
            <sp xml:id="SDZ2-Izredna-31-1999-01-21.sp116">

               <speaker>BOJAN KONTIČ:</speaker>

               <p>Jaz bom samo prosil, kar je bilo že ponujeno kot možnost, to je pisni odgovor s
               podrobnejšo analizo glede inšpekcije, ki je bila opravljena v tem podjetju.</p>
            </sp>
            <sp xml:id="SDZ2-Izredna-31-1999-01-21.sp117">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Gospod Pukšič, naslednje vprašanje. Pripravi naj se gospod Ivan Božič.
           </p>
            </sp>
            <sp xml:id="SDZ2-Izredna-31-1999-01-21.sp118">

               <speaker>FRANC PUKŠIČ:</speaker>

               <p>Hvala lepa. Poslanke in poslanci, predstavniki vlade! Moja tri vprašanja se nanašajo
               na ministra za notranje zadeve gospoda Bandlja, ki ga sprašujem, ali je državni
               sekretar gospod Borut Likar odpotoval v Brazilijo službeno, ali privatno in na čigave
               stroške, na lastne, ministrstva za notranje zadeve, ali Petrola.</p>
               <p>Drugič. Ministra za notranje zadeve gospoda Bandlja sprašujem, zakaj je čakal več
               kot en mesec po začetku organizirane gonje proti pripadnikom slovenske policije v
               času vojne za Slovenijo, da odločno nastopi proti neopravičenim obtožbam.</p>
               <p>Tretjič. Gospoda ministra za notranje zadeve gospoda Bandlja sprašujem, ali in na
               kakšen način je omogočen poslancem državnega zbora vpogled v celotno poročilo
               komisije pod vodstvom funkcionarja kriminalistične policije Bojana Gričarja. Hvala
               lepa.</p>
            </sp>
            <sp xml:id="SDZ2-Izredna-31-1999-01-21.sp119">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Prosim za odgovor. Gospod Debelak, državni sekretar.</p>
            </sp>
            <sp xml:id="SDZ2-Izredna-31-1999-01-21.sp120">

               <speaker>MAG. SLAVKO DEBELAK:</speaker>

               <p>Verjetno se bo gospod Pukšič strinjal, da dobi odgovor od ministra Bandlja, ker je to
               tudi njemu naslovljeno. Moram reči, da mi nekatere stvari tudi niso znane in bi
               govoril na pamet. Bom pa prenesel vaše vprašanje in boste dobili odgovor v zelo
               kratkem času.</p>
            </sp>
            <sp xml:id="SDZ2-Izredna-31-1999-01-21.sp121">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Ni dodatnega vprašanje. Kolega Božič, izvoli.</p>
            </sp>
            <sp xml:id="SDZ2-Izredna-31-1999-01-21.sp122">

               <speaker>IVAN BOŽIČ:</speaker>

               <p>Hvala lepa. Vsi lepo pozdravljeni, tudi predstavniki vlade, ki ste toliko časa
               vztrajali.</p>
               <p>Prvo vprašanje naslavljam ministru za zunanje zadeve: Kako je z ureditvijo mejnega
               prehoda na Kaninu, ki se imenuje Prevala? Le-ta se ureja že 25 let.</p>
               <p>Tudi drugo vprašanje je za ministra za zunanje zadeve: Kako je s pridobitvijo
               slovenskega državljanstva Slovencev, ki so živeli v Bosni, pa ga še danes ne morejo
               pridobiti?</p>
               <p>Kot tretje pa imam več vprašanj za ministra za notranje zadeve. O Velikem otoku ste
               in smo veliko govorili; dobili smo nekaj odgovorov. Sam pa imam še nekaj vprašanj, ki
               jih bom oddal tudi pisno, izpostavil pa bom naslednja.</p>
               <p>Po katerem zakonu je lokalna skupnost izločena iz procesa odločanja o namembnosti
               objekta?</p>
               <p>Z ministrstva za notranje zadeve je uprava policije v svojem pismu županu občine
               Postojna poslala obvestilo, v katerem navaja, prvič, da "gre za delovanje institucije
               strožjega policijskega nadzora". Zanima me, kakšen je to "strožji policijski
               nadzor".</p>
               <p>Drugo vprašanje, da "bo tam ustanovljena posebna policijska enota za varovanje in
               odstranjevanje tujcev". Tudi to me zanima, zakaj tega ne delajo mejni policijski
               organi ali pa gre morda samo za kadrovske okrepitve, ki bog ve kaj opravičujejo, tudi
               plače.</p>
               <p>Zanima nas tudi, koliko ilegalcev dnevno pride v Slovenijo, ne koliko jih uspe MNZ
               zavrniti.</p>
               <p>Še zadnje vprašanje, da "bo potrebno sodelovanje lokalnega servisnega sektorja za
               zagotavljanje prehrane, vzdrževanje objektov, zdravstvene storitve, zato ministrstvo
               za notranje zadeve pričakuje podporo lokalne skupnosti". Vsa ta področja so - mislim
               - že zakonsko opredeljena, zato tu ne gre za podporo lokalnih skupnosti, gre pa za
               dodatno zaposlovanje vzdrževalcev objektov. Zanima nas, kakšno je število
               novozaposlenih oseb. Hvala lepa.</p>
            </sp>
            <sp xml:id="SDZ2-Izredna-31-1999-01-21.sp123">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Odgovor bo podal gospod minister Frlec. Izvolite!</p>
            </sp>
            <sp xml:id="SDZ2-Izredna-31-1999-01-21.sp124">

               <speaker>DR. BORIS FRLEC:</speaker>

               <p>Gospod predsedujoči, poslanke in poslanci! Poslancu na prvo vprašanje, ki zadeva meni
               popolnoma neznan prehod ali težnjo za prehod na Kaninu - Prevala, ne morem
               odgovoriti, ampak bom obljubljam podal pisni odgovor.</p>
               <p>Kar zadeva drugo vprašanje - dajanje državljastva Slovencem v Bosni in Hercegovini.
               Mislim, da je za to pristojno notranje ministrstvo, ki daje državljanstva, saj
               zunanje ministrstvo s tem nima nobenega posla. Hvala lepa.</p>
            </sp>
            <sp xml:id="SDZ2-Izredna-31-1999-01-21.sp125">

               <speaker>PODPREDSEDNIK MIROSLAV LUCI:</speaker>

               <p>Hvala lepa, gospod minister. Gospod državni sekretar Debelak, ministrstvo za
               notranje zadeve.</p>
            </sp>
            <sp xml:id="SDZ2-Izredna-31-1999-01-21.sp126">

               <speaker>MAG. SLAVKO DEBELAK:</speaker>

               <p>Hvala. Slovenci po rodu, ki živijo v Bosni in Hercegovini, lahko pridobijo
               državljanstvo Republike Slovenije po: 12. členu - gre za naturalizacijo z olajšavami;
               po 13. členu - gre za tako imenovano izredno naturalizacijo, kjer se ugotavlja
               nacionalni interes. Ta nacionalni interes je slovenstvo po rodu. Moram reči, da
               Slovenci po rodu iz Bosne in Hercegovine kar številčno prosijo za sprejem v slovensko
               državljanstvo in da smo jih do tega dne prejeli že zagotovo 60 do 70. Vsi tisti, ki
               pač to volijo, izjasnijo in dokažejo tiste osnovne pogoje, ki jih 12. člen zakona o
               državljanstvu oziroma tako imenovana naturalizacija z olajšavami predpostavlja, moram
               reči, da ta status tudi pridobijo. Slovenija bo še naprej favorizirala Slovence po
               rodu, seveda tisti, ki želijo pridobiti slovensko državljanstvo, a ob izpolnjevanju
               pogojev.</p>
               <p>Del odgovora, ki zadeva tudi tako imenovani strožji policijski nadzor, kaj to sploh
               je, lahko tudi dam. Pri strožjem policijskem nadzoru gre za zadržanje nekih oseb - to
               so osebe, ki so nezakonito bodisi vstopile v Slovenijo oziroma so v Sloveniji
               ilegalno. Gre za tiste osebe, za katere bi rekel - je nadzorstvo strožje nadzorovanje
               potrebno izključno in samo iz varnostnih razlogov. Moram reči, da to obliko tako
               imenovanega - nekateri mu pravijo odgonskega - pripora oziroma strožjega nadzorstva
               poznajo praktično vse države. To niso samo tisti ilegalci, ki so prijeti na zeleni
               meji ali pa v notranjosti. Moram reči, da med njimi prevladujejo zlasti tisti, ki so
               bili v Sloveniji procesuirani bodisi v kazenskem bodisi v administrativnem postopku
               in jim je bila poleg glavni kazni izrečena tudi stranska kazen. Recimo, prepoved
               bivanja v Sloveniji za dobo od enega do petih letih. Po prejšnji razlagi jih država
               zaradi objektivnih razlogov, ker nima sporazuma o vračanju, ne more vrniti v njihovo
               izvorno državo oziroma državo, iz katere prihajajo. V to kategorijo spadajo tudi
               nekateri, ki so dobljeni v notranjosti, in so brez dokumentov, treba je pa seveda
               ugotoviti njihovo identiteto. Skratka, gre za varnostno zanimivejšo - bi rekel -
               pomembnejšo kategorijo, ki je ne moreš prosto pustiti, da zapušča objekt, v katerem
               so - recimo - azilanti oziroma begunci, ki prihajajo iz vojnih območij in jim je
               priznan status - recimo - začasnega zatočišča. Gre za varnostno zanimivejše osebe in
               tem je ta strožji nadzor tudi namenjen. Zakaj se jih ne prime na meji? Na meji, moram
               reči, se prime veliko število ljudi in se jih zavrne oziroma se jim ne dovoli vstopa
               v državo. Vendar te številke - moram reči - mediji, črna kronika in dnevni dogodki,
               ki opisujejo dogajanja na meji, enostavno ne sporočajo javnosti in jih javnost niti
               ne dobiva na vpogled. Skratka, veliko ljudi je na meji zavrnjenih, ker nimajo
               ustreznih dokumentov. Na meji se že ugotovi, da ne posedujejo sredstev za
               preživljanje oziroma bi lahko njihovo bivanje v državi pomenilo ekonomsko oziroma
               kakšno drugačno ogrožanje države. Za državo so pa interesantni tisti, ki so mejo
               prestopili na tako imenovanem zelenem pasu oziroma so v notranjosti odkriti kot
               ilegalci.</p>
               <p>Na vsa ostala vprašanja bomo gospodu poslancu odgovorili pisno. Hvala lepa.</p>
            </sp>
            <sp xml:id="SDZ2-Izredna-31-1999-01-21.sp127">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Naslednje vprašanje, ker dopolnilnega ni, ima gospod Janko Veber -
               namesto Sama Bevka. Pripravi naj se Jože Zagožen.</p>
            </sp>
            <sp xml:id="SDZ2-Izredna-31-1999-01-21.sp128">

               <speaker>JANKO VEBER:</speaker>

               <p>Spoštovana poslanka, spoštovani poslanci, vlada! Prav neverjetno je, kako se vlada
               izmika nekaterim odprtim kadrovskim vprašanjem in rešitvam, ki so v njeni
               pristojnosti. Razlog je že splošno znan. Vladajoče koalicijske stranke, tu mislim
               predvsem na LDS in na SLS, se nikakor ne morejo uskladiti in sporazumeti o kadrovskih
               predlogih za pomembna mesta, kot so: generalni državni tožilec, minister za obrambo
               in še nekatera. Nič jih ne moti, da je njihovo maratonsko usklajevanje glede teh
               vprašanj za poznavalce koalicijskih razmer že prav smešno in neresno, za javnost pa
               težko razumljivo in neodgovorno početje.</p>
               <p>V ta okvir nerešenih kadrovskih zadev sodi tudi mesto direktorja sklada kmetijskih
               zemljišč in gozdov Republike Slovenije. Sam sem s poslanskim vprašanjem že februarja
               1998 opozoril na nezadovoljivo poslovanje sklada in na enostransko ter neobjektivno
               ravnanje sedanje v.d. direktorice sklada. Poslanska skupina Združene liste socialnih
               demokratov je nato 29. septembra 1998 poslala vladi pisno pobudo, naj ta glede na
               svojo pristojnost pripravi predlog za novega direktorja sklada.</p>
               <p>Vlada je sicer na to reagirala in v Uradnem listu številka 72, z dne 23.10.1998
               objavila razpis za direktorja oziroma direktorico sklada. Na ta razpis se je v
               predpisanem roku javilo 19 kandidatk in kandidatov, vendar do izbire kandidata in
               kadrovskega predloga vlade ni prišlo. Brez vsakršnega pojasnila po ustreznosti
               oziroma neustreznosti kandidatov ali kakršnegakoli opozorila o kakšnem drugem
               problemu v zvezi s tem je omenjeni razpis postal neaktualen in menda zastaran. V
               resnici pa je mogoče sklepati, da se vladni stranki nista mogli uskladiti o nobenem
               izmed 19 kandidatov, ne glede na to, da je večina od njih izpolnjevala formalne
               razpisne pogoje.</p>
               <p>Vlada se je po vsem tem odločila za ponovni razpis. Ta je objavljen v Uradnem listu
               številka 2, z dne 15.1.1999 in zgodba se torej ponavlja, neučinkovito in neobjektivno
               delovanje sklada pa se nadaljuje.</p>
               <p>Zato vlado Republike Slovenije oziroma ustrezno ministrstvo za kmetijstvo,
               gozdarstvo in prehrano vprašujem: Kakšni so razlogi za zavlačevanje kadrovske rešitve
               v skladu? Zakaj vlada ni prišla s kadrovskim predlogom za direktorja oziroma
               direktorico sklada že na podlagi prvega razpisa?</p>
               <p>Drugič. V kolikšnem času vlada realno ocenjuje, da bo lahko poslala državnemu zboru
               predlog za novega direktorja oziroma direktorico sklada na podlagi drugega razpisa?
               Hvala.</p>
            </sp>
            <sp xml:id="SDZ2-Izredna-31-1999-01-21.sp129">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Za trideset sekund smo prekoračili določen čas. Gospod Mohorič, državni
               sekretar ministrstva za kmetijstvo, želi podati odgovor.</p>
            </sp>
            <sp xml:id="SDZ2-Izredna-31-1999-01-21.sp130">

               <speaker>MAKSIMILJAN MOHORIČ:</speaker>

               <p>Spoštovani zbor, spoštovani gospod Veber! Proces za izbiro novega direktorja sklada
               kmetijskih zemljišč in gozdov je v teku. Ker si vlada prizadeva, da bi res izbrala
               kvalitetnega direktorja, je bil razpis ponovljen. Upam, da bo ta razpis v roku tudi
               zaključen - zaključen v času, kot je zadeva predpisana. Zaenkrat bi toliko odgovoril,
               obširnejši odgovor pa bo podan pisno. Hvala lepa.</p>
            </sp>
            <sp xml:id="SDZ2-Izredna-31-1999-01-21.sp131">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Naslednji razpravljalec, gospod Zagožen, se odpoveduje in odstopa mesto
               gospodu Čebulju. Izvoli! Naslednji razpravljalec bo gospod Lojze Peterle.</p>
            </sp>
            <sp xml:id="SDZ2-Izredna-31-1999-01-21.sp132">

               <speaker>FRANC ČEBULJ:</speaker>

               <p>Hvala lepa. Spoštovani kolegi in kolegice, spoštovani predstavniki vlade! Moje
               poslansko vprašanje naslavljam na ministra za notranje zadeve, gospoda Bandlja, v
               zvezi s civilno vojaško dolžnostjo izvajanja vojaškega roka.</p>
               <p>Prvo vprašanje. Koliko vojaških obveznikov je vložilo prošnjo za ugovor vesti
               vojaške dolžnosti v letu 1998?</p>
               <p>Drugo vprašanje. Koliko je organizacij oziroma služb, v katerih se trenutno izvaja
               civilno služenje, in koliko delovnih mest le-te zagotavljajo?</p>
               <p>Tretje vprašanje. Kdaj bo objavljen javni razpis za določitev organizacij, v katerih
               se izvaja civilna služba?</p>
               <p>Četrto vprašanje. Kdo je odgovoren za to, da še vedno ni mogoč učinkovit nadzor nad
               izvajanjem civilne službe? Namreč, po mojih informacijah v nekaterih organizacijah
               niti enkrat ni bila izvedena kontrola, tako da mnogi vojaški obvezniki opravijo
               civilno službo, ne da bi kdo preveril, kako le-to opravljajo.</p>
               <p>Peto vprašanje. Kdo je konkretno zadolžen za nadzor in na kakšen način državljane
               med opravljanjem civilne službe kontrolira, da ne bi med opravljanjem civilne službe
               opravljal z osebnim delom pridobitne dejavnosti, kar je v nasprotju z 41. členom
               zakona o vojaški dolžnosti?</p>
               <p>Šesto vprašanje. Zakaj je čakalna doba za pričetek opravljanja nadomestne civilne
               službe tako dolga, vsaj enkrat daljša kot za redno služenje vojaškega roka?</p>
               <p>Sedmo vprašanje. Kdo je zadolžen za planiranje sredstev za izvajanje civilne službe
               in zakaj nastajajo tu problemi?</p>
               <p>Če na vprašanja ni mogoče odgovoriti ustno, prosim, da dobim pisne odgovore.</p>
               <p>Medtem sem pa tudi opazil, da v dvorani ni kamere, kar se mi zdi ignoranca
               institucije poslanskih vprašanj. Hvala lepa.</p>
            </sp>
            <sp xml:id="SDZ2-Izredna-31-1999-01-21.sp133">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Kar cel kup vprašanj je bilo postavljenih. Kdo želi kot prvi odgovoriti?
               Gospod Debelak. Vsaj ena kamera, po mojem mnenju, kar deluje.</p>
            </sp>
            <sp xml:id="SDZ2-Izredna-31-1999-01-21.sp134">

               <speaker>MAG. SLAVKO DEBELAK:</speaker>

               <p>Gospodu poslancu bomo postregli s temeljitimi, izčrpnimi, tudi s številkami
               utemeljenimi pisnimi odgovori. Nekaj osnovnih odgovorov na vaša vprašanja pa lahko
               podam že sedaj.</p>
               <p>To se pravi, odločanje o tem, ali se nekomu prizna civilno služenje vojašeka roka,
               je v domeni ministrstva za notranje zadeve. Moram reči, da se vsak teden dvakrat
               sklicuje komisija, ki jo sestavljajo tako pripadniki obrambe kot ministrstva za
               notranje zadeve, člani komisije s področij zdravstva, sociale, zdravniki itn., ki pač
               odločajo, ali se ta status posebej prizna ali ne.</p>
               <p>Do letošnjega leta oziroma do konca letošnjega leta je bilo teh vlog približno 2500.
               Trend teh vlog za civilno služenje - moram reči - se strmo dviguje in tedensko
               približno komisija obravnava od 80 do 100 vlog. To v bistvu pomeni, da bo verjetno v
               nadaljevanju, če bo trend takšen, treba razmisliti ali se ta institut ni izničil
               oziroma je presegel tista pričakovanja. To je moje osebno mnenje in ne bi želel
               seveda stvari prejudicirati.</p>
               <p>Drugo vprašanje je bilo, koliko organizacij ima pooblastilo, v katerih se opravlja
               to civilno služenje. Po sedanjih številkah je teh organizacij približno 40, točno
               število boste dobili in tudi navedbo, katere so konkretno te organizacije.
               Ministrstvo pa bo do konca tega meseca oziroma v naslednjem mesecu opravilo razpis, s
               katerim bo pozvalo tudi druge organizacijske subjekte, pravne osebe, da lahko
               kandidirajo za pridobitev pooblastila, v katerih se bo to civilno služenje vojaškega
               roka opravljajo.</p>
               <p>Čakalna doba je dolga. Moram pa reči, da glede na pripad, kakršen je, ustreza
               številu oseb, ki prosijo za to civilno služenje. Mi se trudimo z določenimi
               organizacijskimi okrepitvami, pa tudi z boljšo organiziranostjo dela, zadeve sanirati
               na ta način, da bodo ti čakalni roki bistveno bistveno krajši.</p>
               <p>Kdo je odgovoren za nadzor? Za nadzor je odgovorno tako ministrstvo za notranje
               zadeve, in sicer v delu, za katerega je kompetentno. To se pravi, ali je dejansko ta
               nabornik oziroma oseba, ki ji je priznan ta status, v tej organizaciji se - kako se
               zadeve v tem smislu opravljajo. Kar se pa tiče vsebine in vseh ostalih stvari, je pa
               to v domeni ministrstva za obrambo.</p>
               <p>Kot sem pa že rekel, postavili ste sedem vprašanj, treba jih je tudi opremiti s
               številkami in boste v pisnem odgovoru dobili tudi to.</p>
            </sp>
            <sp xml:id="SDZ2-Izredna-31-1999-01-21.sp135">

               <speaker>PODPREDSEDNIK MIROSLAV LUCI:</speaker>

               <p>Hvala lepa državnemu sekretarju. Gospod Čebulj želi še dopolniti vprašanje.</p>
            </sp>
            <sp xml:id="SDZ2-Izredna-31-1999-01-21.sp136">

               <speaker>FRANC ČEBULJ:</speaker>

               <p>Hvala lepa za že deloma izčrpen odgovor, ampak kljub temu bi prosil, da je v odgovoru
               eksaktno opisano, kdo izvaja kontrolo nad služenjem civilne vojaške službe in v
               katerih podjetjih je bil tudi nadzor izvajan. Po podatkih, ki jih imam, se nadzor ne
               izvaja. Hvala lepa.</p>
            </sp>
            <sp xml:id="SDZ2-Izredna-31-1999-01-21.sp137">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Naslednja vprašanja in pobude bo podal gospod Lojze Peterle. Izvolite.
               Pripravi naj se Aurelio Juri.</p>
            </sp>
            <sp xml:id="SDZ2-Izredna-31-1999-01-21.sp138">

               <speaker>ALOJZ PETERLE:</speaker>

               <p>Hvala lepa za besedo, gospod podpredsednik. Spoštovane poslanke in poslanci ter
               predstavniki vlade. Upam, da moje vprašanje ne bo pomenilo odpiranja nove afere,
               potem ko se je to že zgodilo slovenski policiji. Bojim pa se, da to, o čemer bom
               govoril, zadeva na podoben način slovensko diplomacijo.</p>
               <p>Govorim o sporočilu za javnost Slovenskega foruma iz Izole s 1.1., podpisanem od
               gospe podpredsednice Jelke Morat-Ovatovec, v katerem pravi Slovenski forum med drugim
               naslednje. Zadeva gre sicer izhodiščno na lipicance, potem pa preide v drugem
               odstavku na oceno delovanja misije slovenske vlade pri Evropski zvezi v Bruslju.
               Navajam: "Vodenje misije in zasedba ključnih delovnih mest v njej pa je, žal, že od
               samega začetka njenega delovanja po priznanju samostojne Slovenije predmet domače
               politične trgovine. Politični zavezniki se nenehno menjavajo, notranji odnosi so
               napeti in neurejeni, zato trpi tekoče opravljanje zahtevnih nalog in zmanjkuje časa
               za uspešno delovanje navzven v korist države." Naprej: "Ena največjih napak mlade
               slovenske diplomacije je bila po poizkusu sklenitve oglejskega sporazuma sklenitev še
               slabšega španskega kompromisa in ta napaka je bila porojena v Bruslju, saj takratna
               ekipa ni znala in uspela predvideti prihajajočih dogodkov, čeprav je pridružitev kot
               prioriteto pripravljala sama. Problem je bil nato še vroč prepuščen Ljubljani, ob
               reševanju le-tega si je roke opekla vsa Slovenija." Predzadnji odstavek, navajam:
               "Ker se Slovenski forum zaveda pomembnosti nalog, ki so še pred Slovenijo, od
               predsednika slovenske vlade zahteva, da v okviru svojih pooblastil opravi pregled
               stanja med Ljubljano in Brusljem in v misiji zaposli diplomate takega profila, ki
               bodo kos zahtevnim nalogam in bodo delovali v dobrobit naše države." Sam to oceno
               jemljem v tem smislu, da ti, ki so sedaj tam - tudi po volji tega parlamenta - ne
               delajo v dobrobit in niso profesionalci, predvsem pa se v tem papirju pojavlja nova
               interpretacija dogajanja oziroma zaporedja dogodkov v zvezi s sprejemanjem španskega
               kompromisa. Zdi se, da prihaja čas za plačilo odločanja o tem kompromisu in da se
               želi ta očitno še vedno "vroči kostanj" položiti v roke zgolj slovenski diplomaciji;
               kajti tu piše, da ga je ta, potem ko je to zadevo sama pripravljala, potem "še vroče"
               poslala v Ljubljano, potem smo bili pa vsi opečeni. Menim, da taka interpretacija
               seveda pomeni blatenje slovenske diplomacije pa tudi interpretacijo dogajanja, ki ni
               v skladu z resnico.</p>
               <p>Zanima me, ali je ministrstvo za zunanje zadeve s tem sporočilom seznanjeno in
               kakšno stališče ima oziroma bo imelo oziroma kakšno stališče ima do tega vprašanja
               vlada. Hvala.</p>
            </sp>
            <sp xml:id="SDZ2-Izredna-31-1999-01-21.sp139">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Odgovoril bo gospod minister dr. Frlec.</p>
            </sp>
            <sp xml:id="SDZ2-Izredna-31-1999-01-21.sp140">

               <speaker>DR. BORIS FRLEC:</speaker>

               <p>Gospod predsedujoči, poslanke in poslanci, gospod Peterle! Na oceno predsednice
               foruma seveda ne morem odgovarjati, ker se z njo - tako kot vi - absolutno ne
               strinjam. Ministrstvo je s tem papirjem seznanjeno, nanj - toliko, kolikor jaz vem -
               nismo reagirali. Naše misije oziroma predstavništva v tujini delajo po navodilih
               ministrstva in smo v stalnem kontaktu, zato tako oceno a priori v celoti zavračamo.
               Hvala.</p>
            </sp>
            <sp xml:id="SDZ2-Izredna-31-1999-01-21.sp141">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Ni dodatnega vprašanja. Naslednji je gospod Aurelio Juri.</p>
            </sp>
            <sp xml:id="SDZ2-Izredna-31-1999-01-21.sp142">

               <speaker>AURELIO JURI:</speaker>

               <p>Hvala, gospod predsednik. Vprašanje naslavljam ministrstvu za finance v zvezi z
               novelo zakona o davčni službi.</p>
               <p>Besedilo, ki smo ga lani sprejeli, prvega in drugega odstavka 3. člena zakona o
               davčni službi se glasi: "Davčna uprava odmerja, pobira in izterjuje obvezne dajatve
               ter nadzira in evidentira njihovo plačevanje na podlagi zakona ali če je tako
               dogovorjeno z pogodbo. Če davčna uprava za zavod, sklad ali lokalno skupnost opravlja
               naloge iz prejšnjega odstavka, se s pogodbo določijo medsebojna razmerja, obseg
               opravljanja nalog, ter nadomestilo za odpravljanje nalog. Višina nadomestila, ki
               vsebuje materialne stroške" - poudarjam materialne stroške - "za opravljanje teh
               nalog, se določi v skladu s predpisom vlade Republike Slovenije".</p>
               <p>V tej določbi je jasno izražena volja zakonodajalca, naj nadomestilo za opravljeno
               delo ne pomeni provizije. V Uradnem listu letos oziroma lani številka 1/98 je bila
               objavljena naloga, ki jo je morala vlada izpolniti, uredba o višini nadomestila za
               opravljanje nalog davčne uprave Republike Slovenije, za zavode, sklade in lokalne
               skupnosti. Med tem ko ima za zavode to nadomestilo res naravo nadomestila materialnih
               stroškov v višini 0,3 oziroma 0,8%, pa tega ni mogoče trditi za višino nadomestila za
               občine in krajevne skupnosti. Nadomestila za občine namreč znaša kar 3% od odvedenih
               nadomestil za uporabo stavbnega zemljišča, taks in samoprispevkov. Ob tem se
               postavljajo naslednja vprašanja.</p>
               <p>Ali ni uredba, ki nadomestilo za materialne stroške določa v višini 3%, presegla
               pooblastila zakonodajalca in njegovo jasno izraženo voljo ob amandmiranju vladnega
               predloga?</p>
               <p>Ali ne presega uredba tisto razumno še utemeljeno stopnjo nadomestila, ki bi jo
               lahko poimenovali za materialne stroške? Ali ni uredbodajalec z določitvijo
               nadomestila v višini 3% tudi zlorabil premoč aparata države, ki edina razpolaga z
               aparatom prisilne izterjave, ter posledično za navedeno vsiljevanje posegov v ustavno
               načelo zagotovljene samouprave? Lahko se na to odgovori v sklopu.</p>
               <p>Na koncu samo misel: veliko truda je bilo vloženega takrat - se spomnite - za to, da
               bi bile tudi lokalne skupnosti obremenjene samo s povračilom stroškov in ne s
               provizijo. Mislim, da je ta uredba malce izigrala zakon. Hvala.</p>
            </sp>
            <sp xml:id="SDZ2-Izredna-31-1999-01-21.sp143">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Odgovoril bo, gospod Simonič, državni sekretar. Izvolite.</p>
            </sp>
            <sp xml:id="SDZ2-Izredna-31-1999-01-21.sp144">

               <speaker>ANDREJ SIMONIČ:</speaker>

               <p>Spoštovane poslanke in poslanci. Gre za kompleksno vprašanje s področja, ki ga sam
               ne pokrivam, zato bomo pripravili pisni odgovor. Hvala lepa.</p>
            </sp>
            <sp xml:id="SDZ2-Izredna-31-1999-01-21.sp145">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Naslednji je gospod Janez Mežan.</p>
            </sp>
            <sp xml:id="SDZ2-Izredna-31-1999-01-21.sp146">

               <speaker>JANEZ MEŽAN:</speaker>

               <p>Spoštovani gospod predsedujoči, poslanke in poslanci, predstavniki vlade. Najprej bi
               spomnil ministrstvo za zdravstvo, ki mi še od zadnje seje dolguje odgovor na
               poslansko vprašanje v zvezi s staro novomeško porodnišnico. Toliko za osvežitev
               spomina.</p>
               <p>Današnja moja poslanska pobuda pa je namenjena ministrstvu za šolstvo in šport. Pred
               dobrim mesecem sem na ministrstvo za šolstvo in šport poslal poslansko pobudo, da se
               ministrstvo opredeli do dopisa, ki ga je naša, in mislim, da tudi druge poslanske
               skupine, prejela od glavnega tajnika sindikata vzgoje, izobraževanja in znanosti
               Slovenije profesorja Vladimirja Štruklja in tudi od aktiva vodij šolskih posestev, pa
               še nisem dobil odgovora. Prosim ministrstvo, da se do problema pisno opredeli, za kaj
               gre.</p>
               <p>Naj dobesedno preberem ta dopis, saj ni dolg. Tako pravijo: "Že nekaj časa se
               srečujemo s podcenjenostjo vodij šolskih posestev. Šolska posestva določa zakon o
               organizaciji in financiranju vzgoje in izobraževanja v 33. členu, medtem ko vse
               ostale pogoje za delovanje posestev določi minister za šolstvo v sodelovanju z
               ministrstvom za kmetijstvo. Trenutno je priznan za vsako šolsko posestvo po en vodja
               šolskega posestva. Na vseh srednjih kmetijskih šolah pa imajo vsi vodje posestev tudi
               pedagoško andragoško izobrazbo, čeprav ni zahtevana. Pri tem pa je potrebno
               poudariti, da vodjem šolskega posestva, ki sicer opravljajo podobne naloge kot
               organizatorji praktičnega pouka, zakon ne priznava statusa strokovnega delavca.</p>
               <p>Zato vas prosimo, da podprete naša prizadevanja in predlagate spremembo 26. člena
               zakona o organizaciji in financiranju izobraževanja. Hkrati vas prosimo, da še
               podprete naša prizadevanja in predlagate spremembo 105. člena zakona o organizaciji
               in financiranju izobraževanja, in sicer v drugem odstavku se doda še ’laborant,
               inštruktor, organizator praktičnega pouka ter vodja šolskega posestva! Navedeni
               delavci, razen vodij šolskih posestev, ki jim zakon sicer priznava status strokovnega
               delavca in tudi morajo imeti pedagoško andragoško izobrazbo, ker neposredno
               sodelujejo v izobraževalnem procesu, ne morejo napredovati v naziv. ´</p>
               <p>Menimo, da bi morali biti ti delavci izenačeni v pravicah in obveznostih z ostalimi
               strokovnimi delavci. Trenutno so izenačeni samo v obveznostih, ne pa tudi o pravicah.
               Tem delavcem se namreč odbija po 14. členu zakona o plačah delavcev v javnih
               vzgojno-izobraževalnih zavodih s pedagoškoandrogoško izobrazbo enako, kot vsem
               ostalim strokovnim delavcem, ki jim je dana možnost napredovanja v nazive."</p>
               <p>Še enkrat prosim, da se ministrstvo pisno opredeli do te pobude.</p>
            </sp>
            <sp xml:id="SDZ2-Izredna-31-1999-01-21.sp147">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Odgovor. Predstavnik vlade, vsaj nek odgovor mora biti, četudi bo
               podano, da bo pismeni. Državni sekretar, gospod Strel. Prosim.</p>
            </sp>
            <sp xml:id="SDZ2-Izredna-31-1999-01-21.sp148">

               <speaker>DR. JANKO STREL:</speaker>

               <p>Gospod predsedujoči, gospe in gospodje, gospod Mežan! Na vaše vprašanje bomo,
               normalno, pripravili pisni odgovor. Hvala.</p>
            </sp>
            <sp xml:id="SDZ2-Izredna-31-1999-01-21.sp149">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Dodatnega vprašanja ni. Naslednji, ki bo podal vprašanje, sem osebno
               sam.</p>
            </sp>
            <sp xml:id="SDZ2-Izredna-31-1999-01-21.sp150">

               <speaker>MIROSLAV LUCI:</speaker>

               <p>Spoštovani kolegi in kolegice, predstavniki vlade! Vprašanje bo izgledalo sicer
               dokaj razumljivo in jasno in mogoče bo tudi odgovor hitro podan. Vendar, ko bo treba
               pismeni odgovor, ki ga pričakujem, verjetno ne bo tako lahko.</p>
               <p>Dne 7. januarja tega leta je začel veljati zakon o davku na dodano vrednost. Z dnem
               uveljavitve tega zakona preneha veljati zakon o prometnem davku. Glede na določbo 79.
               člena zakona o davku na dodano vrednost, vas vljudno prosim za odgovor na zastavljeno
               vprašanje. Ali se zakon, ki preneha veljati, še lahko uporablja? Pri odgovoru boste
               morali vsekakor upoštevati 79. in 80. člen tega predpisa. To je prvo vprašanje.</p>
               <p>Drugo pa je, kako je s prehrano slovenske vojske v slovenskih vojašnicah? In zakaj
               se v zadnjem času pojavljajo razpisi za razpisom in se iščejo neke centralne
               dobavitelje vojaških centrov in vojašnic po Sloveniji? Zakaj se zapostavlja tiste, ki
               so praktično v težjih trenutkih oskrbovali naše učne centre in slovensko vojsko ter
               reševali to oskrbo tudi v najtežjih časih? Ali bomo sedaj imeli vojašnice, ki bodo
               oskrbovane iz samo enega centra, torej iz Ljubljane po vsej Sloveniji, mestom pa bodo
               ostale vojašnice le prostorsko? Kako naj vojska živi z narodom? Kajti to bo še vedno
               morala.</p>
               <p>Torej v takih razmerah, ki si jih ne želimo, kljub temu pa lahko prihaja do njih, bo
               verjetno tudi ta oskrba slovenske vojske, ki je bila do sedaj dobrodošla. Zato želim
               tudi glede tega pismeni odgovor. Ali je to samo ekonomsko vprašanje ali je pa tudi
               kakšno drugo? Tudi tu bi želel pismen odgovor. Glede prvega pa mogoče ustno, če je to
               mogoče, če pa ni, pa pisno. Hvala.</p>
            </sp>
            <sp xml:id="SDZ2-Izredna-31-1999-01-21.sp151">

               <speaker>PODPREDSEDNIK MIROSLAV LUCI:</speaker>

               <p>Izvolite, gospod Simonič, državni sekretar.</p>
            </sp>
            <sp xml:id="SDZ2-Izredna-31-1999-01-21.sp152">

               <speaker>ANDREJ SIMONIČ:</speaker>

               <p>Spoštovane poslanke in poslanci. Zakon o davku na dodano vrednost nadomešča dosedanji
               prometni davek. Logično je, da je sprejem zakona v državnem zboru in njegova
               uveljavitev pred dejanskim začetkom izvajanja - pobiranje davka na dodano vrednost,
               kajti potrebno je zagotoviti vse ostale tehnične priprave, da se bo davek lahko začel
               pobirati. Ni pa nič nenavadnega, to je pa povsem normalna pravna rešitev, da se
               zagotovi kontinuiteta od sprejema samega zakona in njegovo uveljavitvijo. Tako
               mislim, da tukaj ne bi smelo biti problema. Hvala.</p>
            </sp>
            <sp xml:id="SDZ2-Izredna-31-1999-01-21.sp153">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Torej tu bi želel pismeni odgovor. V praksi so se pojavljali problemi in
               se pojavljajo. Glede ministrstva bomo... Gospod državni sekretar, izvolite.</p>
            </sp>
            <sp xml:id="SDZ2-Izredna-31-1999-01-21.sp154">

               <speaker>BOGDAN KOPRIVNIKAR:</speaker>

               <p>Spoštovane poslanke, poslanci. Koprivnikar z ministrstva za obrambo. Glede nabav za
               potrebe slovenske vojske ne razpolagam s podatki in jih bomo poslali pisno. Hvala.
           </p>
            </sp>
            <sp xml:id="SDZ2-Izredna-31-1999-01-21.sp155">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Naslednji razpravljalec je Juri Malovrh. Ga ni. Naslednja razpavljalka
               je Majda Kregelj-Zbačnik, ki je že govorila. Potem je namesto nje gospod Jazbec.
               Izvoli kolega Jazbec.</p>
            </sp>
            <sp xml:id="SDZ2-Izredna-31-1999-01-21.sp156">

               <speaker>FRANC JAZBEC:</speaker>

               <p>Hvala lepa. Spoštovani zbor, spoštovani predstavniki vlade.</p>
               <p>Ministrstvo za šolstvo in šport sprašujem, katere pogoje so morale fakultete
               izpolnjevati, da so lahko pridobile sredstva za sofinanciranje podiplomskega oziroma
               magistrskega študija?</p>
               <p>Katere fakultete so dobile ta sredstva, za katere programe študija ter koliko
               denarja je bilo porabljeno v ta namen?</p>
               <p>Ali konkretno. Zakaj ima pravna fakulteta v Mariboru dvojna merila za različne vrste
               študija: od 4000 do 8000 mark na študij? Odgovor pričakujem tudi pisno.</p>
            </sp>
            <sp xml:id="SDZ2-Izredna-31-1999-01-21.sp157">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Kratko vprašanje. Gospod Strel.</p>
            </sp>
            <sp xml:id="SDZ2-Izredna-31-1999-01-21.sp158">

               <speaker>DR. JANKO STREL:</speaker>

               <p>Natančnejši pogovor bo pisen. Eden od osnovnih pogojev, ki so jih visokošolske
               organizacije morale izpolniti, je bila višina šolnine. Tiste visokošolske ustanove,
               ki so imele šolnino višjo od 400 tisoč tolarjev, niso bile upravičene do financiranja
               tovrstnih programov. Skratka, med temi pogoji je bilo še nekaj podobnih zadev in samo
               v tistih primerih se to ni izvršilo; da visokošolske organizacije niso bile
               financirane. Celoten sklop financiranja je obsegal približno 200 milijonov tolarjev.
           </p>
            </sp>
            <sp xml:id="SDZ2-Izredna-31-1999-01-21.sp159">

               <speaker>PODPREDSEDNIK MIROSLAV LUCI:</speaker>

               <p>Hvala lepa gospod Strel. Gospod Jazbec ne želi dodatno spraševati. Na vrsti je
               gospod mag. Marijan Schiffrer, potem se iztekajo vprašanja, kajti gospoda Kelemina ni
               v dvorani, gospod Jerovšek je že podal, Jazbec je podal, Ivo Hvalica tudi, še gospod
               Čeligoj potem.</p>
            </sp>
            <sp xml:id="SDZ2-Izredna-31-1999-01-21.sp160">

               <speaker>MAG. MARIJAN SCHIFFRER:</speaker>

               <p>Spoštovani. Vprašal bi vlado oziroma gospoda ministra za zunanje zadeve: Na kateri
               točki se nahajajo trenutna pogajanja z nekaterimi evropskimi državami, npr. Švedsko,
               in izvenevropskimi, npr. Kanado, Avstralijo, Argentino, o medsebojnem priznanju
               delovne dobe za naše izseljence, ki bi se radi upokojili? Hvala lepa.</p>
            </sp>
            <sp xml:id="SDZ2-Izredna-31-1999-01-21.sp161">

               <speaker>PODPREDSEDNIK MIROSLAV LUCI:</speaker>

               <p>Tudi to je bilo kratko vprašanje. Državna sekretarka, gospa Belopavlovič,
               izvolite.</p>
            </sp>
            <sp xml:id="SDZ2-Izredna-31-1999-01-21.sp162">

               <speaker>NATAŠA BELOPAVLOVIČ:</speaker>

               <p>Če dovolite, bom poskušala odgovoriti, glede na to, da pogajanja po tematiki
               priznavanja pokojninske dobe tečejo prek našega ministrstva.</p>
               <p>Torej, s Kanado je bil sporazum že podpisan; treba ga je podpisati še s Quebecon,
               ker bi potem želeli, da se ratifikacija enotno opravi v okviru parlamenta za oba
               segmenta. Namreč, zanimivo na tem področju je, da je Quebec eden od redkih držav v
               okviru Kanade, ki samostojno vodi to politko in tudi pogajanja. Tako je ta del na tej
               ravni zaključen.</p>
               <p>Z Avstralijo je sporazum parafiran; potreben je še podpis in potem predlog zakona o
               ratifikaciji.</p>
               <p>Glede Kraljevine Švedske moram povedati sledeče: pogovori se še niso začeli; bili
               smo dogovorjeni, da se začnejo v začetku letošnjega leta. Nato smo bili s švedske
               strani opozorjeni, da se pri njih dela obsežnejša pokojninska reforma in dokler ta
               reforma oziroma predlog novega zakona na njihovi strani ne bo zaključen, ne želijo
               začeti pogajanj o nobenem novem sporazumu. Dejstvo pa je, da s Švedsko obstaja
               sporazum, se pravi, da praktično neke pravne praznine ni, in da se dobe, ki so bile
               opravljene pri nas in v Kraljevini Švedski, seštevajo. Tako praktično na relaciji z
               državo Švedsko v tem delu nimamo nobenih problemov. Mogoče se bodo pa stvari v zvezi
               z zdravstvom reševale z začasnim sporazumom posebej, ampak to že nekoliko presega
               vaše vprašanje. Hvala.</p>
               <p>...<stage>(Vprašanje poslanca iz klopi.)</stage>... Prosim? Argentino smo zaenkrat pravzaprav
               zaprosili, da bi naša država dala neko noto Argentini v smislu, da želimo to področje
               urediti. Moram povedati, da kako v Argentini urejajo to področje, nekako ne poznamo.
               Odgovora na to zaenkrat še nismo dobili. Tu pa bodo lahko morda z ministrstva za
               zunanje zadeve odgovor dopolnili, če ne danes ustno, pa potem pisno, zato ker je šla
               nota prek ministrstva za zunanje zadeve.</p>
            </sp>
            <sp xml:id="SDZ2-Izredna-31-1999-01-21.sp163">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Odgovor je zadovoljiv, ni dodatnega vprašanja oziroma je bilo že vmes
               postavljeno.</p>
               <p>Naslednji razpravljalec je Branko Kelemina, ki ga ni v dvorani. Zato bo naslednji
               Vladimir Čeligoj, ki ga prav tako ni v dvorani.</p>
               <p>S tem smo izčrpali vsa poslanska vprašanja in tudi 13. točko dnevnega reda -
               vprašanja in pobude poslank in poslancev.</p>
               <p>Prešli bi na 9. točko, vendar je bolje, da ne, ker smo takoj pri sprejemanju
               amandmajev in bi državni zbor ne bil sposoben nadaljevati dela. Mislim, da je bolje,
               da današnjo sejo zaključimo, kar bo ustrezalo vaši volji. Gre za kar obsežen del
               amandmajev.</p>
               <p>Spoštovani kolegice poslanke in poslanci! Za dobro in ekspeditivno delo rabite,
               pregled amandmajev, skladno s tistimi, sprejetimi na odboru, ki je danes zasedal ob
               13.00 uri. Teh amandmajev nimamo, zato za danes zaključujem to sejo.</p>
               <p>Sejo nadaljujemo jutri ob 10.00 uri. Nadaljujemo jo z 9. točko dnevnega reda. Jutri
               ob 10.00 uri - predlog zakona o spremembah in dopolnitvah prostorskih sestavin
               dolgoročnega, srednjeročnega družbenega plana Republike Slovenije. <stage>(SEJA JE BILA
                  PREKINJENA 21. JANUARJA 1999 OB 17.24 URI.)</stage>
               </p>
            </sp>
         </div>
      </body>
   </text>
</TEI>

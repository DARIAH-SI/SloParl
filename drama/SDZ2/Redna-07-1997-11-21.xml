<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ2-Redna-07-1997-11-21">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|454F450D113DD433C125655A003357DB</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=454F450D113DD433C125655A003357DB</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Redna-07-1997-11-21.DZ" n="07">
               <name>Redna</name>
               <date when="1997-11-21"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Redna-07-1997-11-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 7. seje</stage>
            <stage type="date">(21. november 1997)</stage>
            <stage type="chairman"> Sejo je vodil Andrej Gerenčer, podpredsednik Državnega zbora.</stage>
            <stage type="time"> Seja se je pričela ob 10.16 uri. </stage>


            <sp xml:id="SDZ2-Redna-07-1997-11-21.sp1">

               <speaker>PREDSEDNIK ANDREJ GERENČER:</speaker>

               <p>Spoštovane kolegice poslanke in kolegi poslanci, gospe in gospodje. Pričenjam
               nadaljevanje 7. seje Državnega zbora Republike Slovenije. Obveščen sem, da so
               zadržani in se današnje seje ne morejo udeležiti naslednji poslanci in poslanke:
               Franc Jazbec, Janez Mežan, Feri Horvat in Janko Veber. In seveda poslanci poslanskih
               skupin, ki so napovedali obstrukcije.</p>
               <p>Prosim, da ugotovimo navzočnost v dvorani!<stage>(53 prisotnih.)</stage> Zbor je sklepčen in lahko
               odloča. Na sejo sem vabil predstavnike Vlade Republike Slovenije, in vse lepo
               pozdravljam!</p>
               <p>Na današnjem nadaljevanju 7. seje državnega zbora bomo obravnavali eno točko
               dnevnega reda - to je vprašanja in pobude poslank in poslancev. Vendar vas opozarjam,
               ker ima poslanska skupina DeSUS proceduralni predlog, da tudi po tej točki ostanemo
               dvorani, da bomo prisluhnili njihovemu proceduralnemu predlogu.</p>
               <p>Prehajamo na <title>44. TOČKO DNEVNEGA REDA - TO JE NA VPRAŠANJA IN POBUDE POSLANK IN
                  POSLANCEV.</title> Današnje seje so se opravičili naslednji ministri: minister za
               okolje in prostor dr. Pavel Gantar, minister za notranje zadeve gospod Mirko Bandelj
               do 11.00 ure, minister za finance gospod Mitja Gaspari. Namesto njih so na seji
               prisotni državni sekretarji teh ministrstev.</p>
               <p>V poslovniškem roku enega dne pred sejo zbora smo prejeli prijave poslanskih
               vprašanj in pobud. Vrstni red postavljanja poslanskih vprašanj in pobud sem določil v
               skladu z zadnjim odstavkom 23. člena poslovnika, tako da prva tri vprašanja oziroma
               pobude postavijo poslanci opozicije, nato pa po vrsti poslanci iz raznih poslanskih
               skupin, po vrstnem redu prijave. Poslanke in poslance opozarjam, da mora biti
               poslansko vprašanje kratko in postavljeno tako, da je njegova vsebina jasno razvidna.
               V nasprotnem primeru bom moral poslanca opozoriti in ga pozvati, da vprašanje
               ustrezno izpopolni. Ustno zastavljeno vprašanje oziroma pobuda ne sme trajati več kot
               3 minute, ministrov odgovor praviloma 10 minut. Dopolnilno vprašanje poslanca ne sme
               trajati več kot 2 minuti. Na predlog Poslanske skupine Združene liste socialnih
               demokratov bo prvi postavil poslansko vprašanje gospod Borut Pahor. Gre za
               zamenjavo.</p>
            </sp>
            <sp xml:id="SDZ2-Redna-07-1997-11-21.sp2">

               <speaker>BORUT PAHOR:</speaker>

               <p>Hvala. Poslansko vprašanje sem postavil pred več kot mesecem dni, veliko prej,
               preden so se na Koroškem izkristalizirale zahteve, ki sem jih, kot rečeno, v začetku
               oktobra napovedal. Ko je leta 1994 spor z Italijo dosegel neko dinamiko glede vrnitve
               optantskega premoženja, smo že najavljali, da bo popuščanje neupravičenim
               italijanskim zahtevam prej ko slej vzbudilo apetite nacionalističnih krogov v
               sosednji Avstriji, čemur smo sedaj priča. Čeprav Slovenija italijanskim zahtevam ni
               ugodila v njihovi osnovni surovi obliki, torej vrnitvi nepremičnin v naravi, je s
               sprejetjem španskega predloga pokazala, da je za ceno naglega vstopanja v Evropsko
               unijo pripravljena izpolniti diskriminatorne pogoje. Na to ugotovitev so sedaj sedli
               koroški nacionalistični krogi in v zadnjih izjavah uradno potrdili njihova
               pričakovanja, da bo uradna avstrijska stran v dvostranskih odnosih s Slovenijo,
               pogojevala njeno podporo pri vključevanju v Evropsko unijo z izpolnjevanjem zahtev,
               predvsem vračila premoženja, ki je ključno in priznanja staro-avstrijske manjšine.</p>
               <p>To vprašanje in pobudo dajem v želji, da bi se ohranili prijateljski odnosi med
               Slovenijo in Avstrijo, ki pa morajo zasnovati svoje odnose tudi na njihovi pravni
               urejenosti. Zato predlagam, da se uveljavi slovensko nasledstvo avstrijske državne
               pogodbe iz leta 1955, ki izrecno določa, da Jugoslavija, torej Slovenija kot njena
               pravna naslednica, ni dolžna dajati kakršnekoli odškodnine za zaplenjeno premoženje
               avstrijskih državljanov, ampak je to dolžnost Avstrije.</p>
               <p>V tem smislu sprašujem Vlado Republike Slovenije, zakaj je po letu 1993 opustila
               prizadevanje za slovensko nasledstvo avstrijske državne pogodbe in katera so morda
               eventualna odprta vprašanja, ki naj bi to, sicer samoumevno diplomatsko akcijo,
               preprečevala? Vladi Republike Slovenije dajem torej pobudo, da na ustrezen
               diplomatski način, torej z noto pri Vladi Ruske federacije kot depozitarja avstrijske
               državne pogodbe, prevzame sukcesijo te pogodbe in da na ta najbolj eleganten, glede
               dvostranskih odnosov povsem nekonflikten način, prepreči, da bi se neupravičena
               pričakovanja nekaterih krogov v sosednji Koroški, dvignila do te ravni, ko jih bo
               preprosto nemogoče obvladati. To pa bi, če spomnimo na razvoj odnosov in zaostritev
               med Slovenijo in sosednjo Italijo glede optantskega premoženja, pripeljalo na to, da
               bi ta spor postal prestižen, v tem smislu pa tudi težko rešljiv. Hvala.</p>
            </sp>
            <sp xml:id="SDZ2-Redna-07-1997-11-21.sp3">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod minister, dr. Frlec.</p>
            </sp>
            <sp xml:id="SDZ2-Redna-07-1997-11-21.sp4">

               <speaker>DR. BORIS FRLEC:</speaker>

               <p>Gospod predsedujoči, spoštovane poslanke in poslanci! Uradno stališče Republike
               Slovenije glede nasledstva avstrijske državne pogodbe je bilo doslej zastopano na
               naslednji način: Odgovor je bil dan maja v letošnjem letu in sicer glasi takole:
               "Pomen in veljavnost avstrijske državne pogodbe sta za Slovenijo nesporna. Avstrijska
               državna pogodba iz leta 1955 je konstitutivni in najvišji pravni akt Avstrije, ki
               določa njene obveznosti do držav pripadnic in opredeljuje njen status. Stališče
               Slovenije je, da članstva oziroma pristopa Slovenije k avstrijski državni pogodbi ni
               mogoče enačiti z novim pristopom k avstrijski državni pogodbi. Gre za eno od posledic
               razpada države članice, to je Socialistična federativna republika Jugoslavija, ki je
               podpisnica. Pri tem lahko države in njeni nasledniki prevzamejo pravice in dolžnosti,
               izhajajoče iz pogodbe, ki se nanašajo na njihovo ozemlje. Republika Slovenija kot
               nasledstvena država Socialistične federativne republike Jugoslavije, ki je
               pogodbenica avstrijske državne pogodbe, pristopi v smislu sukcesije oziroma
               uveljavljene sukcesije s presumpcijo kontinuitete, ki jo predstavlja Slovenija kot
               matična država slovenske manjšine v Republiki Avstriji, kot edina naslednica SFRJ, ki
               ima mejo z Avstrijo."</p>
               <p>Republika Slovenija, spoštovane poslanke in poslanci, to stališče v dvostranskih
               pogovorih dosledno zastopa. To pomeni, da trditev, da je Republika Slovenija po letu
               1993 opustila prizadevanja za nasledstvo avstrijske državne pogodbe, ni točna. To
               naše stališče je bilo ponavljano v vseh bilateralnih stikih, ki jih od takrat pa do
               danes ni bilo malo. Verjetno ni primerno, da jih po vrsti naštevam, vendar je ob
               vsaki priliki, ko je prišlo do uradnih stikov med predstavniki Zvezne republike
               Avstrije in nami, avstrijska državna pogodba bila omenjena kot predmet oziroma
               predmet pogovora in kot tisti dokument, ki slovenski manjšini v Avstriji v njenem 7.
               členu zagotavlja pravice, ki niso v celoti izvrševane. V 23. členu tudi ureja
               vprašanje odškodnin za zaseženo premoženje po drugi svetovni vojni.</p>
               <p>To dalje tudi pomeni, da je avstrijska državna pogodba po mnenju držav podpisnic še
               vedno veljaven akt, čeprav Republika Avstrija sodi, da je posebej z njeno včlanitvijo
               v Evropsko zvezo ta akt zdavnaj presežen in obsoleten. Mi tega ne mislimo in glede
               nasledstva obstojata dva različna stališča:</p>
               <p>Avstrijsko stališče do nasledstva Slovenije avstrijske državne pogodbe je
               odklonilno, ker je zavzela Avstrija načelno stališče, da v primeru razpada države,
               glede nasledstva mednarodnih pogodb za države naslednice velja načelo "clean slate "
               ali "tabula rasa". To načelo predpostavlja, da naj mednarodne pogodbe države prednice
               ne bi veljale naprej za države naslednice, temveč je njihova nadaljnja veljavnost
               odvisna od dogovora pogodbenih strank.</p>
               <p>Za morebitno nasledstvo glede tako imenovanih zaprtih večstranskih mednarodnih
               pogodb, torej pogodb, katerih krog pogodbenic je omejen, v ta krog spada tudi
               avstrijska državna pogodba, pa se sklicuje na potrebo po konsenzu dotedanjih
               pogodbenic. Ker je nekdanja SFRJ razpadla, po avstrijskem stališču torej nima nobena
               od njenih naslednic pravice do avtomatskega nasledstva.</p>
               <p>To stališče je v popolni opreki s tistim, ki ga mi danes lahko tudi s pomočjo
               mednarodnih pravilnikov in držav podpisnic potrdimo. Slovenija je polnopravni
               naslednik bivše države in kot taka upravičena deponirati svoje nasledstvo pri
               depozitariju avstrijske državne pogodbe, to je Ruska federacija.</p>
               <p>Akt deponiranja pa pomeni politično dejanje, ki tako ali drugače vpliva na odnose s
               sosednjo Avstrijo. O tem bi morali doseči konsenz, celotni politični konsenz in
               analizirati vse posledice, ki iz takega deponiranja izhajajo. Mi smo po diplomatskih
               poteh to možnost preverili in ta možnost obstaja. Hvala lepa.</p>
            </sp>
            <sp xml:id="SDZ2-Redna-07-1997-11-21.sp5">

               <speaker>PODPREDSEDNIK ANDREJ GERENČER:</speaker>

               <p>Hvala lepa gospod minister. Gospod Pahor ima dodatno vprašanje. Prosim.</p>
            </sp>
            <sp xml:id="SDZ2-Redna-07-1997-11-21.sp6">

               <speaker>BORUT PAHOR:</speaker>

               <p>Poslansko pobudo za to, da vlada stori ta korak, sem dal poznavajoč ocene slovenske
               vlade od leta 1992 naprej, da to vprašanje, ki se je sicer odpiralo in dajalo na
               diplomatsko mizo vseskozi, vendarle ne velja zaključiti s tem aktom deponiranja, ker
               bi to utegnilo pri sosednji Republiki Avstriji, ki je vselej podpirala Slovensko
               osamosvojitev, vzbuditi politična negodovanja. Jaz mislim, da je dozorel čas, da
               vsled okoliščin, ki smo jih priča, discipliniramo neupravičene koroške ambicije, ki
               bodo slej ko prej postale sestavni del uradnih avstrijskih ambicij tudi tako, da
               naredimo samo tisto, kar je naša pravica in kar je naša možnost in to je, da storimo
               korak deponiranja sukcesije z naše strani pri depozitariju, to je pri Vladi Republike
               Slovenije.</p>
               <p>Predlagam in pozivam vlado, da stori ne samo ta pogumen, ampak tudi ta razumen
               korak. Hvala lepa.</p>
            </sp>
            <sp xml:id="SDZ2-Redna-07-1997-11-21.sp7">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Gospod minister prosim.</p>
            </sp>
            <sp xml:id="SDZ2-Redna-07-1997-11-21.sp8">

               <speaker>DR. BORIS FRLEC:</speaker>

               <p>Spoštovane poslanke in poslanci! Morda nisem bil dovolj jasen in v teh pogledih v
               parlamentarnem plenomu tudi ne morem biti popolnoma jasen.</p>
               <p>Posledice deponiranja našega podpisa k avstrijski državni pogodbi so take, da bi jih
               morali najprej analizirati in ob njih doseči konsenz. Predlog poslanca Pahorja je
               seveda jasen, predlagam politično konzultacijo v parlamentu. Z avstrijskimi
               predstavniki se bomo v naslednjem mesecu še večkrat srečali, uradno tudi sredi
               januarja, ko je najavljeno srečanje obeh zunanjih ministrov. S tem pa seveda ne želim
               reči, da bi morali Avstrijo konzultirati o tem, ostale konzultacije sopdpisniki pa
               smo medtem že opravili. Hvala lepa.</p>
            </sp>
            <sp xml:id="SDZ2-Redna-07-1997-11-21.sp9">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Kolegice in kolegi poslanci! Dovolite mi, da preberem vrstni red, kako
               se bo odgovarjalo na vprašanja, ker so na ekranu tudi poslanci, ki danes niso
               prisotni: drugi bo gospod Boris Sovič, potem Miran Potrč, Ciril Pucko se odpoveduje,
               prav tako tudi Jože Lenič, potem Peter Hrastelj, Maria Pozsonec, Darinka Mravljak,
               Samo Bevk, dr. Ribičič in Bojan Kontič.</p>
               <p>Besedo ima gospod Sovič.</p>
            </sp>
            <sp xml:id="SDZ2-Redna-07-1997-11-21.sp10">

               <speaker>BORIS SOVIČ:</speaker>

               <p>Cenjene dame, spoštovani predstavniki vlade, spoštovani kolegi! Najprej bi rad
               ugotovil, da vlada ni izpolnila zagotovila, ki ga je dala, ko sem nazadnje postavljal
               poslansko vprašanje - gospod minister brez resorja in podpredsednik vlade Podobnik je
               bil prisoten - da bo pismeno pojasnila, kakšno je stanje na področju izvajanja
               sklepov, ki jih je vlada sprejela na seji lansko leto v Mariboru. Do sedaj tega
               gradiva nisem dobil. Ne vem, ali ga je kdo od spoštovanih kolegov v državnem zboru
               dobil in mislim, da ni korektno, da vlada ne izpolnjuje obljub, ki jih daje, zlasti
               če to še posebej izpostavlja sicer.</p>
               <p>Vladi Republike Slovenije pa zastavljam naslednje vprašanje. Zakaj je Vlada
               Republike Slovenije kljub nasprotovanju 11. nacionalnih invalidskih organizacij, ki
               objektivno zastopajo interese 117 tisoč invalidov, imenovala Luja Šproharja za
               direktorja Urada Vlade Republike Slovenije za invalide? Kakšne razloge je imela Vlada
               Republike Slovenije pri tem imenovanju, da se je izognila predhodnemu posvetovanju z
               nacionalnimi invalidskimi organizacijami, čeprav jo k temu zavezuje več dokumentov
               Organizacije združenih narodov s področja invalidov? Navajam samo resolucijo, št.
               3447 - 12. točka: "Države članice so se dolžne posvetovati z invalidskimi
               organizacijami o vseh stvareh, ki se nanašajo na pravice invalidov." Ali so tri
               koalicijske vladne stranke soglašale z imenovanjem Luja Šproharja in kje so ključni
               vzroki, da za direktorja ni bila imenovana mag. Julka Lepičnik-Vodopivec, ki je bila
               sprva imenovana za namestnico direktorja, zatem za vršilko dolžnosti, sedaj ponovno
               za pomočnika, čeprav izpolnjuje vse strokovne pogoje in se je že izkazala pri vodenju
               urada z visokim znanjem, umirjenim delovanjem in stvarnim reševanjem objektivnih
               nasprotij med potrebami invalidov ter interesi in možnostmi države? Hvala lepa.</p>
            </sp>
            <sp xml:id="SDZ2-Redna-07-1997-11-21.sp11">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod Sovič. Kdo bo, prosim, odgovoril? Dr. Pavel Gantar - minister za
               okolje in prostor. Prosim.</p>
            </sp>
            <sp xml:id="SDZ2-Redna-07-1997-11-21.sp12">

               <speaker>DR. PAVEL GANTAR:</speaker>

               <p>Gospod podpredsednik, spoštovane poslanke in poslanci! V zvezi z vprašanjem o
               imenovanju gospoda Luja Šproherja bomo poslali pisni odgovor, ker generalnega
               sekretarja, ki je za to pristojen, v tem trenutku ni v dvorani.</p>
               <p>Kar pa zadeva vprašanje z Mariborom; bilo je več obiskov v Mariboru in boste dobili
               seveda tudi pisni odgovor. Hvala.</p>
            </sp>
            <sp xml:id="SDZ2-Redna-07-1997-11-21.sp13">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Besedo ima gospod Miran Potrč.</p>
            </sp>
            <sp xml:id="SDZ2-Redna-07-1997-11-21.sp14">

               <speaker>MIRAN POTRČ:</speaker>

               <p>Hvala lepa. Gospoda ministra za pravosodje, gospoda Marušiča sprašujem, kdaj bo v
               skladu z zakonom prenehal mandat generalnemu državnemu tožilcu?</p>
               <p>1. točka prvega odstavka, 39. člena zakona o državnem tožilstvu namreč določa, da
               državnemu tožilcu preneha funkcija z upokojitvijo, vendar najkasneje, ko dopolni
               sedemdeset let starosti. Po naši evidenci bo gospod generalni državni tožilec to
               starost dopolnil nekaj mesecev prej, kot bi mu potekel sicer redni mandat. Ministra
               sprašujemo, ali bo v tem primeru ravnal v skladu z rokom imenovanja, ali v skladu s
               starostjo? To sprašujemo tudi iz razloga, ker je naše prepričanje, da je gospod
               minister za pravosodje, gospod Marušič, kršil zakon pri zadnjih imenovanjih na mesta
               višjih državnih tožilcev. Po 23. členu zakona, kakor je bil razpis za višje državne
               tožilce opravljen, bi namreč lahko bil imenovan namesto višjega državnega tožilca le
               nekdo, ki je že opravljal tožilsko funkcijo v okviru organa, katerega mesto se je
               razpisovalo. Ta člen namreč govori samo o napredovanju. Ko pa gre za imenovanja
               višjih tožilcev, pa bilo potrebno uporabiti 14. do 22. člen zakona o državnem
               tožilstvu, in v tem primeru, bi se lahko prijavili tudi drugi. To razlikovanje pa je
               pomembno iz razloga, ker v prvem primeru, ko gre samo za napredovanje, lahko obstoja
               različno mnenje personalne komisije in tožilca, ko je bila predlaga toka za
               imenovanje. V drugem primeru, ko gre za novo imenovanje, pa je obvezno mnenje
               personalne komisije o izpolnjevanju pogojev.</p>
               <p>Zaradi tega nas zanima, ali je gospod minister pisno seznanil vlado, da je bil
               razpis opravljen le po 23. členu, ne pa tudi po 19. členu zakona o državnem
               tožilstvu; da predlagana kandidatka še ni bila imenovana na funkcijo višjega
               državnega tožilca, in zaradi tega pravno vprašljivo, ali jo je proti volji personalne
               komisije, kljub insistiranju generalnega državnega tožilstva, sploh mogoče imenovati
               na mesto višje državne tožilke?</p>
               <p>Na koncu. Gospod predsedujoči, gospe poslanke in poslanci! V imenu kolega gospoda
               Boruta Pahorja in sebe v skladu s prvim odstavkom 29. člena poslovnika Državnega
               zbora predlagam, da se razprava o odgovoru vlade v zvezi z organiziranim kriminalom,
               opravi na naslednji seji državnega zbora. Meniva, da gre za tako pomembno vprašanje,
               da bi o njem po dopolnilnem mnenju, ki ga od vlade pričakujeva, bilo smotrno opraviti
               posebno razpravo. Hvala.</p>
            </sp>
            <sp xml:id="SDZ2-Redna-07-1997-11-21.sp15">

               <speaker>PREDSEDNIK ANDREJ GERENČER:</speaker>

               <p>Hvala lepa. Gospod Potrč, gospod minister Marušič.</p>
            </sp>
            <sp xml:id="SDZ2-Redna-07-1997-11-21.sp16">

               <speaker>TOMAŽ MARUŠIČ:</speaker>

               <p>Hvala za besedo. Spoštovane poslanke, spoštovani poslanci! Odgovarjam na vprašanje
               poslanca državnega zbora, gospoda Potrča, in sicer najprej, kako bo z razrešitvijo
               generalnega državnega tožilca, gospoda Drobniča.</p>
               <p>Generalni državni tožilec, gospod Drobnič, bo razrešen takrat, ko bodo podani
               zakonski pogoji. Se pravi, koncem tistega leta, ko bo dopolnil 70 let. Kolikor sem
               informiran, bo 70. leto dopolnil v prihodnjem letu, se pravi, koncem prihodnjega
               leta. Tako veleva zakon. Kdaj mu pa preneha mandat - to po vsej verjetnosti
               kasneje.</p>
               <p>No, glede drugega vprašanja, imenovanje vodij tožilstev, odgovarjam tako, da je bil
               postopek povsem korekten, v skladu z zakonom o državnih tožilcih.</p>
               <p>Glede posamezne uporabe materialnega zakona in procedure, ki jo navaja gospod
               Drobnič -v kolikor bo prišlo do pritožb, do upravnega spora, do uporabe pravnih
               sredstev, bo pač pristojen organ o tej stvari odločal. V imenu vlade zatrjujem, da je
               bil postopek povsem korekten in v skladu z zakonom. Hvala.</p>
            </sp>
            <sp xml:id="SDZ2-Redna-07-1997-11-21.sp17">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Gospod Potrč, dodatno vprašanje.</p>
            </sp>
            <sp xml:id="SDZ2-Redna-07-1997-11-21.sp18">

               <speaker>MIRAN POTRČ:</speaker>

               <p>Hvala lepa. Ker je bilo postavljenih nekaj podrobnih vprašanj, za katere razumem, da
               si jih gospod minister ni mogel zapomniti, bi ga lepo prosil, če mu lahko preko
               stenograma damo ta vprašanja, pa da potem nanje pisno odgovori, ker so bila zelo
               konkretna, posebej tudi, da si zelo jasno prebere prvo točko prvega odstavka 39.
               člena zakona o državnem tožilstvu v zvezi z razrešitvijo. Hvala lepa.</p>
            </sp>
            <sp xml:id="SDZ2-Redna-07-1997-11-21.sp19">

               <speaker>PODPREDSEDNIK ANDREJ GERENČER:</speaker>

               <p>Hvala. Gremo naprej. Besedo dajem gospodu Petru Hrastelju. Gospod Hrastelj, se
               opravičujem, samo trenutek! Proceduralno moram dati na glasovanje predlog poslanca,
               gospoda Potrča, da opravimo v skladu s poslovnikom, člen 29, na eni izmed naslednjih
               sej razpravo o vprašanju, ki ga je postavil gospod Pahor.</p>
               <p>Dajem predlog gospoda Potrča na glasovanje. Ugotovimo sklepčnost! Predstavnikom
               vlade se opravičujem! Danes je v malo okrnjeni sestavi ta državni zbor in moramo
               zagotoviti sklepčnost. Še enkrat bomo ponovili. Ugotavljamo sklepčnost! <stage>(47
               prisotnih.)</stage> Predlog poslanca gospoda Potrča dajem na glasovanje.</p>
               <p>Kdo je za to, da se opravi razprava o vprašanju, ki ga je postavil gospod Pahor, na
               eni izmed naslednjih sej? <stage>(31 poslancev.)</stage> Je kdo proti? <stage>(7 poslancev.)</stage></p>
               <p>Ugotavljam, da je predlog sprejet.</p>
               <p>Besedo dajem gospodu Hrastelju.</p>
            </sp>
            <sp xml:id="SDZ2-Redna-07-1997-11-21.sp20">

               <speaker>PETER HRASTELJ:</speaker>

               <p>Spoštovani predsedujoči! Postavljam vprašanje Ministrstvu za lokalno samoupravo,
               vendar mislim, da bo prišel odgovor z Ministrstva za finance. V letih 1991, 1992 se
               je kar nekaj občin v Republiki Sloveniji zadolžilo za izdajo občinskih obveznic.
               Sprašujem, koliko je tako zadolženih občin in katere so in za kakšne vsote so se
               zadolžile? Rad bi imel poimenski seznam.</p>
               <p>Drugič, ali je že katera občina takšno zadolženost tudi poplačala?</p>
               <p>Naslednje vprašanje - že vse od osamosvojitve oziroma od dne, ko je JLA zapustila
               naše ozemlje, nekdanje vojaško zdravilišče Rimske Toplice sameva in drastično
               propada. Sprašujem vlado, kaj je bilo do sedaj narejenega za ponovno oživitev
               zdravilišča? Ker je letos še vedno zaprto, nastaja neprecenljiva škoda.
               Nezadovoljstvo vsled tega med krajani Rimskih Toplic narašča in je tik pred
               vreliščem, zato prosim za konkreten odgovor. Hvala.</p>
            </sp>
            <sp xml:id="SDZ2-Redna-07-1997-11-21.sp21">

               <speaker>PODPREDSEDNIK ANDREJ GERENČER:</speaker>

               <p>Hvala. Prosim, minister za lokalno samoupravo, mag. Grafenauer.</p>
            </sp>
            <sp xml:id="SDZ2-Redna-07-1997-11-21.sp22">

               <speaker>MAG. BOŽO GRAFENAUER:</speaker>

               <p>Hvala lepa. Kot je gospod poslanec že sam ugotovil, bo seveda točne podatke lahko
               dalo samo ministrstvo za finance. Mi smo se dogovorili in je bilo njegovo vprašanje
               takoj posredovano. Meni so povedali, da žal do tega trenutka niso uspeli vseh
               podatkov pripraviti, ker gre za precej materiala, ki ga morajo pogledati in bi radi,
               da so ti podatki eksaktnejši, še posebej, ker zahtevate tudi poimenski pregled občin
               s konkretnimi zadolžitvami, izdajami obveznic in tako dalje. Tako, da vas prosim, če
               lahko razumete, da bo vlada, ministrstvo za finance ta odgovor posredovalo v
               najkrajšem času.</p>
               <p>Bi se pa želel ob tej priliki na to vprašanje navezati. Ugotavljam, da obstaja na
               področju lokalne samouprave problem, ki se je izkazal zdaj pri tem vprašanju, da v
               državi nimamo enega organa, ki bi imel kompleten pregled nad delovanjem v občinah.
               Kako so se občine zadolževale, ima pregled ministrstvo za finance. Kateri projekti na
               področju varstva okolja se izvajajo v občini, ima zopet drugo ministrstvo. Kako je z,
               ne vem, obrambo in zaščito, ima tretje ministrstvo. Moram reči, da smo v zadnjem času
               precej obiskali nekaj sosednjih držav in ugotovili, da imajo vse te države na
               področju lokalne samouprave center, kjer se zbirajo vsi podatki za vsako samoupravno
               lokalno skupnost. Moram reči, da tudi mi v tem trenutku v službi za lokalno
               samoupravo predlagamo konkretne sklepe, konkretne projekte, ki bodo omogočili, da
               bomo dobili v državi na enem mestu podatke o vsaki občini, o dogajanju v vsaki
               občini. Samo, da ugotovim en primer, nikjer v državi na enoten koncentriran način ne
               zbiramo podatkov o predpisih, ki se sprejemajo v občinah. Te podatke zbiramo po
               resorjih, kar pomeni, ne vem, po 15 linijah.</p>
               <p>Gospoda poslanca pa prosim, da glede na konkretno vprašanje razume, da je pač
               dejansko potrebno zbrati veliko podatkov in je zagotovilo ministrstva za finance, da
               vam bodo odgovor pisno posredovali v najkrajšem času. Hvala lepa.</p>
            </sp>
            <sp xml:id="SDZ2-Redna-07-1997-11-21.sp23">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod minister. Je gospod Hrastelj zadovoljen? <stage>(Da.)</stage> Hvala.</p>
               <p>Besedo dajem gospe Marii Pozsonec.</p>
            </sp>
            <sp xml:id="SDZ2-Redna-07-1997-11-21.sp24">

               <speaker>MARIA POZSONEC:</speaker>

               <p>Hvala lepa. Spoštovani! Imela bi nekaj poslanskih pobud in eno poslansko
               vprašanje.</p>
               <p>Ministrstvu za kulturo dajem pobudo, da za ustanovitev oddelka za narodnostno
               kulturo, kjer bi na enem mestu obravnavali vso problematiko v zvezi z narodnostno
               kulturo, ker gre za zelo razvejano področje, od ohranitve narodnostne kulturne
               dediščine, pa do žive narodnostne kulture, do inštitucionalne kulture, do
               narodnostnih običajev in ljudske kulture. Menim, da bi bilo na ta način delo bolj
               pregledno, uspešnejše in bolj načrtovano.</p>
               <p>Zaradi varnosti v cestnem prometu dajem pobudo, da se prične z opravljanjem
               tehničnih pregledov tovornjakov na mejnem prehodu Dolga vas ter v Lendavi, da na
               naših cestah ne bodo vozili potencialni povzročitelji nesreč in smrti.</p>
               <p>Prav tako sprašujem vladne službe in druge odgovorne, kdaj bodo poskrbeli za varnost
               mejnih prehodov v Prekmurju? Mejni prehod Dolga vas je namreč sramota evropske
               razsežnosti. Šest let že zastonj opozarjamo, rotimo, prosimo, kilometrske kolone
               tovornjakov pa ostajajo še naprej.</p>
               <p>Mejni prehod Pinca je predviden za mednarodni prehod, vendar se nihče ne potrudi, da
               bi za večjo varnost poskrbel tako, da ob cesti preko strnjenih naselij bi gradili
               pločnike. To je zahteva tamkajšnjih prebivalcev.</p>
               <p>Na mejnem prehodu Prosenjakovci ni asfaltiranih 1000 metrov ceste. Kljub temu, da
               smo bili obveščeni, da je vlada namenila 40 milijonov za odprtje mejnega prehoda; to
               je bilo poleti. Tja so postavili edino kontejner, zelo skromno, saj še odgovorni niso
               poskrbeli za svoje delavce, carinike in policaje, ki opravljajo delo na dežju in
               snegu, saj ni narejeno niti podstrešje, da bi lahko na suhem pregledovali dokumente.
               Torej, kdaj bodo delovne razmere na mejnem prehodu Prosenjakovci evropske in
               kulturne?</p>
               <p>Prav tako bi zdaj kot poslansko pobudo posredovala željo ljudi, mejni prehod
               Prosenjakovci naj bo mednarodni mejni prehod.</p>
               <p>In še eno poslansko vprašanje, na to bi pa prosila takojšen odgovor vlade, ker sem
               to poslansko vprašanje tudi najavila. Zanima me zaposlovanje v letu 1997 v posameznih
               ministrstvih, ter kako mislijo to opravičevati pred davkoplačevalci. Hvala.</p>
            </sp>
            <sp xml:id="SDZ2-Redna-07-1997-11-21.sp25">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Kdo bo, prosim, odgovoril na to vprašanje? Gospod podpredsednik, Marjan
               Podobnik.</p>
            </sp>
            <sp xml:id="SDZ2-Redna-07-1997-11-21.sp26">

               <speaker>MARJAN PODOBNIK:</speaker>

               <p>Spoštovani predsedujoči, poslanke in poslanci! Gospe Pozsonec bi na kratko odgovoril
               o temi, ki je zelo izpostavljena v zadnjem obdobju in upravičeno so seveda ljudje
               občutljivi na ta segment. Moram pa reči, da se relativno nekorektno predstavlja,
               morda smo krivi tudi sami, ker premalo jasno objavljamo te podatke. Velika večina
               zaposlitev, ki je bila tudi v času te vlade izpeljana, izvira iz prejšnjega obdobja,
               ko gre za vprašanje pripravnikov, štipendistov vlade in drugih že odobrenih
               zaposlitev, ki so preprosto se samo izvedle po tem, ali v vmesnem obdobju ali pa
               potem, ko je bila imenovana nova vlada. Nove zaposlitve v tem mandatu so bile
               odobrene le izjemoma. Za najožje sodelavce novih ministrov je bilo na podlagi sklepa
               vlade na enem od prvih zasedanj zaposleno 34 delavcev, tudi vsa druga soglasja za
               nove zaposlitve oziroma zaposlitve, ki bi povečale obseg sredstev za plače, je vladna
               kadrovska komisija skrbno pretehtala in izdala sklepe 41 novih zaposlitev. Med temi
               je na primer 8 vrhunskih športnikov, ki jih je zaposlila Carinska uprava Republike
               Slovenije in 6, ki jih je zaposlilo ministrstvo za obrambo v skladu s sporazumom o
               zaposlovanju vrhunskih športnikov in trenerjev.</p>
               <p>Komisija za kadrovske in administrativne zadeve je predloge za nove zaposlitve
               praviloma zavračala, večje zahteve pa je posredovala vladi v presojo. Tako seveda
               moram danes povedati, da ostaja popolnoma odprto in nerešeno vprašanje na nekaterih
               ministrstvih, kot je ministrstvo za notranje zadeve, kjer je bilo vprašanje kadetov
               pač letnika, ki konča študij. V okviru direkcije za ceste, gre za vprašanje 118
               ljudi, ki po zakonu, po veljavni zakonodaji je potrebno narediti prenos iz ene
               institucije na drugo institucijo, Davčna uprava Republike Slovenije prav tako mora še
               izpeljati skladno s sprejeto zakonodajo prenos delavcev iz Agencije za plačilni
               promet na davčno upravo in še nekaj je takih velikih sklopov. Vendar te stvari so
               odprte prav zato, ker smo zelo rigorozno zaustavili zaposlovanje na tej vladni ravni.
               Torej za razliko ob občutka, da se je prav na vladni ravni veliko zaposlovalo, ti
               podatki kažejo, da seveda vlada s sklepi, ta vlada, sklepi te vlade in te kadrovske
               komisije - je malo zaposlovala. Jaz lahko povem tudi primer, da smo bili celo javno
               deležni kritike, ko na primer v Mariboru, se spomnim, ker smo popolnoma zaustavili
               zaposlovanje v nekem obdobju, tudi nadomestne zaposlitve na kadrovski komisiji, je na
               primer pri izdajanju vozniških dovoljenj prišlo do zastoja, ker ni bilo nadomestne
               zaposlitve, nekje v mariborskem okrožju. In dobivali smo apele, naj za božjo volje te
               stvari speljemo. In potem smo, ko je šlo za nadomestne stvari, izpeljevali. Pri
               nadomestnih zaposlitvah se je pa včasih seveda ustvaril vtis, da gre za nove
               zaposlitve v tem mandatu, če je nekdo šel v pokoj v preteklosti, v času med obema
               vladama, ali pa v prejšnji vladi, in se je potem nadomestno zaposlitev odobrilo v
               času mandata te vlade.</p>
               <p>Rad bi opozoril še na par zadev. Slovenijo čakajo nekatere zahtevne naloge, povezane
               z vključevanjem z Evropsko unijo, in tu bomo morali najti, celo nimamo zadosti takih
               ustreznih strokovnjakov, najti ustrezne strokovnjake na različnih področjih in jih
               seveda tudi ustrezno, jim zagotoviti ustrezni status zaposlitev in možnost uspešnega
               dela. Slovenija je postala nestalna članica Varnostnega sveta Organizacije združenih
               narodov. Tu ne bo nobenih posebnih novih zaposlitev, vendar nekaj malega bo treba
               tudi tu postoriti za to obdobje. Borba proti organiziranemu kriminalu in korupciji,
               bo brez dvoma zahtevala, če bomo res imeli željo, da smo učinkoviti in uspešni, na
               kar gre tudi vprašanje dveh poslancev Združene liste, bo potrebno omogočiti, po eni
               strani večjo koordinacijo med Ministrstvom za notranje zadeve in Minstrstvom za
               finance, Ministrstvom za pravosodje. Ampak tu preprosto ugotavljamo, da v primerjavi
               s kriminalci so službe, ki se borijo proti kriminalu neustrezno opremljene, premalo
               kadrovsko kvalitetno zasedene in nimajo statusa, ki bi zagotavljal, da v času, ko
               Slovenija postaja to križišče in torej vse bolj zanimivo za ta organiziran kriminal,
               da bi se proti temu resno uprli. In jaz mislim, da bo morala Slovenija s polno
               odgovornostjo reči: "Toliko in toliko zadev, toliko ljudi, toliko tehničnih sredstev
               rabimo na Ministrstvu za notranje zadeve, na financah, glede davčne službe,
               inšpektorjev, kontrolorjev itn., toliko na pravosodju - glede tožilcev itn."</p>
               <p>In še eno področje. Izvajanje zadev, ki so vezane na upravne enote, na primer
               izvajanje tako imenovanih vojnih zakonov, izvajanje zakona o denacionalizaciji in
               nekaterih drugih zakonov, trpi tudi zato, ker vsaj na nekaterih upravnih enotah
               nimajo ustrezno teh stvari pokritih, tudi kadrovsko. Vendar, kot sem rekel - mi smo
               tu zelo selektivno zaposlovali, čaka pa nas skupna odgovornost - jaz pričakujem tukaj
               tudi jasno stališče državnega zbora, kako bomo zagotovili delovanje pravne države
               tudi s tem, da se bodo zakoni izvajali brez ustreznega kadrovskega pokritja. To pa ne
               bo mogoče.</p>
               <p>Zato bi z zaključkom samo še to. Čaka nas reforma državne uprave, zahtevna reforma,
               ki je v teku skladno tudi z zahtevo Agende 2000. Jaz sem osebno trdno prepričan, da
               je najdražja nekvalitetna državna uprava in zato moramo tudi danes - po mojem ne
               smemo govoriti pavšalno - imamo veliko dobrih delavcev, prizadevnih; pa veliko tudi
               drugačnih, slabih, neprizadevnih in tudi veliko slabe organiziranosti. Vlada bo šla
               tukaj v smeri kvalitete, da bo zagotovila tako gospodarstvu, kot vsem občanom,
               kvalitetne usluge. Novela zakona o delavcih v državni upravi, ki je tukaj v državnem
               zboru, in upam, da bo čim prej sprejeta, pa bo prvič tudi omogočila, da bodo tisti,
               ki jih neka institucija ne rabi, da jih bo dala na Zavod za zaposlovanje in zaposlila
               tiste, ki jih rabi, glede na potrebe v nekem obdobju. Hvala lepa.</p>
            </sp>
            <sp xml:id="SDZ2-Redna-07-1997-11-21.sp27">

               <speaker>PODPREDSEDNIK ANDREJ GERENČER:</speaker>

               <p>Hvala, gospod podpredsednik. Zadovoljni, gospa Pozsonec? Hvala. Besedo dajem gospe
               Darinki Mravljak.</p>
            </sp>
            <sp xml:id="SDZ2-Redna-07-1997-11-21.sp28">

               <speaker>DARINKA MRAVLJAK:</speaker>

               <p>Spoštovani! Imam vprašanje za predsednika vlade. Ker pa ga ni tukaj, mu bom poslala
               pisno vprašanje, in sicer predsednika vlade, dr. Janeza Drnovška sprašujem, zakaj že
               ob prvotni sestavi vlade ni vodstva ministrskega resorja podelil nobeni ženski?</p>
               <p>Drugič; zakaj sposobnih žensk ni upošteval ob nadaljnjih spremembah vlade ob odstopu
               zunanjega ministra in ob širitvi vlade? Kajti delež žensk v vladah držav članic Sveta
               Evrope je v nekaterih precej visok, v drugih manj. Brez žensk ministric so samo
               Ciper, Madžarska, Moldavija, Ukrajina in Slovenija. Ostale države imajo ministrice.
               Konvencija o odpravi vseh oblik diskriminacije žensk, ki jo je sprejela Generalna
               skupščina Združenih narodov z resolucijo št. 34/180, z dne 18. decembra 1979, v 7.
               členu določa, da bodo države pogodbenice sprejele vse primerne ukrepe za odpravo
               diskriminacije žensk v političnem in javnem življenju države, predvsem pa morajo
               ženskam pod enakimi pogoji kot moškim, zagotoviti pravico:</p>
               <p>a) da volijo na vseh volitvah in javnih referendumih in so voljena v vsa telesa, ki
               se volijo z javnimi volitvami;</p>
               <p>b) da sodelujejo pri izvajanju in oblikovanju vladne politike in da zavzemajo javne
               položaje ter opravljajo vse javne funkcije na vseh ravneh oblasti;</p>
               <p>c) da sodelujejo pri delu nevladnih organizacij in društev, ki se ukvarjajo z javnim
               in političnim življenjem v državi.</p>
               <p>Naša država določbam a) in c) zadostuje, ne upošteva oziroma krši pa določbo pod b)
               točko, ki govori o sodelovanju žensk pri oblikovanju in izvajanju vladne politike.
               Trdim, da sposobnih žensk v Sloveniji ne primanjkuje, saj je delež študentk na
               fakultetah, ki dajejo podlago za politično udejstvovanje, kot so ekonomska, pravna in
               Fakulteta za družbene vede, precej večji kot moških študentov. Tako npr. diplomira na
               ekonomski fakulteti 75,7% žensk, na pravni v Ljubljani 64,7%, v Mariboru kar 79,7 in
               to v šolskem letu 1994/95 in se potem vidi, da je ta delež študentk precej večji in
               nenazadnje, ženske pravice so človekove pravice, pa če verjamete ali ne. Krepitev
               moči žensk in njihovo polno in enakopravno sodelovanje na vseh družbenih področjih,
               vključno s sodelovanjem v procesu odločanja in dostop do oblasti, sta ključnega
               pomena za doseganje enakosti razvoja in miru, o čemer govori tudi Pekinška
               deklaracija septembra 1995. Z nobenim odgovorom ne moremo biti zadovoljni, saj
               dejstva sama kažejo na stanje v vladi, ki je sestavljena zgolj iz moških. Vem, dragi
               kolegi poslanci, da se vam verjetno zdi to razpravljanje odveč, vendar vseskozi se
               pogovarjamo o prilagajanju z državami Evropske unije in ta ni le v zakonodajnem
               prilagajanju, ampak tudi v prilagajanju evropski zavesti, da se morajo politična
               vprašanja reševati v dialogu med obema spoloma.</p>
            </sp>
            <sp xml:id="SDZ2-Redna-07-1997-11-21.sp29">

               <speaker>PODPREDSEDNIK ANDREJ GERENČER:</speaker>

               <p>Hvala. Kot sem razumel, bo šlo vprašanje pismeno predsedniku vlade. Besedo dajem
               gospodu Bevku.</p>
            </sp>
            <sp xml:id="SDZ2-Redna-07-1997-11-21.sp30">

               <speaker>SAMO BEVK:</speaker>

               <p>Hvala za besedo gospod podpredsednik. Spoštovani! Postavil bom tri vprašanja oziroma
               pobude.</p>
               <p>Sprašujem vlado, kaj je z vpisom rudarskega mesta Idrija, matičnega Krasa in
               fužinarskih planin v Bohinju na poskusno listo svetovne kulturne dediščine pri
               Unescu?</p>
               <p>Vlada je konec leta 1994 sprejela sklep, da na poskusno listo svetovne kulturne
               dediščine pri Unescu predlaga ta tri območja. Žal se v vseh teh treh letih ni veliko
               naredilo. Prosim, da ministrstvo za kulturo in ministrstvo za zunanje zadeve, v
               okviru katerega deluje nacionalna komisija Unesco za Slovenijo, natančno poročata o
               do sedaj opravljenem delu in o terminskem planu za dokončanje projekta.</p>
               <p>Prav tako predlagam, da obe ministrstvi v proračunu za leto 1998 zagotovita za ta
               projekt ustrezna sredstva. Ministrstvu za kulturo pa predlagam, da čimprej skliče vse
               tri ekspertne skupine, ki sedaj ne delujejo. Zaradi pomena tega projekta pa predlagam
               tudi, da se na nivoju Vlade Republike Slovenije imenuje posebnega koordinatorja.</p>
               <p>Drugič; sprašujem vlado, zakaj ni dokončala sanacije ilegalnega odlagališča
               radioaktivnih odpadkov v Zavratcu in dogradila vodovoda v Zavratcu. Leta 1961 so bili
               v največji tajnosti v opuščenih italijanskih kavernah v vasi Zavratec v občini Idrija
               odloženi nevarni radioaktivni odpadki. Končno so se po 35 letih, 1996. leta, pričela
               pripravljalna dela za sanacijo odlagališča. Začela se je celo izgradnja vodovoda v
               vasi Zavratec, kot odškodnina za psihološko in dejansko degradacijo okolja. Žal so
               dela na enem in drugem projektu v letu 1997 v celoti zastala.</p>
               <p>Ponovno opozarjam Vlado Republike Slovenije in še posebej ministrstvo za okolje, da
               zagotovi agenciji za radioaktivne odpadke, ki je zadolžena za sanacijo odlagališča
               ustrezna dodatna sredstva v višini 51 milijonov tolarjev in da zagotovi sredstva za
               dokončanje vodovoda. Zaradi hitrejšega reševanja tega problema, predlagam tudi, da
               Vlada Republike Slovenije sprejme uredbo o javni službi skladiščenja nizkih in
               srednjih radioaktivnih odpadkov v prehodnem republiškem skladišču v Brinju in končno,
               da Vlada Republike Slovenije tudi resno preuči možnost sežiga radioaktivnih odpadkov
               iz Zavratca v Avstriji.</p>
               <p>Tretjič. Sprašujem vlado v zvezi s petim sklepom, ki ga je državni zbor sprejel na
               6. seji državnega zbora 11. septembra. Ta sklep se glasi:"Državni zbor Republike
               Slovenije na podlagi 270. člena poslovnika zahteva, da mu Vlada Republike Slovenije
               na 7. seji poroča o izvrševanju resolucije o položaju avtohtonih slovenskih manjšin v
               sosednjih državah in s tem povezanimi nalogami države in drugih dejavnikov Republike
               Slovenije". Zato sprašujem, zakaj v skladu s sklepom državnega zbora ni posredovala
               poročila. Drugič; zakaj še ni ustanovljeno posebno posvetovalno telo pri vladi in
               sklad za gospodarsko sodelovanje s slovenskimi avtohtonimi manjšinami?</p>
               <p>Naj opozorim, da smo na dveh obiskih državnozborske komisije v Trstu in Celovcu bili
               priča velikemu razočaranju, ki ga ima matična država do naših manjšin. Hvala
               lepa.</p>
            </sp>
            <sp xml:id="SDZ2-Redna-07-1997-11-21.sp31">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Kdo bo, prosim, odgovoril? Državni sekretar, magister Radovan Tavzes.
               Ali boste vi? Se opravičujem. Državni sekretar iz kulture.</p>
            </sp>
            <sp xml:id="SDZ2-Redna-07-1997-11-21.sp32">

               <speaker>SILVESTER GABERŠČEK:</speaker>

               <p>Spoštovani gospod predsedujoči, poslanke in poslanci! Odgovoril bi na prvo vprašanje
               gospoda Sama Bevka. Medvladni odbor za varstvo svetovne kulturne in naravne dediščine
               je leta 1992 v Santa Feeju sprejel dopolnitev delovnih smernic za izvajanje Unescove
               konvencije o svetovni kulturni in naravni dediščini in to v delu, ki zadeva opis
               območij kulturne krajine kot integralne dediščinske kategorije na seznam svetovne
               kulturne in naravne dediščine. Glede na to je ministrstvo za kulturo leta 1995 začelo
               z aktivnostmi za vpis na poskusno listo svetovne dediščine pri Unescu. Aktivnosti so
               bile leta 1996 formalizirane z imenovanjem treh komisij. Prvo za kulturno krajino
               Krasa, drugo kulturno krajino Idrije in tretjo kulturno krajino fužinskih planin v
               Bohinju. Naloga komisije: pripraviti strokovne predloge za vpis na Unescov seznam
               svetovne kulturne in naravne dediščine. Koordinacija komisij je bila naložena Upravi
               Republike Slovenije za kulturno dediščino, pri operativnem delu pa ste se pokazali
               dve pomanjkljivosti. Prva; glede na spremembe funkcij članov komisije je treba
               spremeniti njihovo sestavo in ministrstvo za kulturo bo do konca tega leta pripravilo
               nove predloge. In druga pomanjkljivost - po proračunu ministrstva za kulturo doslej
               ni bilo zagotovljenih potrebnih finančnih sredstev za delovanje teh komisij.</p>
               <p>Glede na spremenjeno metodologijo za vpis na seznam kulturne dediščine bo treba
               vključiti v to delo vsekakor tudi druga ministrstva, predvsem pa ministrstvo za
               okolje in prostor. Mislim, da v naslednjem letu lahko računamo, da bo delo komisij
               steklo, kajti najpomembnejši del pri vpisu na seznam, Unescov seznam, je prav
               predstavitveni del. Hvala lepa.</p>
            </sp>
            <sp xml:id="SDZ2-Redna-07-1997-11-21.sp33">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Gospod Tavzes, državni sekretar za okolje in prostor.</p>
            </sp>
            <sp xml:id="SDZ2-Redna-07-1997-11-21.sp34">

               <speaker>DR. RADOVAN TAVZES:</speaker>

               <p>Hvala lepa, gospod podpredsednik. Spoštovane poslanke, spoštovani poslanci! Na drugo
               vprašanje gospoda poslanca, gospoda Bevka bi rad odgovoril in sicer na kratko na ta
               način. Radioaktivni odpadki v Zavratcu so se tudi s pomočjo razumevanja lokalne
               skupnosti nekako uspešno reševali v prvi fazi in bila je urejena neka ureditev tistih
               odpadkov in pa prepakiranje na način, ki omogoča, da se začne druga faza, to je odvoz
               teh odpadkov radioaktivnih iz tega začasnega bunkerja v začasno skladišče, predvidoma
               v Brinju v občini Dol. To je v skladišču, začasnem skladišču, kjer se shranjujejo
               taki odpadki, ki ne izhajajo iz jedrskega ciklusa. Res, da je treba za to drugo fazo
               urediti še nekaj vprašanj, med temi jih je nekaj gospod Bevk naštel; gre za ureditev
               javne službe, gre za izvajalca javne službe, gre nenazadnje tudi za odnos med
               tistimi, ki so onesnaževalci, torej tistimi, ki posedujejo odpadke in jih v to
               začasno skladišče odlagajo.</p>
               <p>Jaz bi se še enkrat tu javno zahvalil lokalni skupnosti za razumevanje pri tej prvi
               fazi. Res, da smo v okviru tega razumevanja bili tudi v okviru proračunskih sredstev
               nekoliko bolj benevolentni pri infrastrukturi oziroma pri pomoči izgradnje lokalne
               infrastrukture, kot pa je to sicer v navadi, do drugih občin. Vendar moram povedati,
               da je v letošnjem proračunu bilo rezervirano in že odobreno reda velikosti 20
               milijonov sredstev za dokončanje tega vodovoda, ki pa seveda ne morejo biti
               realizirani, dokler rednega proračuna v letu 1997 ne bo ta državni zbor sprejel.</p>
               <p>Z lokalno skupnostjo smo se tudi dogovorili, da gre v letu 1998 približno ista vsota
               20 milijonov za to, da se dokonča Zavratec, kar se tiče te vodovodne infrastrukture.
               Nekoliko smo zadevo tudi razširili, iz občine Idrije tudi v občino Logatec. Jaz upam,
               da bo ta projekt uspešno zaključen, predvidoma koncem leta 1998. Je pa, kot rečeno,
               malo odvisno tudi od sprejetja letošnjega proračuna, torej od vas, gospodje poslanci,
               in pa seveda od razumevanja tudi za ta projekt v proračunskem letu 1998 oziroma ob
               sprejemanju dokumenta, ki bo realiziral ta proračun za leto 1998.</p>
               <p>Bilo je navedenih še nekaj vprašanj. Gospodu poslancu Bevku bomo tudi pismeno
               odgovorili. Hvala lepa.</p>
            </sp>
            <sp xml:id="SDZ2-Redna-07-1997-11-21.sp35">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod državni sekretar. Dodatno vprašanje, gospod Bevk.</p>
            </sp>
            <sp xml:id="SDZ2-Redna-07-1997-11-21.sp36">

               <speaker>SAMO BEVK:</speaker>

               <p>Hvala lepa za odgovor. Vprašal bi pa še nekaj. Zanima me, kako je s sredstvi za
               delovanje Agencije za radioaktivne odpadke. Kajti, če bo predlog iz leta 1997, ki ga
               seveda moramo še sprejeti, in če bo samo indeksiran tudi v letu 1998, potem tudi v
               letu 1998 s temi sredstvi ne bo mogoče dokončati sanacije odlagališča v Zavratcu.
           </p>
            </sp>
            <sp xml:id="SDZ2-Redna-07-1997-11-21.sp37">

               <speaker>PODPREDSEDNIK ANDREJ GERENČER:</speaker>

               <p>Hvala. Prosim, državni sekretar, gospod Tavzes.</p>
            </sp>
            <sp xml:id="SDZ2-Redna-07-1997-11-21.sp38">

               <speaker>DR. RADOVAN TAVZES:</speaker>

               <p>Hvala lepa. Kar se tiče sredstev agencije, vezano na ta projekt, jih je bilo v letu
               1997 dovolj za to, da smo zaključili to prvo fazo. Strinjam se z gospodom poslancem,
               da v letu 1998, ko bo treba tudi nekoliko preurediti začasno skladiščenje oziroma
               skladišče v Brinju, v občini Dol, bo treba pridobiti dodatna sredstva, za katera pa
               ni nujno, da so vezana samo na konto agencije, ampak tudi na neke druge zadeve, to je
               na sredstva, ki so vezana na izvajanje javne službe, skladiščenja oziroma
               odstranjevanja radioaktivnih odpadkov. Upam, da bodo sredstva zadoščala, da bomo v
               letu 1998 sode, ki so v Zavratcu v tem trenutku začasno shranjeni v bunkerju, tudi
               odpeljali v skladišče v Brinju. Hvala lepa.</p>
            </sp>
            <sp xml:id="SDZ2-Redna-07-1997-11-21.sp39">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Upam, da je gospod Bevk zadovoljen z odgovorom. Besedo dajem dr. Cirilu
               Ribičiču. Joj, se opravičujem! Gospa državna sekretarka Logarjeva še želi, izvolite.
           </p>
            </sp>
            <sp xml:id="SDZ2-Redna-07-1997-11-21.sp40">

               <speaker>MIHAELA LOGAR:</speaker>

               <p>Hvala lepa. Dolgujem še odgovor na vprašanje o izvajanju resolucije o položaju
               avtohtonih slovenskih manjšin v sosednjih državah in s tem povezanimi nalogami
               državnih in drugih organov Republike Slovenije. Med temi dejavnostmi so navedene
               predvsem podpora dejavnosti kulturnim, izobraževalnim, športnim, raziskovalnim,
               gospodarskim, drugim ustanovam in medijem.</p>
               <p>Ta podpora naj bi se izvrševala na različne načine in pristojnosti različnih
               ministrstev. Za kordinacijo celotnega delovanja bi se ustanovilo posebno
               kordinacijsko telo, za gospodarska vzpodbujanja pa poseben sklad. Na vse navedeno in
               citirano v resoluciji je potreben kot odgovor na ta sklep, najprej podati, da zaradi
               vseh znanih razlogov ni bilo mogoče izpeljati določenih aktivnosti na tem področju. V
               zadnjem času potekajo zelo aktivni razgovori, ki se koordinirajo s strani Urada
               Republike Slovenije za Slovence v zamejstvu in po svetu.</p>
               <p>Potekali so razgovori na različnih ministrstvih in drugih državnih ustanovah, ki so
               izrazile svojo načelno podporo h konkretnemu izvajanju resolucije. Potrebno je
               ustvariti popolno sliko. Pokrivanje določenih področij, kot tudi s strani zamejskih
               Slovencev predlagane konkretne akcije določenim akterjem na slovenski strani. Glede
               finančne situacije in finančne pomoči je nemogoče obiti problem nesprejetja proračuna
               za leto 1997.</p>
               <p>Ustanovitev sklada za gospodarsko sodelovanje s slovenskimi manjšinami, ki ga
               predvideva četrto poglavje resolucije, je v veliki meri odvisna od sprejetja
               proračuna in seveda tudi od amandmajev. Sama ustanovitev je v pristojnosti oziroma
               koordinacij več ministrstev - gospodarstvo, ekonomski odnosi, delo in še vrsta drugih
               in v tej smeri je potrebno potrditi konkretno delovanje, v smeri konkretnih
               usklajevalnih pogojev.</p>
               <p>Glede zamejskega tiska se poudarja problem financiranja tako s strani Italije kot
               strani Avstrije. Velik problem, veste, da je tudi zaostajanje financiranja s strani
               obeh držav. Slovenija je po svojih zmožnostih redno zagotavljala finančna sredstva in
               bo tudi v letu 1997 zagotovila večino sredstev za nemoteno poslovanje časnikov.
               Problem nekaterih se rešuje ravno v tem času. Novi lastnik Primorskega dnevnika -
               Zadruga pripravlja sanacijski racionalizacijski program. Naš tednik je pripravljen
               obrazložiti in racionalizirati sredstva in tudi se pripravljajo plani prioritet za
               financiranje. Potekajo intenzivni pogovori predstavnikov Urada Republike Slovenije za
               Slovence v zamejstvu in po svetu s predstavniki zamejskega tiska. Pričakovati je
               sodelovanje na tem področju, kot tudi na finančnem področju, ki je v tem primeru
               najbolj pereč.</p>
               <p>Potrebno je zagotoviti sodelovanje vseh prizadetih institucij slovenske države, da
               pripomoremo k uresničevanju resolucije, ne samo Urada za Slovence po svetu.</p>
               <p>Glede poročanja oziroma ustanovitve posvetovalnega telesa pri Vladi Republike
               Slovenije, kot tudi sklada za gospodarsko sodelovanje, se Vlada Republike Slovenije
               strinja o potrebi takšnega telesa, tako kot sklada. Vendar je potrebno v postopku
               ustanovitve opraviti določene pogovore med pristojnimi ministrstvi in določiti
               pristojnosti in obveznosti posameznih področij. Taki razgovori potekajo in se bodo
               tudi nadaljevali, upam, uspešno. Glede same ustanovitve sklada pa je že opozoril
               predstavnike slovenskih zamejcev, da se tudi z njihove strani pričakujejo konkretni
               prograi, ne samo predlogi, kako naj bi to zgledalo.</p>
               <p>Zakon o finančni podpori Republike Slovenije manjšinskim organizacijam je v
               proceduri na ministrstvu in kot vemo, se je v prejšnjem sklicu parlamenta z njim
               seznanila tudi delovna skupina za Sslovence v zamejstvu in po svetu. Sklep o
               ugotovitvi lastništva nepremičnin je že bil posredovan predstavnikom zamejskih
               Slovencev v Italiji, ki so se zavezali, da nam bodo dostavili. Ideja o direktnem
               financiranju je nekoliko v nasprotju z idejo, ki jo zagovarja Urad za Slovence po
               svetu, ker urad podpira idejo o enotnem financiranju, kar omogoča boljši pregled nad
               porabo proračunskih sredstev kot tudi lažjo določitev prioritet financiranja. V
               bistvu je pa to, da je v veliki meri vključeno sodelovanje zamejskih Slovencev samih
               in njihovo usklajevanje, kar se mi zdi izredno prioritetno. Vlada na izvajanju
               resolucije aktivno deluje. K sodelovanju smo pridobili in povabili predstavnike
               manjšine, ki tudi aktivno sodelujejo. Je pa tako, da so želje velike, možnosti pa ne
               tako velike, tako da se zdaj iščemo v okviru tega - med željami in med možnostmi.
               Hvala.</p>
            </sp>
            <sp xml:id="SDZ2-Redna-07-1997-11-21.sp41">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Bevk, dodatno vprašanje.</p>
            </sp>
            <sp xml:id="SDZ2-Redna-07-1997-11-21.sp42">

               <speaker>SAMO BEVK:</speaker>

               <p>Hvala za odgovor. Bi pa prosil tudi, da nam bi posredovali pismeni odgovor. Povedal
               bi tole - v vseh intenzivnih stikih, ki smo jih imeli s predstavniki manjšin, moram
               povedati, da se predstavniki ne strinjajo z dopolnjenim predlogom vlade v zvezi s
               sredstvi, ki so namenjena za delovanje Urada Republike Slovenije za Slovence v
               zamejstvu in po svetu. Amandma naše komisije je bil v višini 490 milijonov, vlada pa
               je v svojih razmišljanjih ugotovila, da lahko tej tematiki nameni samo 110 milijonov
               tolarjev, to je približno 20% od tistih minimalnih sredstev, ki bi bila potrebna za
               normalno delovanje vseh institucij, ki jih imajo manjšine v zamejstvu. Zato bi
               prosil, da vlada pri proračunski debati za proračun za leto 1997 upošteva amandma
               komisije. Hvala.</p>
            </sp>
            <sp xml:id="SDZ2-Redna-07-1997-11-21.sp43">

               <speaker>PODPREDSEDNIK ANDREJ GERENČER:</speaker>

               <p>Hvala. Besedo dajem dr. Ribičiču.</p>
            </sp>
            <sp xml:id="SDZ2-Redna-07-1997-11-21.sp44">

               <speaker>DR. CIRIL RIBIČIČ:</speaker>

               <p>Hvala. Spoštovani! Imam dve poslanski vprašanji oziroma vprašanje iz dveh delov za
               gospoda Mirka Bandlja, ministra za notranje zadeve. Pri prvem vprašanju je povod
               pravzaprav izjava podpredsednika vlade, gospoda Podobnika, ki je rekel takole tukaj
               pred tem mikrofonom: "Z zakonom o državnih uslužbencih se bo omogočilo, da se bo
               nadštevilne na tistih področjih, kjer jih ne potrebujemo, dejansko postavilo, dalo na
               Zavod, da se bo pa zaposlilo tiste, ki se jih bo rabilo." Gre za precej grobo izjavo,
               ki naj pokaže, kaj je bil motiv spremembe zakona o državnih uslužbencih. Mimogrede
               povedano, ta zakon je bil že sprejet 29. oktobra, se pravi, da to, kar je danes rekel
               podpredsednik vlade, da nas prosi, da ga sprejmemo, najbrž izraža to, da deluje
               državni zbor veliko bolj učinkovito, kot bi vlada to pričakovala. Ampak tisto, na kar
               želim opozoriti, je, da je gospod Bandelj v tem postopku dajal drugačne obrazložitve.
               Nikakor ne tako grobe. Govoril je o večji učinkovitosti, o večji racionalizaciji, o
               boljšem delu državne uprave in o potrebnih notranjih prerazporeditvah. Zato ga
               sprašujem, ali nas je želel s temi obrazložitvami zavesti, sprašujem ga torej, ali
               nas je hotel pripeljati žejne čez vodo, da bi sprejeli zakon, ki ima pravzaprav
               drugačen motiv, motiv, o katerem v imenu vlade govori podpredsednik vlade.</p>
               <p>Drugi del vprašanja se nanaša na preštevilne državne sekretarje. Ti rastejo kot gobe
               po dežju, odkar je nastala nova vladna koalicija, pa že prej je bilo na tem področju
               kar veliko hitrih sprememb.</p>
               <p>Mislim, da če zdaj seštejemo ministre in državne sekretarje, bomo vsak čas pri
               številki članov državnega zbora, poslancev državnega zbora. Ko sem to vprašanje
               zastavil dr. Drnovšku, je odgovoril, da se proučujejo izkušnje o primerljivih državah
               Evropske zveze. Moje vprašanje gospodu Bandlju je, kako daleč so te proučitve. Kaj
               misli o argumentu, da je število državnih sekretarjev preseglo vsako razumno mejo?
               Preden končam, naj rečem samo še to, da sta ti dve vprašanji povezani. Namreč, če se
               bo pri reformi državne uprave in pri racionalizaciji gradilo samo na tistih
               spremembah, ki bodo na plečih državnih uslužbencev, ne pa pri racionalizaciji
               državnih funkcionarjev, potem bo ta stvar zelo enostranska. V naprej se zahvaljujem
               za odgovore gospodu Bandlju. Hvala.</p>
            </sp>
            <sp xml:id="SDZ2-Redna-07-1997-11-21.sp45">

               <speaker>PODPREDSEDNIK ANDREJ GERENČER:</speaker>

               <p>Hvala. Besedo ima minister, gospod Mirko Bandelj.</p>
            </sp>
            <sp xml:id="SDZ2-Redna-07-1997-11-21.sp46">

               <speaker>MIRKO BANDELJ:</speaker>

               <p>Spoštovani! Jaz seveda ne bom komentiral izjave podpredsednika vlade, ker je tudi ne
               poznam. Lahko ponovno povem, kaj je bil namen zakona, ki je bil dejansko uveljavljen.
               Zakon prinaša tri instrumente, če lahko tako rečem. Najprej je instrumentarij
               ugotavljanja morebitnih tehnoloških presežkov v posameznih delih organizacije, ki se
               ji reče državna uprava. Drugo je instrumentarij omogočanja prenehanja delovnega
               razmerja delavcem, ki po strokovnih ali delovnih navadah, če lahko tako rečem, ne
               ustrezajo več opravljanju nalog, ki so jim naložene. Tretji instrumentarij je pa
               instrumentarij stimulativnega nagrajevanja tistih delavcev, ki dejansko nosijo in
               bodo nosili večje breme nalog te države. Ob tem zakon omogoča zelo enostavno
               prerazporejanje delavcev med ministrstvi, med delovnimi mesti in tudi dodatno
               dodeljevanje nalog na istem delovnem mestu. S tega vidika daje instrumente za
               racionalizacijo v državni upravi. Daje instrumente za iskanje nadaljnjih notranjih
               rezerv in seveda daje tudi možnosti nadomeščanja slabših delavcev z boljšimi.</p>
               <p>Mislim, da je na ta način, ne glede na dejstvo, da je slovenska administracija
               izdeno majhna, da tudi Agenda 2000 govori o tem, da je osebja v upravi premalo in da
               je treba v upravo, ki je pogoj za trden temelj nadaljnjega vključevanja v Evropo, še
               vlagati. Kot sem tudi ob sprejemanju zakona posebej poudaril, zaradi omejenih
               zmožnosti, zaradi velikosti bruto domačega proizvoda seveda vlada nima namena za
               funkcioniranje države bolj obremenjevati davkoplačevalcev, zato išče notranje
               rezerve. Jaz mislim, da prav gotovo bo eden od efektov tega zakona tudi, da se bodo
               kateri od delavcev znašli na Zavodu za zaposlovanje. Kot seveda velja za režim
               znotraj gospodarstva.</p>
               <p>Kar se tiče drugega vprašanja, glede državnih sekretarjev. Deloma je to tudi
               povezano s tem zakonom. Namreč, ena od novosti, ki jo je prinesel ta zakon, je tudi
               možnost ministrov, da ob nastopu funkcije oblikujejo svoj kabinet, kjer se zahtevajo
               nekoliko drugačni pogoji za sklenitev razmerja, vendar zato tudi delavci, ki sklenejo
               delovno razmere in pridejo z minstrom, tudi z njim odidejo. Mislim, da bo na ta način
               tudi v bodoče nekoliko ublažen - po mojem upravičen pritisk - tudi na število
               državnih sekretarjev. Kajti rekel bom to. Čeprav je število državnih sekretarjev res
               veliko in ni primerljivo z nobeno evropsko državo, moram povedati, da vsi ti ljudje
               krepko in trdo delajo. Torej, ni problem v delovnih mestih oziroma v številu delovnih
               mest, ampak v statusu, ki ga imajo. Ta status pa je z zakonom vendarle definiran tudi
               kot v nekem smislu politični, kar kaže konec koncev to, da so odgovorni za izvajanje
               politike na določenem področju znotraj ministrstva, in v tem, da morajo novemu
               ministrstvu ponuditi odstop. Jaz sem prepričan, tudi eden od ukrepov tako imenovanega
               varčevalnega programa predvideva spremembo zakona o organizaciji ministrstev in vlade
               v smeri racionalnejše organizacije. Tudi ta zakon v notranjem ministrstvu
               pripravljamo in jaz sem prepričan, da bomo ta vprašanja na strokoven način v bodoče
               ustrezneje razrešili. Prepričan sem tudi, da bo v naslednjem mandatu število državnih
               sekretarjev manjše. Hvala.</p>
            </sp>
            <sp xml:id="SDZ2-Redna-07-1997-11-21.sp47">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod podpredsednik vlade želi še besedo.</p>
            </sp>
            <sp xml:id="SDZ2-Redna-07-1997-11-21.sp48">

               <speaker>MARJAN PODOBNIK:</speaker>

               <p>Hvala lepa. Jaz bi želel samo na kratko še dopolniti oziroma ker je bil na moje
               izvajanje pač tudi del vprašanja oziroma stališča dr. Ribičiča.</p>
               <p>Kar se tiče samega zakona, se opravičujem - res je. Dejstvo pa je, da je v pripravi
               tudi celovita zakonodaja s tega področja. Sedanja novela pa rešuje del problemov in
               zato smo jo tudi izpeljali po hitrem postopku. To je zelo pomembno, da je bila po
               hitrem postopku tudi sprejeta. Verjamem, da bomo lahko dosegli učinke, ki jih
               pričakujemo. Zato je treba tu povedati zelo odkrito, ker bodo verjetno z izvajanjem
               tega zakona dodatni pritiski, da se kogarkoli kje odpušča. Če bomo želeli opraviti
               naloge, ki jih ima ta vlada in tudi uprava na mnogih področjih, bo treba nekatere
               tudi odpuščati, manj kvalitetne in tiste, ki niso tako pomembni na nekem področju, da
               bomo lahko zaposlili druge, kvalitetne, predvsem pa primerne kadre za konkretne nove
               naloge, ki zdaj prihajajo, o katerih sem tudi prej govoril.</p>
               <p>Rad bi še eno stvar omenil, glede vladne kadrovske politike na tem področju. Vlada
               je prav zaradi tega, da bi res zaustavili ta trend zaposlovanja - mimogrede, o
               velikosti slovenske uprave so tudi nekoliko različna mnenja, dejstvo pa je, da je
               Agenda 2000 zelo jasno povedala nekatere stvari. Vlada je 30. oktobra 1997 sprejela
               sklep, da prepoveduje vsako dodatno zaposlovanje v vseh izvajalskih organizacijah,
               kompletno, v šolstvu, zdravstvu, kulturi, znanosti, kmetijstvu, na vseh področjih.
               Kakršnokoli dodatno zaposlovanje bo šlo na rovaš zdaj zaposlenih in z odgovornostjo
               predstojnikov in ministrov. Gre za zelo rigorozen ukrep, v katerega smo šli zavestno,
               ker ocenjujemo, da je prav zaradi sklopa varčevalnih ukrepov in zato, da bomo res
               dosegli tudi rezultate, bilo potrebno tu rigorozen ukrep tudi potegniti. Morda bo kje
               potrebno tudi spreminjati določene kriterije, da se bo s sedanjim številom zaposlenih
               zagotavljalo, da se bodo naloge v teh izvajalskih organizacijah konkretno lahko
               izvajale. Pripravljamo tudi naslednji korak, da bo vlada, ki nosi odgovornost za vse
               to delovanje, dobila tudi pristojnosti. Namreč, v nekaterih od teh institucij zdaj
               stvari tečejo tako, da vlada sicer lahko predlaga na tak ali drugačen način,
               odločitve pa niso v njenih rokah.</p>
               <p>V zadnjem času pa - glede državnih sekretarjev - sta bila imenovana tudi državni
               sekretar za regionalni razvoj in državni sekretar v ministrstvu za zunanje zadeve.</p>
               <p>Glede regionalnega razvoja je to naša naloga, sem prepričan, tudi potreba zaradi
               primerljivosti z Evropsko unijo, pa tudi zaradi zagotavljanja enakomernega
               regionalnega razvoja v Sloveniji in zato, da dobi to področje ustrezen status.</p>
               <p>Glede zunanjih zadev pa je prav vključitev Slovenije za nestalno članico
               Organizacije združenih narodov, Varnostnega sveta, nas postavila pred nove naloge in
               tudi s to statusno kadrovsko okrepitvijo verjamem, da se bodo te naloge lahko
               uspešneje in učinkoviteje razreševale. Hvala.</p>
            </sp>
            <sp xml:id="SDZ2-Redna-07-1997-11-21.sp49">

               <speaker>PODPREDSEDNIK ANDREJ GERENČER:</speaker>

               <p>Hvala. Dr. Ribičič, dodatno vprašanje.</p>
            </sp>
            <sp xml:id="SDZ2-Redna-07-1997-11-21.sp50">

               <speaker>DR. CIRIL RIBIČIČ:</speaker>

               <p>Spoštovani! Po poslovniku imam jaz pravico, da si izberem, koga kaj vprašam, ali
               vlado ali ministra. Jaz sem vprašal ministra, se zahvaljujem za oba odgovora, tudi za
               tistega, ki ga nisem vprašal. Gospodu Bandlju bom dal zdaj to izjavo, ki je ne pozna,
               podpredsednika Marjana Podobnika, tukaj za tem mikrofonom je bila dana 29.10. in mu
               bom dal stenogram. Oba bom držal za besedo za tisto, kar sta rekla, zlasti gospoda
               Bandlja glede racionalizacije števila državnih sekretarjev. Dodatno vprašanje je pa
               zelo enostavno. Koliko je državnih sekretarjev ta trenutek v Sloveniji?</p>
            </sp>
            <sp xml:id="SDZ2-Redna-07-1997-11-21.sp51">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Besedo dajem gospodu Bojanu Kontiču, zadnjemu.</p>
            </sp>
            <sp xml:id="SDZ2-Redna-07-1997-11-21.sp52">

               <speaker>BOJAN KONTIČ:</speaker>

               <p>Hvala lepa. Spoštovani! Moje vprašanje bo zelo lokalno obarvano in seveda iz tega
               sledi, da bo namenjeno ministru za lokalno samoupravo. Tri leta je, odkar so se
               občine preoblikovale po novem zakonu in takrat se je občina Velenje razdelila na tri
               nove občine, mestno občino Velenje, občino Šoštanj in občino Šmartno ob Paki. V tem
               procesu je mestna občina Velenje pridobila oziroma se je k njej priključila tudi
               krajevna skupnost Vinska gora. Tokrat ne bom govoril o teritorialni pristojnosti
               upravne enote, ker to tudi ni rešeno, čeprav je bilo to vprašanje takrat postavljeno
               ministru za notranje zadeve, pa je bilo takrat rečeno, da se bo preučilo in jaz upam,
               da se preučuje. Želel bi pa glede Vinske gore vprašati ministra za lokalno
               samoupravo, kaj lahko mestna občina Velenje stori, da bo občina Žalec izvedla
               premoženjsko in delitveno bilanco za področje Vinske gore. Mestna občina Velenje je
               namreč izvedla to premoženjsko in pa potem delitveno bilanco med tremi novo nastalimi
               občinami, nikakor pa ne uspejo tega storiti z občino Žalec za področje krajevne
               skupnosti Vinska gora. Hvala.</p>
            </sp>
            <sp xml:id="SDZ2-Redna-07-1997-11-21.sp53">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod Kontič. Besedo ima minister, magister Grafenauer.</p>
            </sp>
            <sp xml:id="SDZ2-Redna-07-1997-11-21.sp54">

               <speaker>MAG. BOŽO GRAFENAUER:</speaker>

               <p>Hvala lepa. Zelo kratko in direktno. V primeru, da bi bila pripravljenost upoštevati
               zakonske predpise, bi se občine med sabo že dogovorile. Se pravi, ob primerni
               kooperativnosti je to vprašanje takoj rešeno. Ker pa na žalost v Sloveniji v celi
               vrsti občin še ni sprejetih delitvenih bilanc, pa tudi tam, kjer so sprejete, se
               zapleta pri izvedbi, boste vi v roku 14 dni dobili na mizo zakon o spremembah in
               dopolnitvah zakona o lokalni samoupravi, ki bo to vprašanje reševal na takšen način,
               da bodo občine v nekem smislu prisiljene, da sklenejo delitveno bilanco. V primeru,
               da to ne bo, bo obvezna arbitraža in v primeru, da to ne bo, bo obvezna odločitev
               upravnega sodišča. V tem trenutku lahko svetujem samo, da so v občinah kooperativni,
               ker jim zakon ne preprečuje, da se ne bi dogovorili. Je pa res, da zakon nima
               instrumentarija, ki bi jih pa prisilil, da pridejo v delitveni bilanci do konca. To
               pa, kot pravim, v 14-ih dnevih bo zakon za prvo branje pripravljen in upam, da boste
               z rešitvami zadovoljni. Hvala lepa.</p>
            </sp>
            <sp xml:id="SDZ2-Redna-07-1997-11-21.sp55">

               <speaker>PODPREDSEDNIK ANDREJ GERENČER:</speaker>

               <p>Hvala lepa gospod minister. Ste zadovoljni? Hvala. S tem smo izčrpali prijavljene na
               vprašanja in pobude. Zaključujem to točko dnevnega reda in se zahvaljujem
               predstavnikom vlade za korektno sodelovanje. Prosim poslance, da še ostanete.</p>
               <p>Kolegice poslanke, kolegi poslanci, nadaljujemo s sejo državnega zbora. Gospod Ivan
               Kebrič želi proceduralno postaviti vprašanje. Gospod Kebrič! Gospod Pucko, ali
               proceduralno? Samo trenutek, gospod Kebrič, poslanci zahtevajo, da ugotovimo
               sklepčnost.</p>
            </sp>
            <sp xml:id="SDZ2-Redna-07-1997-11-21.sp56">

               <speaker>IVAN KEBRIČ:</speaker>

               <p>Hvala za besedo, je pa proceduralno.</p>
            </sp>
            <sp xml:id="SDZ2-Redna-07-1997-11-21.sp57">

               <speaker>PODPREDSEDNIK ANDREJ GERENČER:</speaker>

               <p>Samo trenutek. Gospod Kebrič, poslanci želijo, da ugotovimo sklepčnost. Poslanci,
               prosim pridite v dvorano! Ugotavljam, da je prisotnih samo 40 poslank in poslancev.
               Spoštovane kolegice in kolegi, jaz sem obljubil gospodu Ivanu Kebriču, da mu bom dal
               besedo, ampak sva se dogovorila, da ne bo to v začetku seje, da ne bo celotna vlada
               poslušala naših zahtev in naših zadev. Lepo prosim, še enkrat bi prosil, da vodje
               vseh treh poslanskih skupin zagotovimo sklepčnost poslancev. Sicer pa lahko poslušamo
               gospoda Kebriča. Prosim. Ne bo predolgo.</p>
            </sp>
            <sp xml:id="SDZ2-Redna-07-1997-11-21.sp58">

               <speaker>IVAN KEBRIČ:</speaker>

               <p>Hvala za besedo. Spoštovane kolegice in kolegi. Zadeva je lahko zelo kratka. Včeraj
               je bil kršen poslovnik iz dveh razlogov oziroma v dveh primerih. Jaz sem prosil za
               besedo proceduralno, pa predsedujoča in njen svetovalec sploh nista reagirala na mojo
               prošnjo. Drugič, je bilo kršeno to, da je predsedujoča enostavno sama vrnila
               matičnemu delovnemu telesu, o čemer nima pravice, saj je prva med enakimi, in bi
               morala po poslovniku dati ta predlog, da se vrne oziroma če se naj vrne matičnemu
               telesu, na glasovanje. Ker o tem nismo glasovali, ta njen predlog ne more biti sklep
               in ni veljaven. Na drugi strani, nam je preostalo praktično samo glasovanje o štirih
               stališčih, ki jih je podala vlada in o petem, kot predlogu, ki je bil, ali je predlog
               ustrezen oziroma da gre v 2. branje s temi stališči in pripombami, ki so bile dane.
               Če mi ne verjamete na besedo, imate vso pravico, pa vam že povem, kje boste zelo
               kratko našli utemeljitev, argumente za moje izvajanje. To je 184. člen zadnji
               odstavek, zelo kratko, pa tudi drugi odstavek je pomemben, 185. člena, drugi
               odstavek. Če še kdo želi, potem je to še potrebno pogledati 179. člen, drugi
               odstavek.</p>
               <p>Zato jaz predlagam, če bi bili sklepčni, bi lahko z glasovanjem zelo kratko
               zaključili to 32. točko, pri kateri je bil kršen poslovnik, in ne vem, kaj praktično
               sedaj. Sklepa, da se vrne matičnemu delovnemu telesu, nimamo. To se pravi, da lahko o
               zadevi razpravljamo na seji, ki je bila prekinjena oziroma ko se bo nadaljevala. Če
               pa želi kdo še kakšno pojasnilo, sem ga rade volje pripravljen dati. Poglejte si pa
               samo te tri odstavke in boste videli utemeljenost in upravičenost mojega izvajanja.
           </p>
            </sp>
            <sp xml:id="SDZ2-Redna-07-1997-11-21.sp59">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod Kebrič. Dolžan sem, da povem oziroma tolmačim tudi to, kar se je
               včeraj dogajalo.</p>
               <p>Državni zbor je na včerajšnji seji v zvezi s prvo obravnavo predloga zakona o
               spremembah in dopolnitvah zakona o pokojninskem in invalidskem zavarovanju na
               predlog... Prosim, proceduralno, gospod Pucko.</p>
            </sp>
            <sp xml:id="SDZ2-Redna-07-1997-11-21.sp60">

               <speaker>CIRIL PUCKO:</speaker>

               <p>Hvala lepa, gospod podpredsednik. Prosim vas, da ugotovite, če je zbor sklepčen in ga
               v nasprotnem primeru razpustite. Hvala.</p>
            </sp>
            <sp xml:id="SDZ2-Redna-07-1997-11-21.sp61">

               <speaker>PODPREDSEDNIK ANDREJ GERENČER:</speaker>

               <p>Hvala. Ugotovimo sklepčnost! Ugotovimo sklepčnost! Ugotovimo sklepčnost! <stage>(41
               prisotnih.)</stage> Prosim, nikamor ne gremo! Po našem poslovniku ponovimo glasovanje še
               enkrat. Prosim malo resnosti! Ugotovimo sklepčnost! Počakamo še gospo Darjo - je že!
               <stage>(42 prisotnih.)</stage></p>
               <p>Odrejam deset minut odmora! Nadaljujemo pet minut do dvanajste ure.</p>
               <stage>(Seja je bila prekinjena ob 11.46 uri in se je nadaljevala ob ... uri.)</stage>
            </sp>
            <sp xml:id="SDZ2-Redna-07-1997-11-21.sp62">

               <speaker>PODPREDSEDNIK ANDREJ GERENČER:</speaker>

               <p>Kolegice poslanke, kolegi poslanci! Nadaljujemo s sejo. Ugotovimo sklepčnost! <stage>(43
               prisotnih.)</stage></p>
               <p>Ugotavljamo sklepčnost še enkrat! <stage>(45 prisotnih.)</stage></p>
               <p>Ugotavljam, da nismo sklepčni. Prosim še za nekaj informacij. Predlagam, da KVIAZ
               ugotovi, kdo ni bil upravičeno odsoten na tej seji in potem po seji ukrepa. Drugič,
               seja se bo nadaljevala po dogovoru kolegija predsednika državnega zbora in boste
               pravočasno obveščeni, kdaj bo nadaljevanje 7. redne seje. Ostala nam je še 18. točka
               - zakon o zaključku lastninjenja in privatizacije pravnih oseb v lasti Slovenske
               razvojne družbe in prekinjena 32. točka - predlog zakona o spremembah zakona o
               pokojninskem in invalidskem zavarovanju.</p>
               <p>Izredna seja, kot ste dobili vabilo, bo v torek ob 14.00 uri. Člane komisije za
               lastninjenje opozarjam, da je v ponedeljek ob 14.00 uri sklicana seja. S tem
               zaključujem današnje zasedanje in želim prijeten vikend. <stage>(SEJA JE BILA PREKINJENA
                  21. NOVEMBRA 1997 OB 12.00 URI.)</stage>
               </p>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ2-Redna-10-1998-11-25">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|57FB73E6E60A4DA8C12566C70045C7F4</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=57FB73E6E60A4DA8C12566C70045C7F4</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Redna-10-1998-11-25.DZ" n="10">
               <name>Redna</name>
               <date when="1998-11-25"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Redna-10-1998-11-25.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 10. seje</stage>
            <stage type="date">(25. november 1998) </stage>
            <stage type="chairman"> Sejo je vodil Janez Podobnik, predsednik državnega zbora. </stage>
            <stage type="time"> Seja se je pričela ob 10.10 uri. </stage>


            <sp xml:id="SDZ2-Redna-10-1998-11-25.sp1">

               <speaker>PREDSEDNIK JANEZ PODOBNIK:</speaker>

               <p>Preden preidemo na določitev dnevnega reda 29. izredne seje, mi dovolite, da podam
               predlog, da bi državni zbor najprej začel z nadaljevanjem 10. redne seje iz
               naslednjega razloga. Na 29. izredni seji je uvrščen pod 7. točko tudi predlog zakona
               o spremembi zakona o davčnem postopku, skrajšani postopek. Z namenom, da bi to točko
               lahko obravnavali na 29. izredni seji na podlagi drugega odstavka 73. člena
               poslovnika državnega zbora, pa predlagam, da bi se razprava in odločanje o navedenem
               predlogu zakona preložila na 29. izredno sejo. Zato bom današnje zasedanje pričel z
               nadaljevanjem 10. seje državnega zbora Republike Slovenije. Ko bom sejo odprl, bi
               potem odločali samo o tem proceduralnem sklepu, in če bo sprejet, bomo prešli na
               določanje dnevnega reda 29. izredne seje. Prosim za mir v dvorani.</p>
               <p>Pričenjam nadaljevanje 10. seje državnega zbora Republike Slovenije. Obveščen sem, da
               so zadržani in se današnje seje ne morejo udeležiti naslednje poslanke in poslanci:
               Zmago Jelinčič, Darja Lavtižar-Bebler, Anton Delak, Ivan Kebrič, Bogomir Špiletič,
               Eda Okretič-Salmič za pričetek seje, dr. Ciril Ribičič za pričetek seje, Franc Čebulj
               za dopoldanski del seje, Jurij Malovrh za pričetek seje, Majda Kregelj-Zbačnik od
               11.00 do 13.00 ure, Vladimir Čeligoj in Ciril Pucko.</p>
               <p>Prosim, da ugotovimo prisotnost v dvorani. <stage>(59 poslank in poslancev.)</stage> Državni zbor je
               sklepčen in lahko odloča.</p>
               <p>Na sejo sem vabil predstavnike vlade Republike Slovenije, ki jih lepo
               pozdravljam.</p>
               <p>10. sejo torej nadaljujemo s <title>35. TOČKO DNEVNEGA REDA,</title> to je <title>OBRAVNAVA
                  PREDLOGA ZAKONA O SPREMEMBI ZAKONA O DAVČNEM POSTOPKU, SKRAJŠANI
               POSTOPEK.</title>
               </p>
               <p>Z namenom, da bi to točko lahko obravnavali na 29. izredni seji na podlagi drugega
               odstavka 73. člena poslovnika državnega zbora, predlagam, da se razprava in odločanje
               o navedenem predlogu zakona preloži na 29. izredno sejo.</p>
               <p>Besedo dajem predstavnikom poslanskih skupin; njihova razprava lahko na podlagi
               petega odstavka 64. člena lahko traja največ pet minut. Sicer pa o predlogu ni mogoča
               razprava poslancev in obrazložitev glasu. Predlagatelj predloga zakona pa lahko v
               petih minutah dodatno pojasni razlog za predložitev zakona. Ali želi katera od
               poslanskih skupin besedo? Prosim, gospod Mozetič, v imenu poslanske skupine
               Slovenskih krščanskih demokratov.</p>
            </sp>
            <sp xml:id="SDZ2-Redna-10-1998-11-25.sp2">

               <speaker>MIROSLAV MOZETIČ:</speaker>

               <p>Hvala lepa. Lep pozdrav! Ne da bi hotel kogarkoli žaliti, samo bojim se, da nas
               večina, razen tistih, ki vemo, zakaj je do tega prišlo, verjetno niti ne ve, da smo
               zdaj na 10. redni seji državnega zbora. Piše - no, zdaj je tudi kolega prebral in
               ugotovil, da smo na 10. redni seji. Ampak to niti ni pomembno. Zanimivo je to, da
               nihče, vključno z mano, od poslancev ni vedel, da se bo danes začela 10. redna seja,
               ampak smo dobili vabilo za 29. izredno sejo. Kateri so razlogi za to, da bo 10. seja,
               in kateri niso, jih jaz ne bom razlagal. Če želi, naj jih razloži predsednik
               državnega zbora, ki tudi predseduje temu zasedanju. Vendar se bojim, da ta način, ker
               se pač ugotovi, da je neka zadeva taka ali drugačna, ker so določeni interesi, ne vem
               čigavi in kakšni - lahko se govori, da so to nacionalni, državni, vendar niso - se
               enostavno v tistem trenutku odpre neko sejo, ki teče, ugotovi, da je treba neko točko
               zaključiti iz različnih razlogov in jo prenesti na tisto sejo, ki je sklicana -
               mislim, da je taka praksa povsem skregana tudi s črko poslovnika, da ne govorimo o
               tem, kaj naj bi predstavljal poslovnik, kaj naj bi predstavljala v demokratični
               parlamentarni ureditvi procedura. Torej, zakoni, postopki in procedura so predvsem
               zato, da se onemogoči izigravanje, da se onemogoči samovoljo in tako naprej. Ne
               trdim, da je tukaj samovolja, to je pretrda beseda. Ampak v bistvu gre za to;
               odpiramo 10. sejo, zato da eno točko, ki jo je treba zaključiti - ker jo je vlada
               daleč, daleč po tem, ko je bil določen predlog vložen, ugotovila, da mora pač nekaj
               narediti in da je to treba narediti do konca leta. Ampak to je ugotovila nekaj dni
               nazaj. Prišla je s predlogom zakona, glede na naš poslovnik dveh zakonov naenkrat ne
               moremo obravnavati, lahko se pa gremo take proceduralne vragolije, da odpremo sejo,
               prestavimo točko, začnemo tam sejo, vržemo dol točko itn. Mislim, da te zadeve
               peljejo točno v to smer, kar se kaže, da ta parlament pač izgublja vse tisto, kar je
               morda kdaj imel oziroma še tisto malo zaupanja in malo vere, da deluje po nekih
               normalnih parlamentarnih procedurah, kakršne poznajo v tistih državah, v skupnost
               katerih bi radi prišli. Ampak na tak način zelo, zelo težko.</p>
               <p>Naša poslanska skupina se bo pri odločanju o tem predlogu, zato da bo pač omogočila
               večini, da dela tako, kot si je zastavila, vzdržala.</p>
            </sp>
            <sp xml:id="SDZ2-Redna-10-1998-11-25.sp3">

               <speaker>PREDSEDNIK JANEZ PODOBNIK:</speaker>

               <p>Hvala lepa gospod Mozetič. Še kratko pojasnilo. Danes zjutraj sem tudi sklical
               delovni pogovor vodij poslanskih skupin prav o tem vprašanju. Gre za vprašanje
               procedur. Ker je vlada v zahtevi za izredno sejo predlagala, da se med drugim
               obravnava tudi predlog zakona o spremembah in dopolnitvah zakona o davčnem postopku -
               hitri postopek in v tem zakonu je tudi zapisano in danes je gospa Kolarjeva v tem
               delovnem pogovoru utemeljila, zakaj je pomembno, da bi bil ta zakon sprejet do
               1.1.1999. Zaradi zadev, ki se dotikajo davčnega postopka in davčne službe, in ker je
               v proceduri sprememba zakona o davčnem postopku po skrajšanem postopku predlagatelja
               gospoda Mozetiča, bi bilo več možnih načinov, da v skladu s poslovnikom lahko
               obravnavamo tudi predlog vlade. Vemo, da na skrajšani postopek ni možno vlagati
               amandmajev, ki so zapisani v drugih členih, razen tistih, ki so odprti. Včeraj zvečer
               sem bil obveščen s strani predsednika odbora za finance, da obstaja tudi možnost, da
               bi se dogovorili s predlagateljem zakona, da bi umaknil svoj zakon iz procedure, s
               tem pa tudi dobil zavezo vlade, da bo njegova rešitev vgrajena v samo spremembo
               zakona z vladne strani, smo se danes srečali. Ker v celoti tega dogovora ni bilo,
               samo predlagam - in to gre v plus tudi predlagatelju - da se zakon, ki je na 10.
               seji, prestavi na 29. izredno sejo. To je zakon o davčnem postopku - skrajšani
               postopek, predlagatelja gospoda Mozetiča. Mislim, da to ni kršitev poslovnika, da je
               to edini korekten način, da bo na 29. izredni seji ta zakon uvrščen in da se potem
               sploh še omogoči, da bo v mesecu decembru tudi vladni zakon prišel skozi proceduro.
               Želi še kdo od poslanskih skupin besedo? <stage>(Ne želi.)</stage> Razpravo zaključujem.</p>
               <p><stage>(Pripomba iz klopi.)</stage> Predlagatelj za predložitev zakona sem bil pravzaprav
               predsedujoči. Niste bili vi kot predlagatelj za predložitev. Proceduralni predlog sem
               jaz predlagal. Mislim, da je to smiselno. Prosim? Proceduralni odgovor. Prosim.</p>
            </sp>
            <sp xml:id="SDZ2-Redna-10-1998-11-25.sp4">

               <speaker>MIROSLAV MOZETIČ:</speaker>

               <p>Hvala lepa. Samo da bo jasno, kaj je za predlagatelja dobro, kaj ni; to bo pač sam
               presodil. To je ena stvar.</p>
               <p>Druga stvar. Ni res, če bi vlada res predlagala, da bo vgradila v svoj zakon tisto,
               kar je v predlogu zakona, ki sem ga jaz predlagal, potem bi bil takoj za to. Potem
               sem takoj za to. Vendar vlada ni to predlagala. Vlada je predlagala povsem nekaj
               drugega. Tisto, kar vlada predlaga, bom potem, ko bo prišla dnevnega reda na vrsto,
               obrazložil. Tako da naj bo jasno, da ne bi sedaj izpadlo - glede na to, kar je gospod
               predsednik rekel - kot da se jaz grem neko nagajanje ali nekaj takega. Ni res.</p>
               <p>Tudi procedura, bom še enkrat ponovil; na ta način, kot sicer predsedujoči razlaga
               poslovnik, in tudi lahko večina odobri, da je njegova razlaga točna, tako kot smo
               dobili nedolgo nazaj, ko je pač večina odločila, da so vsi ministri sedeli v klopi,
               čeprav je sedel samo eden, saj to je možno, ampak to je možno samo v tem našem
               parlamentu. Še enkrat, ni res, da jaz zavračam dogovor in da je vlada ponudila, da
               vgradi v zakon točno tisto, kar je v mojem predlogu - to pa ni res.</p>
            </sp>
            <sp xml:id="SDZ2-Redna-10-1998-11-25.sp5">

               <speaker>PREDSEDNIK JANEZ PODOBNIK:</speaker>

               <p>Hvala lepa. Umikam svoj del razprave, kjer sem govoril o stališčih vlade, ker jih v
               celoti ne poznam. Jaz sem samo razumel našo razpravo, da bi bilo možno v okviru
               hitrega postopka z amandmaji rešitve, ki so bile v vašem zakonu, vgraditi v zakon.
               Ampak nisem bil obveščen o detajlnih dogovorih, tako da samo glede procedure menim,
               da je korektno izpeljana, v skladu s poslovnikom.</p>
               <p>Na glasovanje dajem torej predlog sklepa: "Predlog zakona o spremembi zakona o
               davčnem postopku, skrajšani postopek, 
                  EPA-481 se
                preloži na 29. izredno sejo državnega zbora."</p>
               <p>Navedeni proceduralni predlog dajem na glasovanje. Ugotovimo prisotnost! <stage>(66
               prisotnih.)</stage></p>
               <p>Kdo je za navedeni proceduralni predlog? <stage>(43 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlagani proceduralni sklep sprejet.</p>
               <p>S tem tudi zaključujem to točko dnevnega reda in prekinjam 10. sejo državnega zbora.
                  <stage type="time">(SEJA JE BILA PREKINJENA DNE 25.11.1998 OB 10.22 URI.)</stage>
               </p>
            </sp>
         </div>
      </body>
   </text>
</TEI>
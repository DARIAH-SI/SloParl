<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ2-Redna-19-2000-03-17">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|EE1384E1D6CDEA46C12568A9004D49FF</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=EE1384E1D6CDEA46C12568A9004D49FF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Redna-19-2000-03-17.DZ" n="19">
               <name>Redna</name>
               <date when="2000-03-17"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Redna-19-2000-03-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 19. seje</stage>
            <stage type="date">(17. marec 2000)</stage>
            <stage type="chairman">Sejo je vodil Janez Podobnik, predsednik državnega zbora.</stage>
            <stage type="time">Seja se je pričela ob 10.08 uri.</stage>


            <sp xml:id="SDZ2-Redna-19-2000-03-17.sp1">

               <speaker>PREDSEDNIK JANEZ PODOBNIK:</speaker>

               <p>Spoštovane kolegice poslanke, kolegi poslanci, gospe in gospodje! Pričenjam
               nadaljevanje 19. seje državnega zbora. Obveščen sem, da so zadržani in se današnje
               seje ne morejo udeležiti naslednje poslanke in poslanci: Jožef Košir, Jožef Špindler,
               Miran Jerič, (Miran Jerič je v dvorani), Eda Okretič-Salmič, Ivan Božič. Ivan Božič
               je v dvorani. Prosim, da uredite z vašimi poslanskimi skupinami, ker vas očitno
               opravičijo, vi ste pa tukaj. Majda Kregelj-Zbačnik, Nikolaj Rožič, Josip Bajc po 13.
               uri. Za pričetek seje Jakob Presečnik, ki pa je že v dvorani. Branko Tomažič za
               pričetek seje. V dvorani. Stanislav Brenčič, dr. Ciril Ribičič, Janez Janša, Janez
               Mežan, dr. Jože Zagožen, Franc Jazbec, Franc Čebulj, Mirko Zamernik, za pričetek seje
               Franc Potočnik, Mirko Kaplja, Jurij Malovrh, dr. Franc Zagožen in Franc Kangler.
               Prosim, da ugotovimo navzočnost v dvorani! (55 prisotnih.) Zbor je sklepčen in lahko
               odloča. Na sejo sem vabil predstavnike vlade Republike Slovenije in jih tukaj
               prisotne tudi lepo pozdravljam. Prosim za pozornost, kolegice in kolegi!</p>
               <p>Današnje nadaljevanje 19. seje bo zbor pričel z obravnavo včeraj prekinjene 43. točke
               dnevnega reda, to je predloga zakona o spremembah in dopolnitvah zakona o trajnem
               prenehanju izkoriščanja uranove rude in preprečevanju posledic rudarjenja v Rudniku
               urana Žirovski vrh. Zatem zbor preide na obravnavo prekinjene 40. točke, to je
               predloga zakona o spremembah in dopolnitvah zakona o žrtvah vojnega nasilja in sicer
               tretja obravnava v okviru skrajšanega postopka. Nato pa, v kolikor bo vlada
               predložila zahtevane podatke, na obravnavo prekinjene 38. točke dnevnega reda, to je
               predloga zakona o spremembah in dopolnitvah zakona o lokalni samoupravi. V
               nadaljevanju bo zbor prešel na obravnavo 44. točke, to je predloga zakona o varstvu
               pred utopitvami ter po dnevnem redu dalje.</p>
               <p>Prehajamo na prekinjeno <title>43. TOČKO DNEVNEGA REDA - PREDLOG ZAKONA O SPREMEMBAH IN
                  DOPOLNITVAH ZAKONA O TRAJNEM PRENEHANJU IZKORIŠČANJA URANOVE RUDE IN PREPREČEVANJU
                  POSLEDIC RUDARJENJA V RUDNIKU URANA ŽIROVSKI VRH, SKRAJŠANI POSTOPEK.</title> Smo v
                  <title>tretji obravnavi </title>, kjer je bila včeraj ta točka prekinjena, ker je
               poslanski kolega Demšar napovedal, da bo kot kvalificirani predlagatelj vložil
               amandma. Poslanska skupina Slovenskih krščanskih demokratov je vložila amandma k 4.
               členu tega zakona. Ta amandma se tudi sedaj deli v dvorani.</p>
               <p>Za drugim odstavkom se doda nov tretji odstavek, ki se glasi: "Javno podjetje v
               okviru svojega premoženja letno zagotavlja odškodnino lokalni skupnosti zaradi
               obremenitve okolja."</p>
               <p>Preden bom dal v razpravo vloženi amandma, sprašujem, ali bi kdo od poslanskih
               kolegov želel razpravljati o zakonskem predlogu v celoti? (Ne želi.) Zato prehajamo
               na razpravo o vloženih amandmajih.</p>
               <p>Kot sem že pojasnil, imamo vložen en amandma, in sicer je to amandma k 4. členu; ta
               amandma predlaga poslanska skupina Slovenskih krščanskih demokratov. Ali želite
               besedo, gospod Demšar? Prosim.</p>
            </sp>
            <sp xml:id="SDZ2-Redna-19-2000-03-17.sp2">

               <speaker>VINCENCIJ DEMŠAR:</speaker>

               <p>Hvala lepa za besedo. Lepo pozdravljene poslanke in spoštovani poslanci ter ostali
               prisotni! Pozdrav tudi državnemu sekretarju, gospodu Tavzesu! Kot sem včeraj
               napovedal, sem danes tudi vložil amandma. Meni je žal, da je ta procedura od vložitve
               tega papirja, samo enega lista, pa do takrat, ko se prične seja, ni stekla, da bi
               lahko imeli že vsi poslanci to rokah.</p>
               <p>Glede na to, da - mislim, da ni nikogar, ki bi lahko trdil, da ni bilo obremenjeno
               okolje v Poljanski dolini, v zvezi z začetkom in potem tudi rudnikom, ki je bil v
               ustanavljanju, ta rudnik nikoli ni bil kot ostala podjetja registriran, temveč je bil
               ves čas v ustanavljanju in sredi tega ustanavljanja je bil tudi zaprt. Zato menimo,
               da je nujno, da lokalna skupnost dobi nek delež, vsakoletni delež pomoči zaradi
               obremenitve okolja. Tu ne moremo precizirati, kolikšen bi bil ta delež glede na
               premoženje rudnika, zato menimo, da je to stvar dogovarjanja naprej, kolikšen delež
               od tega premoženja se lahko zagotavlja.</p>
               <p>Mene so klicali iz raznih koncev sinoči, pa še danes, s tem v zvezi, kaj se dogaja s
               tem zakonom, ali bo sedaj enostavno celotno breme ostalo na lokalnih skupnostih, kot
               je Škofja Loka, zlasti pa Gorenja vas-Poljane, in zato sem tudi toliko bolj
               prepričan, da je to področje upravičeno do take odškodnine. Zato bi vas prosil, da ne
               rečete, "tisti konec pa nas nič več ne zanima", ampak da podprete tak amandma. Hvala
               lepa.</p>
            </sp>
            <sp xml:id="SDZ2-Redna-19-2000-03-17.sp3">

               <speaker>PREDSEDNIK JANEZ PODOBNIK:</speaker>

               <p>Hvala, kolega Demšar. Ali želi še kdo besedo o amandmaju k 4. členu? Gospod Rejc.</p>
            </sp>
            <sp xml:id="SDZ2-Redna-19-2000-03-17.sp4">

               <speaker>IZIDOR REJC:</speaker>

               <p>Spoštovani predsednik, gospe in gospodje. Ta amandma je zelo mil, mila oblika obliža
               na določene zgodbe, ki so se tam dogajale. Vi morate vedeti, ali pa ste že lahko pa
               tudi pozabili, ker ta Žirovski vrh je bil neka erupcija nekega navdušenja, ko so
               odkrili uran, uranovo rudo v tem lepem delu Slovenije in seveda je bilo vse nekako,
               kot češ, nobenega strahu, nič se ne bojte, to je normalno, mi bomo že poskrbeli.
               Čeprav tudi vemo, da so vse meritve, ki so bile, ali pa včasih, ko so domačini in ko
               smo zahtevali meritve, so nekako vedno zatajevali nekako, govorili o tem, da pač ni
               nobene nevarnosti. Kdo to pozna in jaz slučajno poznam, je treba vedeti, da je to bil
               po svoje zelo moderen rudnik, z zelo velikimi rovi, skratka s transportnimi sredstvi
               so delali kot morda malo kje na svetu. Bile pa so tudi velike napake, predvsem tudi v
               odlaganju. In to odlaganje tega, te jalovine in vsega tega, pomeni seveda nadaljnje
               žarčenje te nam zelo nevarne rudnine, ki seveda ima, vemo grozno dolgo dobo, predno
               izgubi svojo moč. In ta del, ki ga tu gospod kolega predlaga, je popravljen zelo
               malo. Poznam nekaj fantov, ki so bili tudi, so delali tam okoli in moram reči,
               prijateljev, ki so že zdavnaj na onem svetu, pa ne zaradi tega, da bi v nesreči
               prišli do smrti, ampak nasprotno, pač ta nevarna ruda je svoje naredila. In menim, da
               bo to okolje še dolgo, dolgo časa imelo posledice. In v tem, ko se zapira, je še
               daleč od tega, da bi bila ta nevarnost mimo. In podpiram ta amandma.</p>
            </sp>
            <sp xml:id="SDZ2-Redna-19-2000-03-17.sp5">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika gospod Bajc.</p>
            </sp>
            <sp xml:id="SDZ2-Redna-19-2000-03-17.sp6">

               <speaker>JOSIP BAJC:</speaker>

               <p>Hvala gospod predsednik. Vsem skupaj en lep pozdrav. Strinjam se z razlago gospod
               kolega poslanca Izidorja Rejca, ampak ta amandma ne sledi temu. Pravi, javna podjetja
               v okviru svojih premoženj letno zagotavljajo odškodnino lokalni skupnosti zaradi
               obremenitve okolja. Lokalna skupnost pa vemo, kaj je, to je pa občina, je pravna
               oseba. Jaz mislim, da pravne osebe niso upravičene do odškodnin iz naslova
               obremenjevanja okolja. Ljudje, se pravi prebivalci in posamezniki pa da, s to
               utemeljitvijo, katero sta oba predhodnika utemeljevala. In jaz mislim, da v kolikor
               bo neka drugačna oblika tega amandmaja pripravljena, jo je za podpreti inmislim, da
               so upravičeni ljudje, ki živijo v obremenjenih okoljih, pa bodisi to Žirovski vrh,
               bodisi to kje drugje. Ampak pravne osebe, potem pa recimo, da so upravičene pravne
               osebe, lokalna skupnost pa je pravna oseba do neke oblike rente zaradi obremenjevanja
               okolja. Z utemeljitvijo, da to, pripada ljudem, ki so prizadeti z obremenjenim
               okoljem, ne zdrži ta amandma. Če je pa tak amandma, je pa treba potem reči, da so
               upravičene lokalne skupnosti zaradi degradacije okolja.</p>
            </sp>
            <sp xml:id="SDZ2-Redna-19-2000-03-17.sp7">

               <speaker>PREDSEDNIK JANEZ PODOBNIK:</speaker>

               <p>Hvala. Gospod Kelemina.</p>
            </sp>
            <sp xml:id="SDZ2-Redna-19-2000-03-17.sp8">

               <speaker>BRANKO KELEMINA:</speaker>

               <p>Hvala lepa za besedo. Spoštovani. Jaz absolutno podpiram ta amandma gospoda oziroma
               krščanske skupine, Slovenskih krščanskih demokratov, zato ker vem kaj dejansko pomeni
               to, če je neko okolje degradirano in takega prostora imamo v Sloveniji ogromno,
               ogromno je takega prostora. Sicer je bilo tu včeraj govora o tem, da Krško dobiva
               nekaj denarja, neko rento, to ni res. Resnično sem predlagal zakon o neki renti iz
               nuklearne elektrarne Krško, vendar se o tem noče nihče pogovarjati. Sedaj dobiva
               krška občina približno 900 milijonov denarja iz nadomestila za stavbno zemljišče. To
               so veliki denarji, če se tako vzame, normalno nadomestilo bi bilo za polovično vsoto
               komaj, mogoče, ali pa še toliko ne. Tako da naj bo to jasno, da nekaj je tu denarja
               zraven, kar tako, na neko povečano nadomestilo stavbnega zemljišča. Kje drugje v
               Sloveniji so še kakšna taka nadomestila za degradacijo prostora, ne vem. Samo nek
               drugačen odnos bi ta država, vsi investiroji ter vsi ostali imeli do okolja, če bi
               morali že nekje v začetni pogodbi, preden sploh začnejo kako tako zadevo ali neko
               dejavnost odpirati, ki je škodljiva okolju, morali vkalkulirati tudi ceno plačila,
               ali lokalni skupnosti ali pa posamezniku, je vseeno, četudi samo lokalna skupnost
               dobi ta denar, ga bodo tako ali tako na nek drug način dobili potem občani, ki tam
               živijo oziroma krajani - ali s tem, da se bodo gradili neki športni objekti, da bodo
               imeli neko zadoščenje na tem področju, ali da se zgradi infrastruktura, vodovodni
               sistemi in tako naprej. Tako da mislim, da bi bilo enkrat treba to urediti sistemsko
               v vseh zakonih, če pa ne, pa je tudi tako, individualno prav, da se določene zadeve
               uredijo. Zato to podpiram in bom vedno podpiral. Hvala lepa.</p>
            </sp>
            <sp xml:id="SDZ2-Redna-19-2000-03-17.sp9">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika, kolega Janc.</p>
            </sp>
            <sp xml:id="SDZ2-Redna-19-2000-03-17.sp10">

               <speaker>BRANKO JANC:</speaker>

               <p>Hvala za besedo. Rad bi repliciral kolegu Branku Kelemini, namreč v tistem delu, kjer
               je govoril, da občina Krško dobi približno 900 milijonov iz naslova nadomestila
               stavbnih zemljišč. To je z zakonom o financiranju občin bilo ukinjeno, tako da občina
               Krško dobi za nadomestilo stavbnih zemljišč od nuklearne toliko denarja, kot od vseh
               fizičnih in pravnih oseb in nič več.</p>
               <p>Če se pa vrnem na ta amandma, ki ga predlagajo krščanski demokrati, se pa s tem
               amandmajem strinjam in tudi z obrazložitvijo, ki jo je podal kolega Kelemina. Namreč,
               vprašanje odškodnin, rent, ki naj bi pripadale degradiranim območjem zaradi
               radioaktivnih snovi in sevanj, je bilo rešeno v 78. členu zakona o varstvu okolja. S
               tem zakonom smo določili, da bodo podzakonski akti rešili to vprašanje, pa ne samo
               to, tudi druga vprašanja, vsaj kar se tiče obremenitve in degradacije okolja. Tako da
               se mi zdi, da je treba to vprašanje rešiti v tem zakonu, še bolj se pa strinjam, da
               se to vprašanje reši sistemsko, v okviru vseh degradiranih območij v skladu z 78.
               členom zakona o varstvu okolja, zato bi celo predlagal predstavnikom krščanskih
               demokratov, da predlagajo dodatni sklep, v kolikor ta amandma ne bi bil sprejet.
               Hvala.</p>
            </sp>
            <sp xml:id="SDZ2-Redna-19-2000-03-17.sp11">

               <speaker>PREDSEDNIK JANEZ PODOBNIK:</speaker>

               <p>Hvala lepa. Kolega Demšar, imate repliko? Prosim, potem pa dam besedo. Prosim.</p>
            </sp>
            <sp xml:id="SDZ2-Redna-19-2000-03-17.sp12">

               <speaker>VINCENCIJ DEMŠAR:</speaker>

               <p>Glede na pripombe, ki so bile povedane, bi popravil amandma, ki bi se glasil takole:
               "Javno podjetje v okviru svojega premoženja letno zagotavlja odškodnino prizadetim
               prebivalcem v lokalni skupnosti zaradi obremenitve okolja. Natančnejša merila in
               način izplačila se uredi v podzakonskem aktu."</p>
            </sp>
            <sp xml:id="SDZ2-Redna-19-2000-03-17.sp13">

               <speaker>PREDSEDNIK JANEZ PODOBNIK:</speaker>

               <p>Hvala lepa. Besedo želi kolega Pungartnik. Po tem pojasnilu oziroma popravkih
               amandmaja umikate razpravo. Hvala lepa, kolega Pungartnik. Torej v imenu poslanske
               skupine Slovenskih krščanskih demokratov je kolega Demšar amandma k 4. členu
               spremenil tako, da se glasi: Za drugim odstavkom se doda tretji odstavek, ki se
               glasi: "Javno podjetje v okviru svojega premoženja letno zagotavlja odškodnino
               prizadetim prebivalcem v lokalni skupnosti zaradi obremenitve okolja. Natančnejša
               merila in način izplačila se uredi v podzakonskem aktu." Ali želi še kdo besedo?
               Gospod Kelemina.</p>
            </sp>
            <sp xml:id="SDZ2-Redna-19-2000-03-17.sp14">

               <speaker>BRANKO KELEMINA:</speaker>

               <p>Hvala za besedo. Jaz bi mogoče tudi malo repliciral še gospodu Jancu na mojo
               razpravo. Zdaj, jaz ne vem, kako se imenuje tisto nadomestilo, ki ga pridobiva občina
               Krško na račun Nuklearne elektrarne Krško, ali je to nadomestilo ali še del rente, v
               glavnem vem, da je prejšnja leta tu bilo okrog 600 milijonov tolarjev, od takrat ko
               pa novi zakon o financiranju občin velja, ker je občina seveda s tem izgubila
               finančno izravnavo, ki jo je prej dobivala, so pa nekako celo izpogajali, kolikor je
               meni bilo znano, bom pa seveda še preveril, nazadnje 900 milijonov. Če to ni res, jaz
               bom še vse to preveril, bom pa povedal nekaj drugega, kar se dogaja zdajle na osnovi
               tega. Da nekatere občine potem, ne vem na osnovi katerega predpisa, dodatno dobivajo
               zaradi takih stvari, ker so jim izpadla sredstva iz recimo nadomestila stavbnega
               zemljišča oziroma finančna izravnava se je izgubila, zdajle dobivajo neka dodatna
               sredstva po 200 milijonov itn. iz ministrstva za finance kot neko izravnavo za
               prehodno obdobje. Na osnovikaterega zakona, baje je to nek interni dokument. Jaz bom
               tudi postavil poslansko vprašanje, naj mi ministrstvo odgovori, na osnovi kakšnega
               zakona v bistvu nekatere občine zdajle dobivajo neko nadomestilo za degradacijo ali
               koga je že to, okolja, druge občine pa ne dobijo. Kako je to? Kakšna država je to,
               razumete, da eden lahko individualno pride do nekih sredstev, drugi pa ne more priti?
               To je absurd in to bomo tudi razčistili v prihodnje. Toliko samo za pojasnilo. Še
               vedno pač podpiram ta amandma. Hvala lepa.</p>
            </sp>
            <sp xml:id="SDZ2-Redna-19-2000-03-17.sp15">

               <speaker>PRESDEDNIK JANEZ PODOBNIK:</speaker>

               <p>Hvala lepa. Gospa Bitenčeva.</p>
            </sp>
            <sp xml:id="SDZ2-Redna-19-2000-03-17.sp16">

               <speaker>TINA BITENC-PENGOV:</speaker>

               <p>Gospod predsednik, spoštovani zbor. Z vidika sekretariata ob dikcijah zakonskih
               določb, kakršna je predlagala sedaj vključno s popravkom, sekretariat vedno opozori,
               zato tudi tokrat opozarjamo, da bi morala biti omenjena merila za podzakonski akt
               vsaj okvirno določena z zakonom. To je verjetno, bom rekla, tudi v končni fazi
               relativno težko narediti. Vendar pa podzakonski akt, v podzakonski akti se pravzaprav
               se ne da prenašati kompletne zakonske materije. Tako da tudi v tem primeru
               opozarjamo, da bi vsaj nekaj okvirov, v okviru katerih se bo minister potem odločil,
               tudi roka nekako ni določenega, izdati podzakonski akt, bi moral pravzaprav določiti
               že ta zakon.</p>
            </sp>
            <sp xml:id="SDZ2-Redna-19-2000-03-17.sp17">

               <speaker>PREDSEDNIK JANEZ PODOBNIK:</speaker>

               <p>Hvala lepa. Slišali ste tudi pojasnilo gospe Bitenčeve oziroma stališče. Ali želi še
               kdo besedo? (Ne želi.) Zaključujem razpravo in dajem na glasovanje amandma k 4.
               členu. Dovolite, da ga še enkrat preberem. Za drugim odstavkom se doda tretji
               odstavek, ki se glasi: "Javno podjetje v okviru svojega premoženja letno zagotavlja
               odškodnino prizadetim prebivalcem v lokalni skupnosti zaradi obremenitve okolja.
               Natančnejša merila in način izplačila se uredi v podzakonskem aktu". Ta amandma
               dajemna glasovanje. Ugotavljamo prisotnost! (44 prisotnih.) Ugotavljamo prisotnost
               drugič! (43 prisotnih.) Sejo nadaljujemo ob 10.40.</p>
               <p>(Seja je bila prekinjena ob 10.30 uri in se je nadaljevala ob 10.43 uri.)</p>
            </sp>
            <sp xml:id="SDZ2-Redna-19-2000-03-17.sp18">

               <speaker>PREDSEDNIK JANEZ PODOBNIK:</speaker>

               <p>Glasovali bomo o amandmaju poslanske skupine SKD k 4. členu. Samo da ugotovimo
               prisotnost, potem bo pa kolega Demšar obrazložil svoj glas. Ker pa smo že v fazi
               glasovanja, je žal prepozno. Smo že v fazi glasovanja. Ugotovimo prisotnost!
               Prisotnih je 54 poslank in poslancev. (Oglašanje iz klopi.) Prepozno, kolega!</p>
               <p>Kdo je za ta amandma? (24 poslancev.) Je kdo proti? (20 poslancev.)</p>
               <p>Ugotavljam, da je amandma sprejet.</p>
               <p>Končali smo z glasovanjem o amandmajih. Proceduralni predlog? Spoštovani kolega
               Demšar, spoštujte poslovnik, saj nismo doma! Končali smo z glasovanjem o
               amandmajih.</p>
               <p>Na podlagi tretjega odstavka 198. člena poslovnika sprašujem sekretariat za
               zakonodajo in pravne zadeve, ali je zaradi sprejetih amandmajev porušena medsebojna
               skladnost določb zakona? (Ni porušena.)</p>
               <p>Prehajamo na glasovanje o zakonu v celoti. Svoj glas bo obrazložil kolega Demšar.</p>
            </sp>
            <sp xml:id="SDZ2-Redna-19-2000-03-17.sp19">

               <speaker>VINCENCIJ DEMŠAR:</speaker>

               <p>Hvala lepa za besedo. Najprej bi rekel to, da se nikakor ne moremo zmeniti, kako je s
               prijavo prisotnosti in kako je z glasovanjem. Torej, na tem še ves čas bolehamo,
               enkrat ugotavljamo prisotnost in gremo potem ponovno glasovati, drugič drugače.
               Torej, to ugotavljam že dlje časa.</p>
               <p>Drugič bi pa rekel naslednje. Vesel sem, da sem dobil informacijo, da zakon o varstvu
               okolja v 78. členu predvideva že taka merila in kriterije, na osnovi katerih se potem
               sklene pogodba med tisto ustanovo ali podjetjem, ki, recimo, obremenjuje okolje, in
               lokalno skupnostjo ali prebivalci, ki v neposredni okolici živijo. Tako da teh
               kriterijev nam ni treba sedaj na novo pisati v ta zakon, ampak je to že v zakonu o
               varstvu okolja predvideno. Seveda, glasoval bom za. Hvala lepa.</p>
            </sp>
            <sp xml:id="SDZ2-Redna-19-2000-03-17.sp20">

               <speaker>PREDSEDNIK JANEZ PODOBNIK:</speaker>

               <p>Hvala lepa kolega Demšar. Glede vašega vprašanja o samem glasovanju. Prosim, da si
               preberete zadnji odstavek 85. člena poslovnika. Ugotavljamo prisotnost! (47
               prisotnih.)</p>
               <p>Kdo je za zakon v celoti? (42 poslancev.) Je kdo proti? (1 poslanec.)</p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na prekinjeno <title>40. TOČKO DNEVNEGA REDA, TO JE PREDLOG ZAKONA O
                  SPREMEMBAH IN DOPOLNITVAH ZAKONA O ŽRTVAH VOJNEGA NASILJA.</title> Smo v <title>tretji
                  obravnavi.</title> Ugotavljam, da so v okviru tretje obravnave, da sta bila v okviru
               tretje obravnave vložena dva amandmaja k, oba sta vložena k 2. členu. Poslanska
               skupina socialdemokratov je vložila amandma k 2. členu, poslanska skupina LDS pa je
               vložila amandma k 2.a členu. Predno bomo šli k razpravi o teh dveh amandmajih,
               sprašujem, ali želi kdo razpravljati o zakonskem predlogu v celoti? (Ne želi.)</p>
               <p>Prehajamo torej na razpravo o vloženih amandmajih. V razpravo dajem amandma k 2.
               členu. Predlagatelj amandmaja je poslanska skupina socialdemokratov. Glasi se: Pri
               16. členu se doda novi četrti odstavek, ki se glasi: "Upravičencu, ki ima priznano
               pokojninsko dobo po 13. členu tega zakona in presega polno pokojninsko dobo, se mu
               poveča pokojnina za 1 procent za vsako leto nad polno pokojninsko dobo." Gospod
               Kelemina želi besedo.</p>
            </sp>
            <sp xml:id="SDZ2-Redna-19-2000-03-17.sp21">

               <speaker>BRANKO KELEMINA:</speaker>

               <p>Hvala lepa za besedo gospod predsednik. Čisto na kratko bi obrazložil ta naš amandma.
               Namreč, mislim da smo bili priča že celi vrsti pripomb s terena, če tako rečem, kjer
               so nas posamezniki opozarjali, da nekako, preden je bil pač sprejet zakon o žrtvah
               vojnega nasilja, niso mogli nekako manj delati in čakati na neki zakon, ki ga
               dejansko ni bilo. Ko se je pa seveda pojavil, zakon o žrtvah vojnega nasilja, in ko
               so se izoblikovale neke pravice upravičencem, se je pokazalo, da v bistvu že s tem,
               ko pridobijo neko dodatno pokojninsko dobo, te pokojninske dobe enostavno več ne
               morejo uveljaviti, kajti imeli so že polno pokojninsko dobo s svojim delom in pa tudi
               z ostalimi pravicami, ki so si jih na osnovi tega pridobili.</p>
               <p>Potem so se seveda ti upravičenci oglašali v zavodu za pokojninsko in invalidsko
               zavarovanje in tam so jim kratko malo povedali takole: "Zakaj ste pa delali tako
               dolgo?" Mislim, da je to zelo nekorekten odgovor in pa tudi zelo nekorektno
               obravnavanje takih upravičencev, ki so s svojim delom dosegli polno pokojninsko dobo
               z dodatnimi pravicami, pa zato ne dobijo popolnoma nič.</p>
               <p>Mislim, da imamo tudi, če se ne motim, v zakonu o pokojninskem in invalidskem
               zavarovanju priznana vsa tista leta, ki so nad polno pokojninsko dobo, nad 40 let,
               recimo za polno pokojninsko dobo oziroma kolikor že pač ima kdo pravico, nam na neki
               način stimulirana nagrajena, tokrat pa ti upravičenci za to ne dobijo popolnoma nič.
               Zato predlog tega amandmaja, da se pač tistim, ki jih je zelo malo, ki imajo polno
               pokojninsko dobo in z dodatno pravico do nekih letih, se jim to nadoknadi s
               povečanjem pokojnine za vsako leto za 1%. Mislim, da ni pretirano, jih je zelo malo
               in tudi ne bo bistveno prispevalo k povečanju stroškov in sredstev iz sklada ali iz
               proračuna ali iz kakršnegakoli vira že. Hvala lepa.</p>
            </sp>
            <sp xml:id="SDZ2-Redna-19-2000-03-17.sp22">

               <speaker>PREDSEDNIK JANEZ PODOBNIK:</speaker>

               <p>Hvala lepa, kolega Kelemina. Gospod državni sekretar Lah želi besedo.</p>
            </sp>
            <sp xml:id="SDZ2-Redna-19-2000-03-17.sp23">

               <speaker>DAMJAN LAH:</speaker>

               <p>Hvala za besedo. Spoštovane gospe poslanke, poslanci! Predlog poslanske skupine
               socialdemokratske stranke se nanaša na četrti odstavek 13. člena zakona, ki govori o
               tem, da se je žrtvam, ki so bile v času izvršenega nasilja mlajše od 15 let, priznalo
               skupno pokojninsko dobo, pač tisti čas, ki so preživele pod določenim nasiljem
               oziroma pod nasilnim ukrepom okupatorja. Seveda namen priznavanja posebne dobe za čas
               trajanja prisilnega ukrepa osebam, ki so bile takrat mlajše od 15 let, je seveda bil
               v tem, da se tem osebam omogoči, da lažje dosežejo polno pokojninsko dobo, seveda
               glede na prestano trpljenje v času izvršenega nasilja. Nikakor pa seveda ni
               utemeljeno povečevanje pokojnine glede na uveljavljeno posebno dobo. Namreč tudi nov
               zakon o pokojninskem in pa invalidskem zavarovanju govori o tem, da se pokojnina
               povečuje samo ob daljši delovni dobi in nikakor ne ob povečani pokojninski dobi. Iz
               tega razloga tudi vlada nasprotuje predlaganemu amandmaju.</p>
            </sp>
            <sp xml:id="SDZ2-Redna-19-2000-03-17.sp24">

               <speaker>PREDSEDNIK JANEZ PODOBNIK:</speaker>

               <p>Hvala lepa. Prehajamo na odločanje. Ugotovimo prisotnost! (50 prisotnih.)</p>
               <p>Kdo je za amandma k 2. členu predlagateljev poslanske skupine socialdemokratov? (13
               poslancev.) Je kdo proti? (27 poslancev.)</p>
               <p>Ugotavljam, da amandma ni bil sprejet.</p>
               <p>V razpravo dajem amandma k 2.a členu. Predlagatelj poslanska skupina LDS. Amandma se
               glasi tako, da se glasi; 2.a člen se spremeni tako, da se glasi: "Zahtevo za
               priznanje statusa žrtev vojnega nasilja, otroka, katerega eden od staršev je bil ubit
               zaradi sodelovanja v NOB, ali je izgubil življenje v okoliščinah za priznanje
               statusta žrtev vojnega nasilja po tem zakonu, ali je bil ubit kot talec, je mogoče
               vložiti najkasneje v šestih mesecih od uveljavitve tega zakona." Ali želi kdo besedo?
               (Ne želi.)</p>
               <p>Ta amandma dajem na glasovanje.</p>
               <p>Ugotovimo prisotnost! (46 prisotnih.)</p>
               <p>Kdo je za? (35 poslancev.) Je kdo proti? (Nihče.)</p>
               <p>Ugotavljam, da je amandma sprejet.</p>
               <p>Končali smo z glasovanje o amandmajih. Na podlagi poslovniške določbe sprašujem
               sekretariat za zakonodajo in pravne zadeve, če je zaradi sprejetih amandmajev
               porušena medsebojna skladnost določb zakona? (Ni.)</p>
               <p>Prehajamo na glasovanje o zakonu v celoti. Na glasovanje dajem torej predlog zakona o
               spremembah in dopolnitvah zakona o žrtvah vojnega nasilja. Ugotovimo prisotnost! (47
               prisotnih.)</p>
               <p>Kdo je za? (45 poslancev.) Je kdo proti? (Nihče.)</p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>44. TOČKO DNEVNEGA REDA - NA DRUGO OBRAVNAVO PREDLOGA ZAKONA  O VARSTVU PRED UTOPITVAMI.</title> Predlog tega zakona je v obravnavo zboru
               predložila Vlada Republike Slovenije. Ali želi predstavnik vlade besedo? Prosim,
               državni podsekretar gospod Bogataj ima besedo.</p>
            </sp>
            <sp xml:id="SDZ2-Redna-19-2000-03-17.sp25">

               <speaker>MIRAN BOGATAJ:</speaker>

               <p>Spoštovani predsednik, spoštovani zbor! Državni zbor je sredi 1998. leta sprejel
               sklep, da je predlog zakona o varstvu pred utopitvami primerna podlaga za pripravo
               zakona za drugo obravnavo. S tem zakonom zaključujemo področno urejanje celotnega
               sistema varstva pred naravnimi in drugimi nesrečami. Da je sprejem tega zakona nujen,
               potrjujejo tudi znane nesreče v lanskem letu, pa tudi že v začetku letošnjega leta. V
               predlogu zakona, predloženem v drugo obravnavo, smo upoštevali mnenja in pripombe
               sekretariata državnega zbora za zakonodajo in pravnezadeve, uredili celotno področje
               potapljanja, upoštevalo in kolikor se je le dalo, po vsebini vgradili pripombe in
               predloge združenja za turizem in gostinstvo. Predlagano zakonsko besedilo konkretneje
               ureja celotno organizacijo in varstvo pred utopitvami.Natančneje ureja razmejitev
               nalog med državnimi in lokalnimi organi in pristojnosti posameznih organov.</p>
               <p>Še posebej so dopolnjene določbe v zvezi z različnimi vrstami kopališč kot so naravna
               ali namensko zgrajeni kopališki objekti. Predlogom združenja za turizem in gostinstvo
               nismo mogli slediti le v delu, ki se nanaša na gospodarjenje z vodami in pri
               preiskušanju usposobljenosti reševalcev. Upravljanje z vodami po uredbi zakona o
               vodah, ki prihaja v parlamentarno obravnavo, medtem, ko usposabljanje in preverjanje
               znanja reševalcev pa je za večino reševalnih služb uvedeno enkrat letno in ni mogoče
               delati izjem za reševanje iz vode.</p>
               <p>Natančno smo preučili tudi mnenje sekretariata za zakonodajo in pravne zadeve in v
               zvezi z njim bomo uskladili skladno z razpravo na matičnem delovnem telesu nekatere
               redakcijske popravke. Skladno z razpravo na matičnem odboru je vlada umaknila svoje
               amandmaje k 1. novemu 21. in 22. členu ter 34., 35. členu in podprla amandmaje odbora
               k 20.a, 20.b členu ter 34. členu. Naknadno jebil vložen še en amandma skupine
               poslancev k 6. členu, kjer je prvopodpisani poslanec gospod Gasparini, ki mu tudi ne
               nasprotujem.</p>
               <p>Predlagam gospod predsednik in spoštovani zbor, da zbor obravnava in sprejme
               predloženi zakonski predlog. Hvala.</p>
            </sp>
            <sp xml:id="SDZ2-Redna-19-2000-03-17.sp26">

               <speaker>PREDSEDNIK JANEZ PODOBNIK:</speaker>

               <p>Hvala državnemu podsekretarju gospodu Bogataju.</p>
               <p>Predlog zakona je obravnaval odbor za obrambo kot matično delovno telo. Prosim
               poročevalca, da predstavi mnenje odbora. Gospod Petan ima besedo.</p>
            </sp>
            <sp xml:id="SDZ2-Redna-19-2000-03-17.sp27">

               <speaker>RUDOLF PETAN:</speaker>

               <p>Hvala za besedo gospod predsednik. Spoštovani!</p>
               <p>Odbor za obrambo je na svoji 40. seji obravnaval omenjeni predlog. Pri obravnavi
               predloga zakona so na seji kot predstavniki predlagatelja sodelovali dr. Franci
               Demšar - minister za obrambo, gospod Miran Bogataj - državni podsekretar v
               ministrstvu za obrambo in gospod Bojan Ušeničnik - direktor uprave Republike
               Slovenije za zaščito in reševanje.</p>
               <p>Podal bi samo mogoče dele iz razprave. Tisto, kar je pomembno, kajti poročilo ste
               dobili tudi na mizo. Tudi predstavnica sekretariata za zakonodajo in pravne zadeve je
               podala pozitivno mnenje. Seveda z določenimi pripombami, in sicer k posameznim
               določbam zakona k 8., 9., 14., 17., 21., 27., 34. in 35. členu. V razpravi ob
               obravnavi posameznih členov predloga zakona so se člani odbora posebejopredeljevali
               do pripomb k posameznim določbam zakona, ki jih podal sekretariat za zakonodajo in
               pravne zadeve, in do amandmajev, ki jih je k predlogu zakona vložila vlada Republike
               Slovenije. Vlada Republike Slovenije je napovedala umik amandmaja k 1., 34., 35. in
               36. členu zakona. Člani odbora so podprli amandmaje, ki jih je vložila vlada
               Republike Slovenije k 5., 10. in 29. členu zakona. V obravnavi je odbor na predlog
               predlagatelja in v skladu z mnenjem sekretariata za zakonodajo in pravne zadeve
               povzel besedilo predlaganih amandmajev vlade za novi 21. in 22. člen in ju sprejel
               kot amandmaja za novi 20.a in 20.b člen ter oblikoval in sprejel svoj amandma k 34.
               členu, in sicer, za nova 20.a in 20.b člen je v naslednjem besedilu, za 20.a člen,
               gre za kopališko dejavnost: "Kopališko dejavnost lahko opravlja pravna ali fizična
               oseba, ki ima v sodni register vpisano oziroma pri pristojni davčni upravi priglašeno
               ustrezno dejavnost upravljanja s kopališči, in ima za kopališče, na katerem namerava
               opravljati dejavnost, dokazilo, da je zanj izdano uporabno dovoljenje v skladu s
               predpisi o graditvi objektov in v skladu s tem zakonom veljavno obratovalno
               dovoljenje."</p>
               <p>Za novi 20.b člen, kjer gre za poseben pregled kopališča: "Za vsako novo kopališče je
               potrebno poleg tehničnega pregleda in uporabnega dovoljenja v skladu s predpisi o
               graditvi objektov imeti tudi opravljen poseben strokovno-tehnični pregled, da se
               ugotovi, ali je kopališče sposobno za obratovanje. Poseben pregled se opravlja tudi
               med obratovanjem kopališča, in sicer najmanj enkrat letno, praviloma pred pričetkom
               kopalne sezone." In naslednje: "S posebnim pregledom se ugotavlja, ali so kopališča
               in z njim povezane funkcionalno-tehnične napeljave, naprave in funkcionalni objekti
               opremljeni in vzdrževanje v skladu s tehničnimi predpisi, normativi in standardi, ki
               se nanašajo na objekte, napeljave, naprave in opremo kopališča."</p>
               <p>In amandma odbora k 34. členu: "V prvem odstavku se za 21. točko doda nova 22. točka,
               ki se glasi: 'Če reševalec iz vode med opravljanjem svojih nalog ne nosi predpisanih
               oblačil z oznakami.'." Tu gre za sankcije.</p>
               <p>Odbor je posebej razpravljal še o pripombah sekretariata za zakonodajo in pravne
               zadeve k omenjenim členom in v zvezi z ostalimi členi, ki niso bili amandmirani.
               Odbor ni sprejel amandmajev in tudi o amandmaju k naslovu zakona ni bilo
               razprave.</p>
               <p>Zato so člani odbora za obrambo po zaključku obravnave predloga zakona o varstvu pred
               utopitvami sprejeli naslednji sklep: "Odbor državnega zbora za obrambo predlaga
               državnemu zboru Republike Slovenije, da v okviru druge obravnave podpre besedilo
               predloga zakona o varstvu pred utopitvami, skupaj z amandmaji odbora in amandmaji
               vlade, ki jih odbor podpira." Hvala lepa.</p>
            </sp>
            <sp xml:id="SDZ2-Redna-19-2000-03-17.sp28">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Petanu. Ali želi besedo predstavnik sekretariata? (Ne želi.) Ali
               želite besedo predstavniki poslanskih skupin? Gospod Bevk, stališče poslanske skupine
               Združene liste socialnih demokratov.</p>
            </sp>
            <sp xml:id="SDZ2-Redna-19-2000-03-17.sp29">

               <speaker>SAMO BEVK:</speaker>

               <p>Hvala za besedo, gospod predsednik. Spoštovani zbor! Poslanska skupina Združene liste
               socialnih demokratov podpira zakon o varstvu pred utopitvami. Žal je na dnevni red
               državnega zbora zakon prišel z veliko zamudo, čeprav je to področje v državi
               popolnoma neurejeno. Na to sem opozarjal že v lanskem letu, ko sem se zavzel za to,
               da bi ta zakon prišel čim prej do tega, da ga v državnem zboru sprejmemo in da bi ga
               seveda sprejeli še pred glavno turistično sezono.</p>
               <p>Namreč v Sloveniji je od leta 1970 več kot 100 utopitev na leto. Kasneje se je sicer
               situacija, posebej po letu 1980, razmeroma izboljšala, vendar so nesreče z utopitvijo
               takoj za prometnimi nesrečami, ki so na prvem mestu in za nesrečami pri delu. Tako bo
               ta zakon uredil zelo problematično področje. Vesel pa sem, da je predlagatelj zakona
               upošteval stališča in v zakon vnesel tudi posebno poglavje, to je poglavje, ki govori
               in ureja področje potapljanja. V zadnjih nekaj letih je bilo v naši državi zelo
               veliko nesreč pri potapljanju in sicer s potapljaško opremo. Spomnimo se samo nesreč
               v Divjem jezeru, potem v posameznih kraških jamah ali pa recimo zadnja tragična
               nesreča pri potapljanju pod ledom v Bohinjskem jezeru. To poglavje dosti natančno
               ureja to področje in upam seveda, da boste ta zakon v drugi in seveda tudi v tretji
               obravnavi, spoštovani kolegi, podprli.</p>
               <p>V zvezi s tem pa bi opozoril še na en problem. In sicer problem zdravljenja s hiper
               baričnim kisikom. Namreč pri vseh teh nesrečah se je pojavilo tudi to, kako ustrezno
               pomagati, tako tistim, ki so ponesrečeni, kot tudi tistim, ki rešujejo ponesrečence.
               In tukaj je zelo pomembna tako imenovana dekompresijska terapija, ki je nujna pri
               vseh globinskih potopih, in sestavni del vsakega resnega globinskega potopa ter
               seveda nujna pri reševanju ob potapljaških nesrečah. Jaz sem v zvezi s priznanjem te,
               tega zdravljenja s strani zdravstvenega sveta in ministrstva za zdravstvo, prvič
               opozoril ministra za zdravstvo že leta 1997. In sicer s pisnim poslanskim vprašanjem,
               točneje 25. julija 1997, takrat ko sem dal poslansko pobudo, da se s posebno vladno
               uredbo uredi reševanje potapljanja. No nisem dobil odgovora. Potem sem ponovno
               zaprosil ministrstvo za odgovor s pisnim poslanskim vprašanjem 14. julija 1998 in
               tudi takrat ni bilo nobenega odgovora. Potem je minilo več kot leto dni, dokler se
               Tomaž Humar, znani slovenski alpinist ni vrnil z zelo uspešne alpinistične odprave v
               Dhaulagiri. Namreč tudi takrat se je v javnosti sprožil problem zdravljenja s
               hiperbaričnim kisikom, baje da, jaz nisem strokovnjak, zato mi oprostite, baje da
               pomaga tudi pri zdravljenju ozeblin itd, ampak tu je dovolj zdravnikov v tem našem
               parlamentu, da bodo lahko to pokomentirali in je prav pri tem zdravljenju imel zelo
               velike težave in tudi sicer vozijo na račun zdravstvene zavarovalnice posamezne
               paciente, kolikor sem informiran, v Graz. No, in takrat sem tretjič napisal pismo
               ministrstvu, točneje 26. novembra 1999 in vprašal ministra, kako je s priznanjem
               dekompresijske terapije v barokomori kot zdravljenje, ki ga bo priznala tudi
               zdravstvena zavarovalnica v Sloveniji, in seveda od takrat še do danes nisem prejel
               odgovora, zato bom predlagal v tretji obravnavi, da sprejme državni zbor poseben
               sklep v zvezi s to problematiko.</p>
               <p>Na koncu naj ponovim. Poslanska skupina Združene liste socialnih demokratov podpira
               predlog zakona o varstvu pred utopitvami. Hvala lepa.</p>
            </sp>
            <sp xml:id="SDZ2-Redna-19-2000-03-17.sp30">

               <speaker>PREDSEDNIK JANEZ PODOBNIK:</speaker>

               <p>Hvala lepa, kolega Bevk. Ali želi še katera od poslanskih skupin? Gospod Per,
               stališče poslanske skupine Slovenske ljudske stranke.</p>
            </sp>
            <sp xml:id="SDZ2-Redna-19-2000-03-17.sp31">

               <speaker>JANEZ PER:</speaker>

               <p>Hvala lepa, gospod predsednik. Spoštovane poslanke, poslanci! Naša poslanska skupina
               seveda podpira zakon, ki je morda prišel že prepozno, kajti že do sedaj je bilo
               zaradi nezakona veliko nesreč, ki morda niso bile potrebne. Opozorjen pa sem bil od
               lokalnih skupnosti, da kljub temu zakon vsega še ne rešuje, kajti niso jasne
               pristojnosti lastnika, ki je verjetno država, in pa seveda lokalnih skupnosti. Gre
               tudi v tem primeru za divja kopališča, kako preprečevati recimo objezerska divja
               kopališča. Tako da bi predlagal predlagatelju, da v bodoče, v tretjem branju to tudi
               poskuša rešiti. Hvala lepa.</p>
            </sp>
            <sp xml:id="SDZ2-Redna-19-2000-03-17.sp32">

               <speaker>PREDSEDNIK JANEZ PODOBNIK:</speaker>

               <p>Hvala, kolega Per. Stališče poslanske skupine Liberalne demokracije Slovenije, Jelko
               Kacin.</p>
            </sp>
            <sp xml:id="SDZ2-Redna-19-2000-03-17.sp33">

               <speaker>JELKO KACIN:</speaker>

               <p>Hvala za besedo, gospod predsednik. Poslanska skupina Liberalne demokracije Slovenije
               podpira sprejem tega zakona, toda zakon je samo prvi korak na dolgi poti. Ta zakon
               prav nič ne prispeva k odpravljanju plavalne nepismenosti med našimi otroki in zato
               je zakon lahko samo prvi korak k širši akciji, za katero sem prepričan, da bi jo
               moralo prevzeti nase ministrstvo za šolstvo in šport, da bi pri nas odpravili
               plavalno nepismenost. Samo na ta način se bodo lahko nekatere določbe, ki so zapisane
               v tem zakonu, tudi uresničile v praksi.</p>
               <p>Zakon rešuje pravzaprav samo zelo omejeno skupino ljudi. Govori o ljudeh, o plavalcih
               na urejenih kopališčih. Ampak vse to je seveda samo majhen del tega dogajanja.
               Nesreče se bolj ali manj dogajajo drugje. Zato pravim, da je odpravljanje plavalne
               nepismenosti veliko večji zalogaj, ki ni neposredno povezan s tem zakonom. Ta zakon
               nam omogoča, da se ob njegovem sprejemu, ob njegovi uveljavitvi sproži širša
               promotivna akcija, ki naj prispeva k preseganju nastalega stanja. Druge utopitve pa
               so veliko bolj zahtevne, jaz temu rečem tehnične utopitve, utopitve potapljačev.</p>
               <p>Sam se potapljam že dolgo vrsto let. Imam tri zvezdice po masu, kar je kar nekaj.
               Ampak rad bi poudaril, da noben zakon ne bo preprečil utopitev. Gre za nekaj drugega.
               Ministrstvo za obrambo bo moralo v prihodnje veliko bolj preudarno presojati takrat,
               kobo organiziralo potapljaško reševalno službo. Kajti to, kar se je zgodilo prav
               nedavno, da glavni reševalec postane žrtev utopitve pri svojem tehničnem potopu, je
               nekaj, kar pravzaprav zastavlja vrsto ključnih dilem. Potrebno je več reda znotraj
               potapljaške organizacije. Potrebno je dosledno spoštovati procedure in pravila takega
               potapljanja in neprimerno je, da kdorkoli s svojim ekstremnim potapljanjem vzbuja
               ambicije, ki potem mlade neizkušene potapljače peljejo v smeri izpostavljanja svojega
               življenja in seveda povzročanja vseh teh posledic, ki se v zvezi s tem dogajajo.</p>
               <p>Zato v imenu poslanske skupine LDS apeliram, da se tista ministrstva, ki so bila
               tukaj apostrofirana, lotijo tudi nekaterih drugih ukrepov, ki ne izhajajo neposredno
               iz tega zakona, so pa nujno potrebna, da bi bil zakon celovit in osmišljen v svoji
               implementaciji v praksi. Hvala lepa.</p>
            </sp>
            <sp xml:id="SDZ2-Redna-19-2000-03-17.sp34">

               <speaker>PREDSEDNIK JANEZ PODOBNIK:</speaker>

               <p>Hvala gospodu Kacinu. Stališče poslanske skupine Slovenskih krščanskih demokratov,
               Nada Skuk.</p>
            </sp>
            <sp xml:id="SDZ2-Redna-19-2000-03-17.sp35">

               <speaker>NADA SKUK:</speaker>

               <p>Hvala za besedo. Spoštovane kolegice in kolegi!</p>
               <p>Tudi naša poslanska skupina podpira zakon, ki bo končno uredil to, kar je nujno
               potrebno, in sicer da lastniki vodnih in obvodnih zemljišč in tako dalje, uredijo in
               opozorijo kopalce, da se kopajo - na primer kot je na Cerkniškem jezeru - na lastno
               odgovornost. Tu bi želela tudi v zvezi s takimi divjimi kopališči, da bi mogoče še
               bolj detajlno opozorili na določbe zakona in razmejili dejansko pristojnost
               upravljanja takih objektov. Ker, kot je na primer pri Cerkniškem jezeru, so lastniki
               različni. Zemljišča so lastniki vaščani, vodno gospodarstvo oziroma urejanje vode je
               pa v drugih rokah. Tako da bi želela še delno pojasnitev predlagatelja, kako se bo to
               urejalo, ker ko gre za nesreče, se bo vsak ogibal odgovornosti, zato je bolje, da se
               to pravočasno prepreči.</p>
               <p>Poleg tega pa se tudi strinjam z nekaterimi mnenji, da dejansko ta zakon ne bo rešil
               vseh problemov glede neznanja, tako da bi mogoče poleg opozoril, da so nevarnosti v
               zvezi z utopitvami glede na naravne razmere, v jezerih na primer, opozorili tudi na
               to ali pa celo prepovedali kopanje neplavalcem in mogoče bolj določno v podzakonske
               akte oziroma v akte lokalne skupnosti že s tem zakonom določili, da morajo lokalne
               skupnosti zagotoviti nadzor oziroma redarje, ki bi preprečevali kršenje takih
               predpisov, ker ko se nekdo utopi, je že prepozno. In težko je zagotoviti, da bodo
               dejansko lokalne skupnosti upoštevale določila tega zakona, ker, kot vidimo, je v
               drugem členu določeno, da naj se tudi sofinancirajo ukrepi. V zvezi stem bi tudi
               želeli pojasnilo, iz katerih sredstev in ali bo država lokalnim skupnostim ta
               sredstva dodatno namenila. Hvala lepa.</p>
            </sp>
            <sp xml:id="SDZ2-Redna-19-2000-03-17.sp36">

               <speaker>PREDSEDNIK JANEZ PODOBNIK:</speaker>

               <p>Hvala lepa. Poslanske skupine so podale svoja stališča, sedaj pa prehajamo na
               obravnavo in odločanje o posameznih členih predloga zakona.</p>
               <p>Postavljeno je bilo vprašanje, zato predlagam, da - sedaj ni razprave, ampak v okviru
               vloženih amandmajev - če se dotika vprašanj, se lahko oglasi tudi predstavnik
               vlade.</p>
               <p>Najprej dajem na glasovanje predlog sklepa, da bo državni zbor glasoval in
               razpravljal o vseh preostalih členih skupaj, h katerim niso bili vloženi amandmaji.
               Predpogoj za to glasovanje pa je, da je državni zbor sklepčen. Ugotovimo prisotnost!
               (36 prisotnih.) Drugič ugotavljamo prisotnost! (35 prisotnih.)</p>
               <p>Sejo bomo nadaljevali čez deset minut, ob 11.29 uri.</p>
               <p>(Seja je bila prekinjena ob 11.19 uri in se je nadaljevala ob 11.32 uri.)</p>
            </sp>
            <sp xml:id="SDZ2-Redna-19-2000-03-17.sp37">

               <speaker>PREDSEDNIK JANEZ PODOBNIK:</speaker>

               <p>Tretjič ugotavljamo prisotnost! Obravnavamo zelo pomemben zakon, to je zakon o
               varstvu pred utopitvami. Tretjič pa ugotavljamo prisotnost za glasovanje o predlogu
               sklepa, da bomo razpravljali in glasovali o preostalih členih, h katerim niso bili
               vloženi amandmaji. (57 prisotnih.) Sedaj pa tudi prosim, da bi ta številka poslancev
               in poslank ostala v dvorani, da bomo lahko korektno izpeljali glasovanje o
               amandmajih, ki so vloženi.</p>
               <p>Kdo je za tak sklep, kot sem ga pravkar prebral? (45 poslancev.) Je kdo proti?
               (Nihče.)</p>
               <p>Torej o preostalih členih, h katerim niso bili vloženi amandmaji, bomo glasovali na
               koncu.</p>
               <p>Prehajamo na razpravo o posameznih amandmajih in členih. Razprava bo vodena na
               podlagi pregleda amandmajev z dne 14.3. V razpravo dajem 5. člen in amandma vlade,
               delovno telo podpira. Želi kdo besedo? (Ne želi.) Ta amandma dajem na glasovanje.
               Ugotavljamo prisotnost! (56 prisotnih.)</p>
               <p>Kdo je za ta amandma? (34 poslancev.) Je kdo proti? (2 poslanca.)</p>
               <p>Amandma je sprejet.</p>
               <p>Na glasovanje dajem 5. člen v celoti. Ugotavljamo prisotnost! (51 prisotnih.)</p>
               <p>Kdo je za 5. člen? (35 poslancev.) Je kdo proti? (Nihče.)</p>
               <p>5. člen je sprejet.</p>
               <p>V razpravo dajem 6. člen in amandma, ki ste ga prejeli na klop. Vložila ga je skupina
               poslancev s prvopodpisanim Mariom Gasparinijem. Vlada temu amandmaju ne nasprotuje.
               Ta amandma dajem na glasovanje. Ugotavljamo prisotnost! (50 prisotnih.)</p>
               <p>Kdo je za ta amandma? (41 poslancev.) Je kdo proti? (Nihče.)</p>
               <p>Amandma je sprejet.</p>
               <p>Na glasovanje dajem 6. člen v celoti. Ugotavljamo prisotnost! (48 prisotnih.)</p>
               <p>Kdo je za 6. člen? (34 poslancev.) Je kdo proti? (2 poslanca.)</p>
               <p>6. člen je sprejet.</p>
               <p>Odpiram razpravo o 10. členu in amandmaju od točko 1, to je amandma vlade, delovno
               telo podpira. Ta amandma dajem na glasovanje. Ugotavljamo prisotnost! (47
               prisotnih.)</p>
               <p>Kdo je za ta amandma? (28 poslancev.) Je kdo proti? (Nihče.)</p>
               <p>Amandma je sprejet.</p>
               <p>Na glasovanje dajem 10. člen v celoti. Ugotavljamo prisotnost! (52 prisotnih.)</p>
               <p>Kdo je za 10. člen? (32 poslancev.) Je kdo proti? (1 poslanec.)</p>
               <p>Člen je sprejet.</p>
               <p>Prehajamo na amandmaje za novi 20.a in b člen, predlagatelj je odbor, vlada podpira.
               Ta amandma dajem na glasovanje. Ugotovimo prisotnost! (52 prisotnih.)</p>
               <p>Kdo je za ta amandma? (37 poslancev.) Je kdo proti? (1 poslanec.)</p>
               <p>Ugotavljam, da je amandma sprejet.</p>
               <p>Sprejeli smo novi 20.a in 20.b člen.</p>
               <p>Odpiram razpravo o 29. členu in amandmaju vlade, delovno telo podpira. Ugotovimo
               prisotnost! (48 prisotnih.)</p>
               <p>Kdo je za ta amandma? (37 poslancev.) Je kdo proti? (2 poslanca.)</p>
               <p>Ugotavljam, da je amandma sprejet.</p>
               <p>Besedilo 29. člena smo v celoti spremenili.</p>
               <p>Prehajamo k 34. členu, amandma odbora. To je zadnji amandma. Vlada ga podpira. Ta
               amandma dajem na glasovanje. Ugotovimo prisotnost! (44 prisotnih.) Ugotovimo
               prisotnost! Glasujemo o zadnjem amandmaju k temu zakonu. Ugotovimo prisotnost! (54
               prisotnih.)</p>
               <p>Kdo je za ta amandma? (37 poslancev.) Je kdo proti? (3 poslanci.)</p>
               <p>Ugotavljam, da je amandma sprejet.</p>
               <p>Na glasovanje dajem člen v celoti. Ugotovimo prisotnost! (48 prisotnih.)</p>
               <p>Kdo je za člen? (31 poslancev.) Je kdo proti? (3 poslanci.)</p>
               <p>Ugotavljam, da je člen sprejet.</p>
               <p>Prehajamo na razpravo o preostalih členih, h katerim niso bili vloženi amandmaji. Ali
               želi kdo besedo? (Ne želi.) Preostale člene dajem na glasovanje. Ugotovimo
               prisotnost! (53 prisotnih.)</p>
               <p>Kdo je za preostale člene? (31 poslancev.) Je kdo proti? (4 poslanci.)</p>
               <p>Ugotavljam, da so členi sprejeti.</p>
               <p>Prehajamo na razpravo o naslovu zakona. Gospod Jagodnik želi besedo.</p>
            </sp>
            <sp xml:id="SDZ2-Redna-19-2000-03-17.sp38">

               <speaker>JOŽEF JAGODNIK:</speaker>

               <p>Spoštovani gospod predsednik, kolegice in kolegi! Naslov zakona je "Zakon o varstvu
               pred utopitvami". Ta naslov nekoliko moti. Sprašujem v tem trenutku, ali je sploh
               možno, da se pogovarjamo o kakšnem drugem naslovu. Zame je recimo bolj sprejemljiv
               naslov "Zakon o kopališkem redu" ali kaj podobnega. Predlagam skratka, da do tretje
               obravnave predlagatelj še razmisli o naslovu zakona. Nimamo nobenega zakona o varstvu
               pred smrtjo. Imamo zakon o varnosti v cestnem prometu itn. Zelo čuden, zelo grob je
               ta naslov. Prosim, če je kakšna poslovniška možnost, da se še pogovorimo o tem ali pa
               da slišimo neko razlago, zakaj gre za zakon o varstvu pred utopitvami, ko pa v bistvu
               zakon ves čas obravnava neke vrste kopališki red.Morda je tudi kakšen tretji naslov,
               ki bi bil možen. Hvala.</p>
            </sp>
            <sp xml:id="SDZ2-Redna-19-2000-03-17.sp39">

               <speaker>PREDSEDNIK JANEZ PODOBNIK:</speaker>

               <p>Hvala, kolega Jagodnik. Poslovniške določbe so take, da nam sedaj omogočajo, da z
               amandmajem zakon dopolnimo ali spremenimo. Ali želi predstavnik vlade besedo? Prosim,
               gospod Bogataj.</p>
            </sp>
            <sp xml:id="SDZ2-Redna-19-2000-03-17.sp40">

               <speaker>MIRAN BOGATAJ:</speaker>

               <p>Hvala lepa. Morda je naslov zakona res malce nenavaden. Dejstvo pa je, da v okviru
               celotnega sistema varstva pred naravnimi in drugimi nesrečami imamo celo vrsto
               podsistemov in ta zakon enega od njih ureja. Zakon o kopališkem redu bi bil bistveno
               bistveno preozek naslov za to materijo, ki jo ureja zakon. Ta zakon namreč ureja
               materijo varstvo pred utopitvami, tako pri graditvi objektov, pri prometni
               infrastrukturi, pri kopališčih, na odprtih, na namensko zgrajenih objektih itd.,
               ureja potapljanje in vsega tega seveda ni mogoče z enim takim ozkim naslovom
               označiti, zato predlagamo, da naslov zakona ostane tak.</p>
               <p>In, če mi dovolite, gospod predsednik, ker sem že za govornico, predlagam, če bo
               zakon sprejet v drugi obravnavi, da zbor odloči, da se za tretjo obravnavo zakon
               obravnava in pripravi po drugem odstavku 194. člena vašega poslovnika.</p>
            </sp>
            <sp xml:id="SDZ2-Redna-19-2000-03-17.sp41">

               <speaker>PREDSEDNIK JANEZ PODOBNIK:</speaker>

               <p>Hvala lepa.</p>
            </sp>
            <sp xml:id="SDZ2-Redna-19-2000-03-17.sp42">

               <speaker>MAG. MIRAN BOGATAJ:</speaker>

               <p>Hvala.</p>
            </sp>
            <sp xml:id="SDZ2-Redna-19-2000-03-17.sp43">

               <speaker>PREDSEDNIK JANEZ PODOBNIK:</speaker>

               <p>Ta sklep bom dal potem na glasovanje na koncu. Gospod Jagodnik, morda je treba dati
               poudarek na besedo varstvo. Govori o varstvu pred utopitvami. Ali imate amandma?
               Prosim, gospod Jagodnik.</p>
            </sp>
            <sp xml:id="SDZ2-Redna-19-2000-03-17.sp44">

               <speaker>JOŽEF JAGODNIK:</speaker>

               <p>Predlagal bi amandma, da se naslov zakona spremeni in se glasi, da gre za zakon o
               kopališkem redu. Iz enega samega razloga, da lahko pred tretjo obravnavo pripravimo
               še bolj uporabljiv, nov naziv tega zakona. To bi prosil, da obravnavate in vzamete ta
               amandma v postopek.</p>
            </sp>
            <sp xml:id="SDZ2-Redna-19-2000-03-17.sp45">

               <speaker>PREDSEDNIK JANEZ PODOBNIK:</speaker>

               <p>Saj sem si zapomnil. Hvala lepa. Če ga boste formalno vložili. Poslanski kolega
               Jagodnik bo vložil amandma k naslovu zakona, ki se glasi: "Naslov zakona se spremeni
               tako, da se glasi: zakon o kopališkem redu".</p>
               <p>Kolega Jagodnik je tudi napovedal, da je s tem odprl možnost, da bi se do tretje
               obravnave morda poiskalo še bolj primerno ime za naslov zakona. Ali želi kdo besedo o
               tem amandmaju? (Ne želi.)</p>
               <p>Na glasovanje dajem amandma poslanskega kolega Jagodnika: "Naslov zakona se spremeni
               tako, da se glasi: zakon o kopališkem redu". To je amandma, ki ga vlaga poslanska
               skupina Združene liste socialnih demokratov. To zahteva poslovnik. Ugotavljamo
               prisotnost! (50 prisotnih.)</p>
               <p>Kdo je za amandma? (24 poslancev.) Je kdo proti? (12 poslancev.)</p>
               <p>Ugotavljam, da je amandma sprejet.</p>
               <p>S tem smo v celoti spremenili naslov zakona.</p>
               <p>V razpravo dajem še naslednji predlog sklepa. Predlog zakona za tretjo obravnavo
               pripravi vlada Republike Slovenije kot predlagateljica zakona. Ali želi kdo besedo?
               (Ne želi.) Ta sklep dajem na glasovanje. Ugotavljamo prisotnost! (49 prisotnih.)</p>
               <p>Kdo je za tak sklep? (34 poslancev.) Je kdo proti? (3 poslanci.)</p>
               <p>Ugotavljam, da je predlog sklepa sprejet.</p>
               <p>Na glasovanje dajem tudi predlog sklepa, ki ga je predlagal državni podsekretar:
               "Državni zbor bo tretjo obravnavo predloga zakona opravil v skladu z drugim odstavkom
               194. člena poslovnika." Želi kdo besedo? (Ne želi.)</p>
               <p>Navedeni sklep dajem na glasovanje. Ugotovimo prisotnost! (48 prisotnih.)</p>
               <p>Kdo je za ta sklep? (39 poslancev.) Je kdo proti? (4 poslanci.)</p>
               <p>Ugotavljam, da je predlog sklepa sprejet.</p>
               <p>S tem zaključujem to točko dnevnega reda.</p>
               <p>Prehajamo k <title>45. TOČKI DNEVNEGA REDA - PREDLOG ZAKONA O SPREMEMBI ZAKONA O
                  DOHODNINI, PRVA OBRAVNAVA. </title>
               </p>
               <p>Predlog zakona je v obravnavo zboru predložil poslanec mag. Janez Kopač. Ali želite
               besedo? Prosim.</p>
            </sp>
            <sp xml:id="SDZ2-Redna-19-2000-03-17.sp46">

               <speaker>MAG. JANEZ KOPAČ:</speaker>

               <p>Hvala za besedo. Ta predlog zakona sem vložil, mislim, da natančno 17. marca 1997.
               Bil je sicer predviden na predhodnem sklicu za obravnavo na 11. seji zbora, zdaj je
               20., no, ampak nič za to, mislim, da je bilo to celo koristno, ker so se v tem času
               tudi nekatera nova spoznanja bolj izkristalizirala.</p>
               <p>Predlog zakona predvideva drugačno tretiranje nerezidentov Republike Slovenije.
               Veste, da so po obstoječi zakonodaji nerezidenti, torej tisti, ki nimajo stalnega
               bivališča na območju Republike Slovenije, vendar tu živijo nepretrgoma šest mesecev
               in prejemajo nek dohodek, so zavezanci za dohodnino. Z odpiranjem meja, z večjo
               mobilnostjo prebivalstva pa je vse več oseb, ki v Sloveniji ne prebivajo nepretrgoma
               šest mesecev, pa prejemajodohodek na teritoriju Republike Slovenije. In zato v tej
               spremembi predlagam, da se teh 6 mesecev razbije in se jih znotraj leta gleda
               kumulativno, se pravi, če je enkrat tu en mesec, pa potem enkrat dva meseca, pa potem
               še enkrat tri mesece, je to skupajšest mesecev in že postane davčni zavezanec. To je
               osnovna ideja tega predloga zakona.</p>
               <p>Odbor za finance - če mi dovolite, se opredelim še do spreminjevalnih stališč in
               dopolnjevalnih predlogov - je predlagal, da bi pravzaprav kazalo izkoristiti
               obravnavo tega predloga zakona ne samo za razjasnitev te situacije z nerezidenti, pač
               pa tudi za razmislek o tako imenovanem svetovnem dohodku, kajti, ponovno, z
               odpiranjem meja se pojavljajo - skratka, tudi slovenski davčni zavezanci prejemajo
               vse več različnih dohodkov tudi iz tujine, ki do sedaj niso bili obdavčeni in so na
               ta način pravzaprav tisti, ki prejemajo dohodke samo doma, v neenakopravnem položaju
               do tistih, ki prejemajo dohodke doma ali pa izključno celo samo iz tujine. Zato je
               odbor za finance predlagal spreminjavalno stališče, po katerem predlaga, da naj
               predlagatelj pri pripravi predloga zakona za drugo obravnavo v zakon vključi tudi
               koncept tako imenovanega svetovnega dohodka. S tem spreminjevalnem stališčem se
               seveda strinjam kot predlagatelj.</p>
               <p>Rad bi se na kratko opredelil tudi do drugih dopolnjevalnih predlogov, ki so jih
               vložili posamezni poslanci oziroma poslanske skupine. Moram reči, da zelo dober
               dopolnjevalni predlog se mi zdi dopolnjevalni predlog poslanskega kolega Izidorja
               Rejca, ki je bilvložen zadnji od vseh teh iz pregleda. Sicer pa je tu še vrsta
               drugih, delno sva jih vložila tudi skupaj s poslanskim kolegom Vilijem Trofenikom in
               kot predlagatelj v tej vlogi sem zdaj tu. Lahko rečem, da podpiram čisto vse
               dopolnjevalne predloge, ki so zajeti v pregledu dopolnjevalnih predlogov iz
               včerajšnjega dne. Torej to so: dopolnjevalni predlog poslanske skupine združene
               liste, pa ti trije od naju dveh z Vilijem Trofenikom, dopolnjevalni predlog Bojana
               Kontiča, Branka Tomažiča, Hermana Tomažiča in Izidorja Rejca.</p>
               <p>Rad pa bi, ko sem že tu, pa se pri tem niti v imenu odbora ne bi več oglašal,
               matičnega odbora, povedal, da je prišlo do ene napake pri predlogu sklepa, ki ga je
               predlagal odbor za finance državnemu zboru. Veste, da v prvi obravnavi zmeraj državni
               zbor na predlog matičnega delovnega telesa sprejme sklep, po katerem zadolži
               predlagatelja, to je ponavadi vlada, da pripravi predlog zakona za drugo obravnavo.
               Predlog sklepa, kot ga je predlagal odbor za finance, tudi govori, da naj predlog
               zakona za drugo obravnavo pripravi vlada. Ker pa smo kasneje proučili, po poslovniku
               to ni mogoče.</p>
               <p>Prosim predsednika, da ko bo dajal ta predlog sklepa na glasovanje, da ga preoblikuje
               tako, kot je poslovniško mogoče. Torej predlog zakona za drugo obravnavo pripravi
               predlagatelj v sodelovanju z vlado Republike Slovenije. In to seveda posledično
               pomeni, da tudi spreminjevalna stališča poslanske skupine združene liste ne govorijo
               več vlada, ampak predlagatelj. Toliko samo v zvezi s to nerodnostjo.</p>
               <p>Predlagam torej, da predlog zakona v prvi obravnavi sprejmete in da podprete tudi vsa
               spreminjevalna stališča matičnega delovnega telesa in doslej vložene predloge
               dopolnjevalnih stališč. Hvala lepa.</p>
            </sp>
            <sp xml:id="SDZ2-Redna-19-2000-03-17.sp47">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Kopaču, ki je naredil tudi proceduralno bližnjico in je nastopil
               tudi v imenu odbora za finance in monetarno politiko. Ali želi besedo predstavnik
               sekretariata? (Ne želi.) Predstavnik vlade? (Ne želi.) Predstavniki poslanskih
               skupin? Gospod Potrč, gospod Rejc, gospod Tomažič Branko.</p>
            </sp>
            <sp xml:id="SDZ2-Redna-19-2000-03-17.sp48">

               <speaker>MIRAN POTRČ:</speaker>

               <p>Hvala lepa. Glede na uvodna pojasnila predlagatelja in, bi rekel, izjemno prijaznost,
               s katero je pospremil vsa predlagana dopolnilna stališča, ne bo treba biti dolg. Prav
               je, da je opozoril, da so minila pravzaprav tri leta, odkar je zakon vložen. To med
               drugim pomeni tudi to, da različne ideje in tudi različna odprta vprašanja, ki so se
               pojavljala ob problemu dohodnine, ki je v načelu dobro rešena pri nas, pač niso mogla
               biti prisotna, dokler ni prišel zakon na dnevni red, ker je vsak naslednji - vsaj med
               nami, kolegi vemo, kaj pomeni - nekaj naslednjih je že vloženih. Zdaj, ko je zakon
               bil vložen, in to prav koristno za prvo obravnavo, smo mi pač v poslanski skupini kot
               celoti izkoristili dva predloga, ki sta dolgo časa znana. Eno je problem obdavčenja
               najnižjih osebnih dohodkov oziroma plač. Vemo, da je to stara bolečina socialnih
               partnerjev; nas veseli, da v tej smeri tudi vlada išče ustrezne rešitve v zadnjem
               času s socialnimi partnerji. Če bodo rešitve najdene že tudi za letošnje leto, toliko
               boljše, zdi se nam pa koristno, da predlagatelj - in v tem smislu naša dopolnilna
               stališča tudi popravljamo, da gre za predlagatelja, ne pa za vlado v drugi obravnavi
               - sprejema, da ta vprašanja ostajajo aktualna in da o njih še temeljito do dokončne
               odločitve v zakonu razmislimo.</p>
               <p>Drugo takšno vprašanje pa je povezano z različnimi oprostitvami. Del tega je posebej
               izpostavil v posebnem dodatnem stališču tudi naš poslanski kolega Bojan Kontič. Tudi
               to so najbrž vprašanja, o katerih velja v miru razpravljati in videti, ali so v
               dohodninskem sistemu potrebne kakšne dopolnitve. Hvala lepa.</p>
            </sp>
            <sp xml:id="SDZ2-Redna-19-2000-03-17.sp49">

               <speaker>PREDSEDNIK JANEZ PODOBNIK:</speaker>

               <p>Hvala lepa. Stališče poslanske skupine SKD, Izidor Rejc.</p>
            </sp>
            <sp xml:id="SDZ2-Redna-19-2000-03-17.sp50">

               <speaker>IZIDOR REJC:</speaker>

               <p>Spoštovani gospod predsednik, gospe in gospodje! Naša poslanska skupina podpira te
               predložene spremembe in dopolnitve zakona o dohodnini. Treba je vedeti, da je to
               zakon, eden prvih, ki smo ga imeli, recimo na poti v Evropo in spomnimo se tega časa,
               ko smo ga sprejemali, ko je bilo treba naše razmišljanje prelomiti in seveda zadeva
               teče naprej in tudi menim, da opravlja določeno, bom temu rekel evropsko funkcijo.
               Gre pa, sicer v tem primeru še za določene novosti ali pa določene spremembe, ki so
               nujno morale priti z ozirom na to, da se je kapitalski trg spremenil, daje
               lastninjenje končano in da je potrebno hitrejše obravnavanje, hitrejše spreminjanje
               lastnika in podobno, kar seveda zakon ponuja oziroma tudi amandmaji, ki so nekateri
               vloženi.</p>
               <p>Gre za to, da je povsem nov obraz slovenskega kapitalskega trga in nova praksa, ki bi
               naj omogočila tudi hitrejše menjavanje lastništva in tudi omogočila, da se določeni
               privatni kapitali tudi pripnejo na gospodarjenje in imajo neko stimulacijo. Jasno pa
               je, da vsak zakon o dohodnini pa je tisti, ki bo skrbel, da bo proračun primerno
               pokrit, se pravi, to je tudi možnost, da se, prvič, pobere malo več dohodnine, drugič
               pa, da se nažene ta možnost večjega pobiranja. In to je bistvo teh sprememb in
               dopolnitev. Menim, da pa naj se vlada posveti predvsem tistemu delu, ki govori o tem
               ko se ponekod spreminjajo delnice v obveznice in se spremeni tudi možnost delnic, da
               prinašajo, ker so že obveznice pobrale določen odstotek. Vendar je to zadeva, ki je
               sedaj na dnevnem redu in na vrsti, in tudi vem, da je vlada že nekaj let
               razmišljala,da bi bilo treba nekaj dopolniti; tu pa je gotovo možnost, da se ta
               zadeva uredi, in zaradi tega to podpiramo. Hvala.</p>
            </sp>
            <sp xml:id="SDZ2-Redna-19-2000-03-17.sp51">

               <speaker>PREDSEDNIK JANEZ PODOBNIK:</speaker>

               <p>Hvala lepa. Stališče poslanske skupine Slovenske ljudske stranke, Branko Tomažič.</p>
            </sp>
            <sp xml:id="SDZ2-Redna-19-2000-03-17.sp52">

               <speaker>BRANKO TOMAŽIČ:</speaker>

               <p>Hvala za besedo. Spoštovani zbor! Poslanska skupina podpira zakon in predlaga, da se
               pri pripravi zakona za drugo branje upošteva naš dopolnjevalni predlog, ki se glasi:
               "Predlagatelj naj prouči možnost, da se katastrski dohodek, ustvarjen na najetih
               zemljiščih, ne všteva v osnovo za odmero dohodnine," seveda, če bo ta predlog
               sprejet.</p>
               <p>Obstoječa ureditev kmetovalcev ne spodbuja k najemanju kmetijskih zemljišč in s tem k
               povečanju skupnih obdelovalnih površin v okviru posamezne kmetije, kar je tudi pogoj
               za prilagoditev slovenskega kmetijstva razmeram v Evropski uniji. Najemojemalci so že
               tako obremenjeni z najemnino, dohodnina pa dokončno postavlja kmetijsko pridelavo pod
               prag rentabilnosti. Nestimulativna ureditev, ki je prišla do izraza v letošnjem letu,
               bo v prihodnje vplivala tudi na zaraščanje in s tem na izgubo kmetijskih površin v
               Sloveniji.</p>
               <p>Najem zemljišč sklada kmetijskih zemljišč trenutno za mlade kmete predstavlja veliko
               breme. Po novem se kot katastrski dohodek najetih zemljišč všteva tudi v dohodnino,
               kar predstavlja povečanje katastrskega dohodka na kmetijah in vpliva na povečanje
               plačila prispevkov za pokojninsko in invalidsko ter socialno zavarovanje. Na drugi
               strani višina katastrskega dohodka vpliva negativno na pridobitev štipendij in
               pogojev za vpis v študentske domove kmečkih otrok. Naj povem, da kmet, ki je polkmet,
               ker je zaposlen in žena je pokojninsko-invalidsko zavarovana, ima srednjo kmetijo in
               ob najemu 3 hektarjev kmetijskih zemljišč naravnega travinja, ki ne predstavlja
               nobenega dodatnega dohodka kmetiji, je katastrski dohodek tako močno vplival, da so
               trije otroci izgubili štipendijo; in sam razmišlja, da mora najemnino, se pravi
               najeto zemljišče opustiti in ga ne bo več obdeloval, da bodo lahko otroci pridobili
               štipendijo. Vsa stvar se bo še poslabšala, ko bodo evidentirana najeta zemljišča
               zaradi pridobivanja direktnih podpor za obdelano zemljišče, se pravi tista zemljišča,
               ki jih kmetje obdelujejo ali imajo v najemu od ostarelih kmetov ali ljudi, ki ne
               kmetujejo.</p>
               <p>Kmet plačuje že tako preveliko najemnino za zemljišča, ki jih obdelujejo, od sklada,
               se pravi, državna kmetijska zemljišča. Zato nikakor ne vidimo razloga, da se
               katastrski dohodek najetih zemljišč všteva v osnovo za dohodnino. Vse to pa negativno
               vpliva na obdelanost zemljišč, sam najem in večanje naših kmetij, ki naj bi tako
               postale primerljive ob vstopanju v evropsko zvezo kmetijam Evropske unije.</p>
               <p>Letošnji ukrep ministrstva za finance ni evropsko naravnan in v ničemer ne bo
               spodbudil mladih, da se bodo odločali za kmetovanje, večanje kmetij, in želje, da bi
               slovensko podeželje bilo obdelano, kultivirano in poseljeno.</p>
               <p>Zato predlagamo, da se naš dopolnjevalni predlog sprejme. Hvala.</p>
            </sp>
            <sp xml:id="SDZ2-Redna-19-2000-03-17.sp53">

               <speaker>PREDSEDNIK JANEZ PODOBNIK:</speaker>

               <p>Hvala lepa. Izčrpali smo razpravo poslanskih skupin. Prehajamo na razpravo poslank in
               poslancev. Prvi želi besedo gospod Špiletič. Pisnih prijav nimamo.</p>
            </sp>
            <sp xml:id="SDZ2-Redna-19-2000-03-17.sp54">

               <speaker>BOGOMIR ŠPILETIČ:</speaker>

               <p>Hvala za besedo. Res je zakon o dohodnini zakon, ki velja že kar nekaj časa in zaradi
               spremenjenih okoliščin zasluži dopolnila. Strinjam se pravzaprav z vsemi in
               razpravami mojih predgovornikov, ki so tukaj razpravljali v imenu poslanskih
               skupin.</p>
               <p>Sam bi želel opozoriti še na eno nekorektno rešitev, ki je sedaj zajeta v zakonu o
               dohodnini. Gre za to, da se v dohodninsko osnovo všteva tudi katastrski dohodek, kar
               je prav. Vendar pa velja opozoriti na dejstvo, da v določenih območjih v Sloveniji,
               predvsem v kočevskem območju ali če hočete kočevsko-ribniškem območju, ki je v
               zadnjem času znano predvsem po problemih, ki jih povzroča preveliko število medvedov,
               je problem prevelike zasičenosti področja z divjimi živalmi takšen, da je v bistvu
               kakršnokoli pridobivanje katastrskega dohodka na zemljiščih onemogočeno.</p>
               <p>Eno je tehnični izračun katastrskega dohodka, drugo je možnost pridobivanja dohodka
               na zemljišču. Upam si trditi, da je na marsikaterem zemljišču, kjer seveda z davčnega
               vidika davčna uprava izračunava in prikazuje katastrski dohodek, ki se potem všteva v
               dohodninsko osnovo, dejanski katastrski dohodek nič oziroma negativen. Kajti divjad v
               gozdovih ali na zemljiščih povzroča škodo, ki je pa pravzaprav nihče ne vrača.</p>
               <p>Tako, da je negativen katastrski dohodek in ob izračunu dohodnine pa je treba od tega
               negativnega katastrskega dohodka ponovno plačevati davek. Kar je pravzaprav nesmisel.
               Mislim, da gre za okoliščine, ki bi jih bilo pri spremembah in dopolnitvah zakona
               potrebno upoštevati in zato bom poleg že predlaganih dopolnjevalnih predlogov
               predlagal tudi enega sam, ki se bo glasil: "Vlada naj pri vštevanju katastrskega
               dohodka v dohodninsko osnovo upošteva dejansko možnost ustvarjanja dohodka na
               zemljiščih." Mislim, da je to korektno. Kajti davek je potrebno plačevati od
               prihodkov, ne pa od nečesa, kar je zgolj fiktivno izračunano.</p>
            </sp>
            <sp xml:id="SDZ2-Redna-19-2000-03-17.sp55">

               <speaker>PREDSEDNIK JANEZ PODOBNIK:</speaker>

               <p>Hvala lepa. Pisno prosim, če</p>
               <p>vložite dopolnjevalno stališče. Gospod Lešnik, prosim.</p>
            </sp>
            <sp xml:id="SDZ2-Redna-19-2000-03-17.sp56">

               <speaker>ZORAN LEŠNIK:</speaker>

               <p>Hvala lepa. Gospod predsednik, če bom naredil napako, lepo prosim, kar opozorite me,
               ker se bojim, da jo bom naredil. Jaz sem namreč samo mislil reči nekaj, pa ker je
               gospod poslanski kolega Tomažič govoril v imenu poslanske skupine, ne morem
               replicirati. Rad bi pa samo nekaj rekel. Prosim?</p>
            </sp>
            <sp xml:id="SDZ2-Redna-19-2000-03-17.sp57">

               <speaker>PREDSEDNIK JANEZ PODOBNIK:</speaker>

               <p>Kot poslanec sedaj lahko replicirate na vse prejšnje razprave.</p>
            </sp>
            <sp xml:id="SDZ2-Redna-19-2000-03-17.sp58">

               <speaker>ZORAN LEŠNIK:</speaker>

               <p>Saj ne bom, mislim nimam neke globoke replike, ampak ker je predlog, da bi se naj
               upošteval ustvarjeni katastrski dohodek, jaz mislim, da vemo, kaj je katastrski
               dohodek. Da katastrski dohodek ni neka ustvarjena kategorija, ampak je neka
               izračunana kategorija na osnovi bonitete kulture itn. inda mi, jaz se lahko na
               trepalnice postavim, pa ne morem ustvariti večjega katastrskega dohodka, ampak lahko
               pridelam nekaj več in s tem ustvarim, pridobim nekaj več prihodka. To je ena
               zadeva.</p>
               <p>Druga zadeva je pa ta. Jaz mislim, da mi ne moremo ljudi preveč kategorizirati.
               Ljudje morajo biti vendarle enaki. Poglejte. Jaz bom zelo plastično in praktično
               povedal. Nekdo kupi zemljišče in je obremenjen v tistem trenutku, ko to sprovede v
               zemljiški knjigi, z novim katastrskim dohodkom. Posledice so znane. Torej večji
               davek, večja dohodnina, večji prispevek za zdravstveno zavarovanje. Če presega tiste
               cenzuse, nima več bonitet pri otroškem dodatku, otroških vrtcih itn. Tisti, ki pa
               dobi v najem, plača sicer najemnino, vendar tisti, ki jo je kupil ali pa mora to
               plačati, recimo milijon, 10 milijonov in ker je najemnina, vemo kakšna je, recimo v
               najslabšem primeru 200 mark ali pa 20 tisoč tolarjev, ta pa plača sedaj nekaj, ker mu
               je nekdo nekaj dal in to ni davek, to je zato, ker mu ni bilo treba lastnih sredstev
               vložiti. To je ena zadeva.</p>
               <p>Drugo pa, dragi prijatelji, z ozirom na to, da ste mi res očitali enostranost in ne
               vem kaj. Vse vam lahko dokažem v dokumentih. Zanimivo je, kot sem jaz govoril o
               nerealnosti, da je 20 tisoč tolarjev katastrskega dohodka osnova za obvezno članstvo
               v kmetijski-gozdarski zbornici, ste mi dokazovali prav nasprotno, kot želite dokazati
               zdaj. Zdaj pa je naenkrat katastrski dohodek od pašnika, ne vem, 100 tisoč. Jaz sem v
               resnici proti temu in sem za to, da se odpravijo napake, ki so storjene. Storjene so
               pa zato, ker delavci sklada kmetijskih zemljišč, o čemer bomo še v okviru tega
               zasedanja ali pa enkrat govorili, niso dosledni pri svojem delu. Če je nekoč bilo
               hmeljišče in je danes njiva, ne moremo človeka res obremeniti za katastrski dohodek
               hmeljišča, ki ga že 10 let ni tam. Ampak realno obremeniti za tisto kulturo, kakršna
               je. Mi pa vemo, da so ljudje spreminjali tudi njive v travnike ali travnike v njive,
               a nihče ni spreminjal katastrske kulture, ne bonitetnega razreda, kulture. In ker je
               pač davek odvisen od, tudi od kulture, ker se katastrski dohodek izračunava tudi na
               osnovi kulture, je treba te stvari "pošlihtati". Ampak zaradi tega ne morejo biti vsi
               najemniki oproščeni, ker so že itak zdaj oproščeni, ker nič novega ne povem,če vam
               rečem to, da mi je mlada kmetica rekla, najboljše je vzeti zemljo v najem od države.
               Sem rekel, zakaj pa to? Zato, ker ne plačaš nobene najemnine, medtem ko če vzameš od
               kmeta, moraš mu takoj plačati najemnino. Hvala lepa.</p>
            </sp>
            <sp xml:id="SDZ2-Redna-19-2000-03-17.sp59">

               <speaker>PREDSEDNIK JANEZ PODOBNIK:</speaker>

               <p>Še 49 sekund.</p>
            </sp>
            <sp xml:id="SDZ2-Redna-19-2000-03-17.sp60">

               <speaker>ZORAN LEŠNIK:</speaker>

               <p>A, jaz sem mislil, da sem presegel. Hvala lepa.</p>
            </sp>
            <sp xml:id="SDZ2-Redna-19-2000-03-17.sp61">

               <speaker>PREDSEDNIK JANEZ PODOBNIK:</speaker>

               <p>Ne, ne. Ali želi še kdo besedo? Gospod Rokavec.</p>
            </sp>
            <sp xml:id="SDZ2-Redna-19-2000-03-17.sp62">

               <speaker>FRANCI ROKAVEC:</speaker>

               <p>Hvala za besedo. Spoštovane poslanke, poslanci. Jaz bi se dotaknil na kratko tudi
               tega vprašanja, ki ga je že izpostavil danes tudi gospod Tomažič. Ampak mogoče še z
               enega drugega vidika. Namreč, v približevanju Slovenije Evropski uniji na področju
               kmetijstva bo še kako pomembno, da bomo pospeševali v tem trenutku, preden imamo
               določene tudi naše dokončne kvote za določene proizvode, kako intenzivna bo
               proizvodnja in kako bo tisti dosežen limit pri posamezni proizvodnji, najsi bo to
               mleko, meso, vino, sadje, pri končnih pogajalskih izhodiščih.</p>
               <p>Zato bi bilo verjetno smiselno, da bi predlagatelj za drugo branje dejansko
               temeljiteje razmislil tudi o tem predlogu gospoda Tomažiča. Namreč, da bi v tem
               obdobju vstopanja Slovenije v Evropsko unijo država omogočila in vzpodbujala najem
               kmetijskih zemljišč. Na ta način bomo tudi povečevali koncentracijo okoli
               gospodarskih primernih poslopij in pa tudi kmetij. Proizvodnja bo bolj ekonomična in
               tudi sigurno bo Slovenija hitreje se lahko tudi na tem področju kmetijstva
               prilagajala razmeram, ki so bistveno bolj ugodne, strukturno v Evropski uniji</p>
               <p>Zato bi bil verjetno smiseln temeljit razmislek, dejansko temu predlogu dati
               spodbudo, namreč v tem trenutku, za prehodno obdobje, da se najemna zemljišča ne
               upoštevajo v plačilo katastra. Jaz bom potem tudi v nadaljevanju, pač tudi v zvezi s
               tem predlagal še en dodaten predlog sklepa, ampak bom to potem še enkrat ponovno
               obrazložil. Hvala lepa.</p>
            </sp>
            <sp xml:id="SDZ2-Redna-19-2000-03-17.sp63">

               <speaker>PREDSEDNIK JANEZ PODOBNIK:</speaker>

               <p>Hvala lepa. Prosim, da čimprej tudi pisno pripravite dopolnjevalno stališče. Ali želi
               še kdo besedo? Ali se želi oglasiti predstavnik oziroma predstavnica vlade? Državna
               sekretarka Kolarjeva.</p>
            </sp>
            <sp xml:id="SDZ2-Redna-19-2000-03-17.sp64">

               <speaker>MILOJKA KOLAR:</speaker>

               <p>Hvala za besedo. Bom res zelo kratka, ker je ogromno debate in te tematike vezano na
               najemnino in katastrski dohodek. Zaradi razjasnitve bi želela povedati samo to.
               Katastrski dohodek je pavšalni davek na kulturo, ki je zavedena v zemljiškem
               katastru. Prvi problem, ki se pojavlja v praksi, je res, da ta zemljiški kataster v
               nekaterih primerih ni ažuriran, se pravi, da se kultura, zapisana v katastru, ne
               ujema z dejansko kulturo v naravi. To je delen problem, ki je seveda izbil potem, ko
               je davčna uprava, seveda na podlagi podatkov iz zemljiškega katastra, izdala odločbe,
               vendar je verjetno nekdo drugi zadolžen, da to uskladi, dejansko stanje katastra z
               dejansko kulturo.</p>
               <p>Drug problem je pa ta. Glede na to, da je katastrski davek, katastrski dohodek
               pavšalni davek, se seveda v nekem pavšalnem znesku odbije in ne smemo tega povezovati
               zdaj z najemnino, da so pač ti zakupniki dvojno obdavčeni. Tudi temu ni tako, ker
               najemnina je en strošek nadomestila, da nekdo dobi nekaj v najem, da obdeluje, da
               dela, KD je pa davek na tisto, kar naj bi pridelal tam. Mi bi lahko seveda, in to bi
               tudi bilo stališče financ, da bi bilo seveda korektno, ampak potem ne moremo imeti
               več tega katastrskega davka kot pavšala, temveč moramo iti na davek na dejansko
               pridobljene dohodke. In seveda v tistem primeru pa bodo vsi lahko tudi te stroške
               najemnine in zakupnine odbili kot stroške. Samo toliko v razjasnitev. In če mi
               dovolite, že ko sem tu, sicer pričakujem tudi pisni predlog dodatnega sklepa gospoda
               Špiletiča. Tako kot on predlaga, niti predlagatelj niti vlada v drugem branju ne more
               tako upoštevati njegovega predloga stališča. Ravno iz razloga, ki sem ga sedaj
               povedala. Treba se bo odločiti, ali bomo šli na obdavčitev dejanskih dohodkov, če pa
               seveda se ostane na tem katastrskem davku kot pavšalnem davku, pa seveda tak način
               rešitve ni možen. Hvala.</p>
            </sp>
            <sp xml:id="SDZ2-Redna-19-2000-03-17.sp65">

               <speaker>PREDSEDNIK JANEZ PODOBNIK:</speaker>

               <p>Hvala lepa državni sekretarki. V skladu s poslovnikom je možno dopolnjevalna stališča
               predlagati do zaključka splošne razprave. Gospod Špiletič ga že prinaša. Replika?
               Prosim, gospod Špiletič.</p>
            </sp>
            <sp xml:id="SDZ2-Redna-19-2000-03-17.sp66">

               <speaker>BOGOMIR ŠPILETIČ:</speaker>

               <p>Ja, gospa Kolarjeva pravi, da je pač katastrski dohodek oblika pavšalnega davka in da
               moramo to sprejeti. Jaz se tega zavedam, pavšalni davek, samo ni mogoče reči hektar
               nekega zemljišča kmetijskega v okolici Cerkelj na Gorenjskem ali pa hektar zemljišča
               v Kočevju, teh dveh pojmov ni mogoče primerjati in ni mogoče reči, zdaj pa pavšalno
               obdavčujemo hektar. Ne morete tega govoriti, ker tudi, če gre za pavšalno obdavčenje,
               gre za pavšalno obdavčenje dohodka, ki ga nekdo ustvari na zemljišču, vendar ne
               morete pa ustvariti, ne morete pa pavšalno obdavčiti nedohodka, ki ga ni. Poglejte,
               to je nonsens, nimate osnove, vi pa zahtevate, tako da takšno stališče vlade je
               povsem nesprejemljivo in jaz se zavedam dejstva, ki ga poznate tudi na davčni upravi
               in na ministrstvu za finance, da je pač težko določiti kriterije, kako upoštevati to
               nemožnost ustvarjanja katastrskega dohodka zaraditakšnih ali drugačnih razlogov. Ta
               problem poznate že veliko let in ker je to težko v praksi zapisati tudi v zakon, se
               temu problemu izogibate. Vendar ne reči, da moramo tako, kot je do sedaj, to
               sprejeti.</p>
               <p>Še enkrat poudarjam. Ni mogoče plačevati davka od nedohodka. Mi potrebujemo osnovo,
               od katere plačujemo davek. V konkretnem primeru, na katerega jaz opozarjam, pa je
               ravno to dejstvo. Zaradi obremenjenosti prostora, predvsem z divjimi živalmi, je na
               kočevskem področju skoraj nemogoče več ustvarjati dohodek na kmetijskih zemljiščih.
               Razen v nekaterih redkih primerih.</p>
               <p>Od nedohodka ni mogoče plačevati davka in mislim, da je korektno, da to vlada prizna
               in da ustrezno v zakon tudi vključi.</p>
            </sp>
            <sp xml:id="SDZ2-Redna-19-2000-03-17.sp67">

               <speaker>PREDSEDNIK JANEZ PODOBNIK:</speaker>

               <p>Hvala. Replika? Gospod Džuban.</p>
            </sp>
            <sp xml:id="SDZ2-Redna-19-2000-03-17.sp68">

               <speaker>GEZA DŽUBAN:</speaker>

               <p>Hvala lepa, gospod predsednik. Eno dopolnilo kolegu Špiletiču.</p>
               <p>Ta zadeva ni taka. Katastrski dohodek od njive prvega bonitetnega razreda v
               Prekmurju, pri Ljubljani, v Kočevju ni isti, je različen. Proizvodne sposobnosti so
               različne in so območja Slovenije, ki se različno obravnavajo. Pomemben je tisti del,
               torej katastrski dohodek mislim, da tudi ni pavšalna osnova, pač pa so relativna
               razmerja glede nekega predvidenega dohodka pri kulturi in bonitetnem razredu.</p>
               <p>Katastrski dohodek še ni obdavčitev, pač pa je osnova za davek in relativna
               razmerja.</p>
               <p>Pač pa je pomemben tisti del predloga od poslanskega kolega, ki govori o tem, da se
               najemna zemljišča in njihov katastrski dohodek ne bi zajemal kot osnova za plačilo
               dajatev.</p>
               <p>Strinjam se s kolegom Lešnikom, da to ni dobro. Ni rešitev, ni pošteno. Nekdo najame
               100 hektarjev in plača minimalno najemnino, drugi pa kupi 100 hektarjev za 100
               milijonov, pa bo plačal dajatve. Ta zadeva ni dobra rešitev, ni poštena in problemi,
               ki izvirajo iz neažurnega katastra, so pa drugotnega značaja in ga ne bi smeli mešati
               v ta zakon. Hvala.</p>
            </sp>
            <sp xml:id="SDZ2-Redna-19-2000-03-17.sp69">

               <speaker>PREDSEDNIK JANEZ PODOBNIK:</speaker>

               <p>Replika, gospod Špiletič.</p>
            </sp>
            <sp xml:id="SDZ2-Redna-19-2000-03-17.sp70">

               <speaker>BOGOMIR ŠPILETIČ:</speaker>

               <p>Pojasnilo gospodu Džubanu. Zavedam se, da gre za različno višino katastrskega dohodka
               enakega obsega zemljišča v Prekmurju ali v Kočevju, kar je logično. Razlika izhaja iz
               možnosti večjega ali manjšega pridobivanja dohodka na nekem zemljišču in to je povsem
               dobro.</p>
               <p>Samo v predlogu, ki ga predlagam, opozarjam na dejstvo, da pa v določenih predelih
               Slovenije zaradi specifičnih razmer je pravzaprav nemogoče sploh ustvarjati dohodek
               na nekem zemljišču, torej je katastrski dohodek nič. In tam, kjer je dohodek nič, je
               nekorektno, da država zahteva davek, pa naj bo to pavšalni ali kakršenkoli - samo v
               to smer je šlo moje razmišljanje. Je pa res, da danes niso višine katastrskega
               dohodka za celo Slovenijo enake, tega se zavedam.</p>
            </sp>
            <sp xml:id="SDZ2-Redna-19-2000-03-17.sp71">

               <speaker>PREDSEDNIK JANEZ PODOBNIK:</speaker>

               <p>Replika, Josip Bajc in Geza Džuban.</p>
            </sp>
            <sp xml:id="SDZ2-Redna-19-2000-03-17.sp72">

               <speaker>JOSIP BAJC:</speaker>

               <p>Gospod predsednik, hvala lepa. Mogoče krajša replika ali pa dopolnitev razmišljanja
               tako kolega Špiletiča kot na izvajanje gospoda Džubana.</p>
               <p>Dejansko je res, vendar je treba ugotavljati, kadar se ob neki najemnini, ki je
               določena na podlagi katastrske kulture in določenega katastra, predpiše nek davek,
               upoštevati tudi dejstvo, kaj je pa možno - to, kar pravi gospod Špiletič - na katerih
               predelih Slovenije "bog sveti", da sploh kdo vzame zemljišča v najem, pa da plača za
               to še najemnino, pa sedaj mu bomo predpisali še nek davek. Upam si trditi, da,
               recimo, če bi začeli tamle z Notranjske pa čez Belo Krajino, pa verjetno tja na
               Kočevsko, da 80% teh zemljišč sploh ne bi bilo obdelanih, če bi ne vzeli nekateri
               ljudje, ki so, bom rekel v navednicah, tudi z izgubo pripravljeni ta zemljišča
               obdelati, verjetno na zelo ekstenziven način, da ne govorim o vseh tistih problemih,
               ki se zadnje čase pojavljajo v nekaterih predelih, z nemožnostjo rabe nekaterih
               zemljišč ali pa, bom rekel, uničevanje kultur na nekaterih zemljiščih s strani
               različnih bodisi zveri bodisi divjadi.</p>
            </sp>
            <sp xml:id="SDZ2-Redna-19-2000-03-17.sp73">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Džuban se odpoveduje repliki. Gospod Lešnik, replika.</p>
            </sp>
            <sp xml:id="SDZ2-Redna-19-2000-03-17.sp74">

               <speaker>ZORAN LEŠNIK:</speaker>

               <p>Hvala lepa. Repliciral bi kolegu Bajcu.</p>
               <p>Kolega Bajc, ah, no, veš kaj, hkrati se pogovarjati in poslušati - tak fenomen pa
               tudi nisi, oprosti! Kolega Bajc, rad bi rekel samo to: ne morem se strinjati s tvojo
               trditvijo, da tisti, ki dobi zemljo v najem, ne bi plačeval vsega tistega, kar iz te
               zemlje po veljavni zakonodaji izhaja. Sam imam drug predlog, da bomo lahko dali čim
               več zemlje v najem, naj tisti, ki mu je zaupano gospodarjenje z zemljo, se odpove
               najemnini, pa brez najemnine daje zemljo v najem, medtem ko naj vse drugo pa
               plačujejo ljudje, da bodo pred ustavo in zakonom enaki; če ne bodo plačevali davka,
               če ne bodo plačevali prispevka za zdravstveno zavarovanje, če ne bodo plačevali,
               mislim, tudi tiste ugodnosti, ki so, potem, seveda, pred zakonom in ustavo ti ljudje
               niso enaki, ker tisti, ki je pa lastnik zemlje, pa mora brez pardona vse plačati. Ne
               delajmo sedaj razlik med ljudmi! Res pa je da se pa lahko sklad zaradi težkih pogojev
               gospodarjenja na Kočevskem, ne vem, na katerem hribovitem območju še, odpove
               najemnini, ki pa, vemo, da je v nekaterih primerih v resnici simbolična. Sam ne vem
               za primere - sam ne vem, če pa kdo ve, bom rad prisluhnil - da bi bila najemnina za
               najboljšo zemljo več kot 25.000 tolarjev, tako bom rekel, da ne bom uporabljal tuje
               valute. Ampak drugače je pa najemnina sklada, če jih daje sklad kmetijskih zemljišč v
               najem, od 15 tisoč, 20 tisoč do 25 tisoč tolarjev.</p>
               <p>Skušajmo razumeti to, kar je Džuban plastično prikazal. Jaz kupujem zemljo in vložim
               toliko svojega kapitala. Nekdo pa dobi od države za "šenk". Ja midva sva v
               neenakopravnem položaju. Hvala lepa.</p>
            </sp>
            <sp xml:id="SDZ2-Redna-19-2000-03-17.sp75">

               <speaker>PREDSEDNIK JANEZ PODOBNIK:</speaker>

               <p>Dve repliki. Koleg Bajc in kolega Rokavec.</p>
            </sp>
            <sp xml:id="SDZ2-Redna-19-2000-03-17.sp76">

               <speaker>JOSIP BAJC:</speaker>

               <p>Gospodu Lešniku repliciram. Nimam se za velikega strokovnjaka na področju kmetijstva
               kot on. Ampak rad bi mu repliciral. Ravno nasprotno, gospod Lešnik. Jaz mislim, da bi
               morali vsi državljani biti izenačeni. Res je. Jaz, če imam stanovanje ali pa poslovni
               prostor in ga oddam v najem, plačam od tega davek, na najemnino ali pa ne vem kaj
               vse. In enako razmišljam, ampak obratno kot ti. Da lastnik tega, teh zemljišč, ki se
               oddajajo v najem, je sklad kmetijskih zemljišč in gozdov, on naj plača davek, on naj
               plača davek. Kakšno najemnino, to se pa s teboj strinjam, je verjetno neko minimalno
               najemnino, če nič drugega, da se zaveda tisti, da ni dobil nekaj zastonj, da dobi.
               Tam pa, kjer so pridelovalne možnosti pa tako velike, da ta najemnina lahko prenese
               strošek najemnine, ta pridelava na tistih zemljiščih, pa ni nič narobe, če je za
               tistih 19 ali ne vem koliko procentov tudi višja najemnina. Ampak govorimo, da v tej
               Sloveniji imamo zelo različna področja in območja in ne vem kaj vse. Strinjam se pa,
               da je za vse treba enako. Ampak če so vsi ostali državljani, vse ostale pravne osebe
               zavezanke za plačilo DDV, mislim, da bi tudi v temu primeru morala država, pa naj gre
               iz levega žepa v desnega.</p>
            </sp>
            <sp xml:id="SDZ2-Redna-19-2000-03-17.sp77">

               <speaker>PREDSEDNIK JANEZ PODOBNIK:</speaker>

               <p>Gospod Rokavec, replika. In nato gospod Lešnik.</p>
            </sp>
            <sp xml:id="SDZ2-Redna-19-2000-03-17.sp78">

               <speaker>FRANCI ROKAVEC:</speaker>

               <p>Hvala za besedo. Jaz bi repliciral gospodu Lešniku v tistem delu, ko je omenil
               namreč, da bi mogel najemodajalec teh zemljišč zmanjšati ceno najemnine. To bi bilo
               vse lepo in prav, če bi imeli v tej državi samo enega najemodajalca. In če bi bile
               najemnine pač določene, do katere višine se sploh lahko opredeljujejo. Ampak ker to
               ni mogoče, je pa možno v prehodnem obdobju to, kar sem rekel, da se država načelno
               odloči, da bo pospeševala koncetracijo površin, s tem pa tudi proizvodnjo v prehodnem
               obdobju, do vstopa v Evropsko unijo. To bi bilo pa verjetno smiselno, da bi o tem
               država temeljito premislila in tudi se odločila za tak korak. Hvala lepa.</p>
            </sp>
            <sp xml:id="SDZ2-Redna-19-2000-03-17.sp79">

               <speaker>PREDSEDNIK JANEZ PODOBNIK:</speaker>

               <p>Hvala. Replika, gospod Lešnik.</p>
            </sp>
            <sp xml:id="SDZ2-Redna-19-2000-03-17.sp80">

               <speaker>ZORAN LEŠNIK:</speaker>

               <p>Hvala lepa, gospod predsednik. Jaz vam obljubljam, ne glede, koliko replik bi bilo na
               mojo še, se ne bom več oglasil. Gospod kolega Bajc, ne žaliti, jaz se nikoli nisem
               delal za strokovnjaka. Res je, da imam osnovno izobrazbo s področja kmetijstva, da
               sem vsaj 50 let delal v kmetijstvu, od otroka pa do upokojitve, zdaj se pa po sili
               prilik ponovno s temi stvarmi ukvarjam. Nisem se delal in to je žalitev in te prosim,
               tako kot bi ti jaz rekel, da si doktor pravnih znanosti, pa ti tega nikoli v
               življenju ne bom rekel.</p>
               <p>Kolega Rokavec, samo dva najemodajalca sta. Ja, država in kmet in drugi lastniki
               zemlje. No, pa jih naštej! In tisti zasebnik, ki daje zemljo v najem, on mora plačati
               od te zemlje vse dajatve, ker njemu je katastrski dohodek ostal. Država pa ne
               plačuje, ne država, sklad kmetijskih zemljišč pa ne plačuje nobenih dajatev, in če
               smo lahko ugotovili, je bilo rečeno, da še v državni proračun tistega ni odvedla, kar
               bi naj sklad odvedel, torej sklad to pokasira. Zdaj bom pa rekel tako. Jaz bi se tudi
               s takim predlogom strinjal, kot si ga ti predlagal, da naj država potem plača, sklad
               naj plača državi davek - ampak, ali bo sklad plačal tudi prispevek za zdravstveno
               zavarovanje? Ne vem, če bo, verjetno ne bo.</p>
               <p>Pa samo še nekaj, ampak lepo prosim, brez očitka, da sem strokovnjak ali se delam
               strokovnjaka. Osnovna razlika v višini katastrskega dohodka izhaja iz katastrskih
               okrajev, pa bom konkreten. Štefan Klinc, ki je v katastrskem okraju tako kot Zoran
               Lešnik, mariborskem, imava za enako njivo recimo bistveno večji katastrski dohodek
               kot kolega Franc Potočnik, ker je v katastrskem okraju Šmarje, če se ne motim. V tem
               je osnovna razlika, drugače je pa njiva njiva, pšenica je ali travnik je travnik,
               vendar izhaja bistvena razlika iz tržnih razmer, ki so na posameznih območjih. Hvala
               lepa.</p>
            </sp>
            <sp xml:id="SDZ2-Redna-19-2000-03-17.sp81">

               <speaker>PREDSEDNIK JANEZ PODOBNIK:</speaker>

               <p>Hvala lepa. Pravzaprav ugotavljam, da se razprava vodi o dodatnem stališču, mi pa
               zdaj govorimo o zakonu. Potem bomo govorili o spreminjevalnih stališčih, ko bomo
               prišli do njih. Replika, kolega Bajc.</p>
            </sp>
            <sp xml:id="SDZ2-Redna-19-2000-03-17.sp82">

               <speaker>JOSIP BAJC:</speaker>

               <p>Predsednik, hvala lepa. Ni replika, ampak v kolikor je tisto mojo izjavo prej kolega
               Lešnik vzel kot žalitev, se mu opravičujem. Nisem hotel biti žaljiv, ampak samo
               odreagiral sem na tisto, ko je on meni rekel, Bajc, nisi toliko strokovnjak, da lahko
               poslušaš kolega Gezo Džubana in mene. In se opravičujem, Zoran, če ste mislili, da
               sem vas žalil s tem, da sem rekel, da ste strokovnjak v kmetijstvu.</p>
            </sp>
            <sp xml:id="SDZ2-Redna-19-2000-03-17.sp83">

               <speaker>PREDSEDNIK JANEZ PODOBNIK:</speaker>

               <p>Kolega Lešnik je tudi sprejel opravičilo, tako sem razbral iz njegove geste.
               Zaključujem splošno razpravo. Ugotavljam, da je kolega Špiletič vložil dopolnjevalni
               predlog. Medtem pa je kolega Rokavec pravzaprav razmišljal o dodatnem sklepu.</p>
               <p>Sedaj smo zaključili splošno razpravo in prehajamo na razpravo o predlaganih sklepih
               in stališčih.</p>
               <p>Najprej bi dal v razpravo prvi sklep matičnega delovnega telesa, ki se glasi, da je
               predlog zakona o spremembi zakona o dohodnini primerna podlaga za pripravo predloga
               zakona za drugo obravnavo. Nihče ni nasprotoval temu zakonu, tako da pričakujem, da
               razprave ne bo - tako je.</p>
               <p>Navedeni sklep dajem na glasovanje. Ugotovimo prisotnost! (51 prisotnih.)</p>
               <p>Kdo je za predlog sklepa, da je predlog zakona primerna podlaga za drugo obravnavo?
               (44 poslancev.) Je kdo proti? (2 poslanca.)</p>
               <p>Ugotavljam, da je sklep sprejet.</p>
               <p>Prehajamo na razpravo o stališčih, ki jih je pripravilo matično delovno telo in so
               zapisana v poročilu, kot tudi na razpravo o dopolnjevalnih stališčih v pregledu z dne
               16.3.2000 in stališču, ki ga je danes pismeno pripravil kolega Špiletič. Večina
               razprave je bila že opravljena. Kdo želi besedo? (Nihče.) Razpravo zaključujem in
               prehajamo na glasovanje.</p>
               <p>Na glasovanje dajem dopolnjevalni predlog poslanske skupine združene liste:
               "Predlagatelj naj pri pripravi besedila predloga zakona za drugo obravnavo vključi v
               spremembe in dopolnitve veljavnega zakona določbe, ki izhajajo iz podpisanega
               dogovora o politiki plač za obdobje 1999-2001 in se nanašajo na razbremenitev
               plačevanja dohodnine nižjih dohodkovnih razredov ali vsaj tistih zavezancev, ki ne
               dosegajo določene minimalne plače v Republiki Sloveniji." Ugotovimo prisotnost! (53
               prisotnih.)</p>
               <p>Kdo je za tak dopolnjevalni predlog? (48 poslancev.) Je kdo proti? (Nihče.)</p>
               <p>Ugotavljam, da je dopolnjevalni predlog sprejet.</p>
               <p>Drugi dopolnjevalni predlog - za vse velja dikcija, o kateri je prej govoril gospod
               Kopač: "Predlagatelj naj v sodelovanju z vlado pri pripravi besedila predloga zakona
               za drugo obravnavo razbremeni zavezance v najnižjem dohodkovnem razredu in hkrati
               prouči možnosti za razširitev davčne osnove z doslej neobdavčenimi dohodki."
               Predlagatelja sta mag. Kopač in Vili Trofenik. Ugotovimo prisotnost! (52
               prisotnih.)</p>
               <p>Kdo je za tak dopolnjevalni predlog? (30 poslancev.) Je kdo proti? (4 poslanci.)</p>
               <p>Ugotavljam, da je tudi ta dopolnjevalni predlog sprejet.</p>
               <p>Tretji dopolnjevalni predlog: "Predlagatelj naj v sodelovanju z vlado ob pripravi
               besedila predloga za drugo obravnavo prouči smiselnost porazdelitve posameznih
               davčnih razredov glede na dohodke in višino stopenj v teh razredih ob upoštevanju
               primerjalne zakonodaje drugih razvitejših držav." Predlagatelja sta mag. Kopač in
               Vili Trofenik. Ugotovimo prisotnost! (44 prisotnih.) Prosim za pozornost! Bilo je
               nekoliko hitro. Ugotovimo prisotnost! (54 prisotnih.)</p>
               <p>Kdo je za tak dopolnjevalni predlog? (44 poslancev.) Kdo je proti? (Nihče.)</p>
               <p>Sprejeto.</p>
               <p>Četrti dopolnjevalni predlog: "Predlagatelj naj v sodelovanju z vlado pripravi
               besedilo predloga zakona za drugo obravnavo: standardne olajšave preoblikuje v obliko
               odbitka davka oziroma dohodnine." Predlagatelja mag. Kopač, Vili Trofenik.
               Ugotavljamo prisotnost! (51 prisotnih.)</p>
               <p>Kdo je za? (36 poslancev.) Kdo je proti? (1 poslanec.)</p>
               <p>Sprejeto.</p>
               <p>Peti dopolnjevalni predlog: "Predlagatelj naj v sodelovanju z vlado pripravi besedilo
               predloga zakona za drugo obravnavo, prouči možnost, da se poveča procent za znižanje
               osnove za dohodnino iz naslova različnih vlaganj in predlaga ustrezno višji procent."
               Predlagatelj poslanska skupina združene liste. Ugotavljamo prisotnost! (55
               prisotnih.)</p>
               <p>Kdo je za? (24 poslancev.) Kdo je proti? (6 poslancev.)</p>
               <p>Sprejeto.</p>
               <p>Šesti dopolnjevalni predlog: "Predlagatelj naj prouči možnosti, da se osnova za
               dohodnino zmanjša tudi za plačanje prostovoljno dajanje prispevkov in vrednosti daril
               v naravi na račun društev in društvenih organizacij. Predlagatelj je Bojan Kontič.
               Ugotavljamo prisotnost! (42 prisotnih.) Ugotavljamo prisotnost - drugič! To je šesti
               dopolnjevalni predlog iz pregledov. (51 prisotnih.)</p>
               <p>Kdo je za? (42 poslancev.) Kdo je proti? (1 poslanec.)</p>
               <p>Sprejeto.</p>
               <p>Sedmi dopolnjevalni predlog: "Predlagatelj naj prouči možnost, da se katastrski
               dohodek, ustvarjen od na najetih zemljiščih, ne všteva v osnovo za odmero dohodnine."
               Predlagatelj je Branko Tomažič. Ugotavljamo prisotnost! Prosim za mir v dvorani. (43
               prisotnih.) Ugotavljamo prisotnost, drugič! (50 prisotnih.)</p>
               <p>Kdo je za tak dopolnjevalni predlog? (34 poslancev.) Kdo je proti? (9 poslancev.)</p>
               <p>Sprejeto.</p>
               <p>Herman Tomažič predlaga osmi dopolnjevalni predlog, da naj predlagatelj zakona v
               pripravi zakona za drugo obravnavo prouči možnost, da se iz osnove za odmero
               dohodnine izvzame delna pokojnina, ki jo prejmejo delovni invalidi iz pravice do dela
               s skrajšanim delovnim časom od polnega, in nadomestila za invalidnost, ki ga prejmejo
               delovni invalidi zaradi premestitve na delovno mesto z nižjo plačo. Ugotavljamo
               prisotnost! (46 prisotnih.)</p>
               <p>Kdo je za tak dopolnjevalen predlog? (28 poslancev.) Kdo je proti? (4 poslanci.)</p>
               <p>Sprejeto.</p>
               <p>Deveti dopolnjevalni predlog, Izidor Rejc: "Predlagatelj naj pri pripravi zakona za
               drugo obravnavo prouči ustreznost triletne dobe med nakupom in prodajo, ki je osnova
               za oprostitev plačila kapitalskega dobička ter učinke in možnost za določitev
               spodnjega zneska kapitalskega dobička, ki ne bi bil obdavčen. Na tej osnovibo po
               potrebi vključil v predlog zakona za drugo obravnavo ustrezne rešitve." Ugotovimo
               prisotnost! (51 prisotnih.)</p>
               <p>Kdo je za tak dopolnjevalen predlog? (41 poslancev.) Je kdo proti? (5 poslancev.)</p>
               <p>Ugotavljam, da je sprejeto.</p>
               <p>In imamo še spreminjevalni oziroma dopolnjevalni predlog gospoda Špiletiča:
               "Predlagatelj in Vlada Republike Slovenije naj pri pripravi besedila predloga zakona
               za drugo obravnavo pri vštevanju katastrskega dohodka v dohodninsko osnovo upoštevata
               dejansko možnost ustvarjanja dohodka na zemljiščih." Na glasovanje dajem
               spreminjevalni predlog poslanca Špiletiča. Ugotovimo prisotnost! (53 prisotnih.)</p>
               <p>Kdo je za tak spreminjevalen predlog? (26 poslancev.) Je kdo proti? (18
               poslancev.)</p>
               <p>Ugotavljam, da je dopolnjevalni predlog sprejet.</p>
               <p>Na glasovanje dajem predloge stališč v celoti. Ugotovimo prisotnost! (51
               prisotnih.)</p>
               <p>Kdo je za predloge stališč v celoti? (43 poslancev.) Je kdo proti? (1 poslanec.)</p>
               <p>Ugotavljam, da so sprejeta.</p>
               <p>Kolega Rokavec je predlagal dodatni sklep, ki ga umika. Hvala lepa. Kajti, ta dodatni
               sklep je bil nekoliko nenavaden. S tem zaključujem to točko dnevnega reda. (Nemir v
               dvorani.) Smo sprejeli v okviru, ko smo glasovali o vseh in ko ste ga tudi prebrali,
               sem ta popravek že.</p>
               <p>Prehajamo na <title>47. TOČKO DNEVNEGA REDA - PREDLOG NACIONALNEGA PROGRAMA VARSTVA
                  POTROŠNIKOV, PRVA OBRAVNAVA - EPA 906 /II.</title>
               </p>
               <p>Rad bi vas še opozoril oziroma predlagal, da danes državni zbor ne bi obravnaval 46.
               točke dnevnega reda, poslanski kolega Borut Pahor me je prej zaprosil za razumevanje,
               ker je sedaj nujno odsoten in ker je bil edini predlagatelj tega zakona predloga, da
               danes državni zbor te točke ne bi obravnaval. Torej prehajamo na 47. točko dnevnega
               reda, to pa je prva obravnava predloga nacionalnega programa varstva potrošnikov, 
                  EPA 906
               /II. Predlog tega programa je v obravnavo zboru predložila vlada Republike
               Slovenije. Prosim gospoda ministra, prof. Senjurja, da predstavi vsebino nacionalnega
               programa.</p>
            </sp>
            <sp xml:id="SDZ2-Redna-19-2000-03-17.sp84">

               <speaker>DR. MARJAN SENJUR:</speaker>

               <p>Gospod predsednik, spoštovane poslanke in poslanci! Zakon o varstvu potrošnikov je
               bil sprejet pred dvema letoma približno, leta 1998, in ta zakon predvideva pripravo
               in tudi sprejem nacionalnega programa varstva potrošnikov. To je prvi nacionalni
               program varstva potrošnikov pri nas. Mislim, da bi bilo dobro, da se nekako zavedamo,
               ker Slovenija ima že nekaj izkušenj z varstvom potrošnikom. Ima zakon o varstvu
               potrošnikov, vendar bo šele s tem programom varstva potrošnikov vzpostavljen in
               zaokrožen temeljit sistem varstva potrošnikov.</p>
               <p>Slovenski potrošnik - sedaj grem na posamezne točke tega programa - slovenski
               potrošnik bi naj bil deležen enake zaščite kot potrošniki držav Evropske unije.
               Slovenska zakonodaja je že v veliki meri usklajena s stalnim redom Evropske unije,
               treba bo nekoliko še spremeniti zakon o varstvu potrošnikov, pripraviti zakon o
               potrošniških kreditih, nekatere manjše stvari. Ne bo treba ustanoviti nobene nove
               institucije za izvajanje pravnega reda Evropske unije in na področju varstva
               potrošnikov Slovenija ne zahteva prehodnega razdobja, kar pomeni, da bo Slovenija do
               vstopa v Evropsko unijo pripravljena na področju varstva potrošnikov za vstop v
               Evropsko unijo.</p>
               <p>Nacionalni program varstva potrošnikov opredeljuje tudi prioritete varstva
               potrošnikov. Naštel bom samo tri, ker nima pomena da, oziroma povzetek celega
               programa, to so: finančne storitve, javne storitve, prehrana in druge prioritete.
               Program predvideva na eni strani krepitev urada za varstvo potrošnikov, tako
               kadrovsko kot materialno, in spodbujanje razvoja in delovanja potrošniških
               organizacij na drugi strani. Poudarja tudi nalogo usklajevanja, delovanje državnih
               organov in državnih in nevladnih potrošniških organizacij. Na podlagi sprejetega
               nacionalnega programa varstva potrošnikov bo mogoče celoviteje organizirati varstvo
               potrošnikov kot javno službo. Na naslednji dejavnosti, na področju svetovanja
               potrošnikov, na področju obveščanja in izobraževanja potrošnikov in na področju
               izvajanja primerjalnih ocenjevanj dodatnih storitev. Prav tako program omogoča
               stabilnejše in trajnejše financiranje potrošniških organizacij. Javno službo lahko na
               podlagi koncesije opravljajo potrošniške organizacije, tako je stališče v programu in
               koncesija se lahko dodeli za čas od 3 do 10 let. S tem bodo razrešena nekatera
               vprašanja in spori, ki se pojavljajo ob vsakoletnih razpisih za opravljanje
               dejavnosti varstva potrošnikov. Nacionalni program varstva potrošnikov predvideva za
               polno izvajanje letna sredstva v višini 210 milijonov tolarjev, kar je bistveno več
               od sedanjega obsega sredstev; to je treba zagotoviti.</p>
               <p>In na koncu bi rekel še - gospod predsednik, spoštovani poslanci in poslanke -
               nacionalni program varstva potrošnikov je sorazmerno kratek in zgoščen. Mislim, da je
               prav tako. Ni potrebe po nekih širokih študijah v ta namen. Zato prosim poslance in
               poslanke za razpravo o programu in pa napotke za pripravo gradiva za drugo branje.
               Hvala lepa.</p>
            </sp>
            <sp xml:id="SDZ2-Redna-19-2000-03-17.sp85">

               <speaker>PREDSEDNIK JANEZ PODOBNIK:</speaker>

               <p>Hvala gospodu ministru. V teh dneh je tudi svetovni dan varstva potrošnikov in bi bil
               sprejem tega dokumenta v prvi obravnavi tudi naš prispevek k tej temi.</p>
               <p>Predlog nacionalnega programa je obravnaval odbor za gospodarstvo kot matično delovno
               telo. Ali želi poročevalec predstaviti mnenje odbora? (Ne želi.) Ali bi želel besedo
               predstavnik sekretariata? (Ne bi želel.) Sedaj imate besedo predstavniki
               poslanskihskupin. Gospod Izidor Rejc, stališče poslanske skupine Slovenskih
               krščanskih demokratov.</p>
            </sp>
            <sp xml:id="SDZ2-Redna-19-2000-03-17.sp86">

               <speaker>IZIDOR REJC:</speaker>

               <p>Spoštovani gospod predsednik, gospe in gospodje ter gospod minister s svojo ekipo,
               lepo pozdravljeni! Poslanska skupina Slovenskih krščanskih demokratov podpira ta
               nacionalni program iz preprostih razlogov. Namreč, le-ta je v bistvu povzetek oziroma
               smer evropskega prizadevanja za zaščito potrošnika. Ne glede na to, da se
               približujemo Evropi, je in bo še zmeraj nevarnost, tudi ko bomo v Evropi, bo še
               zmeraj nevarnost s te strani in je prav, da so ljudje obveščeni, da imajo možnost
               reševanja posameznih problemov. Treba je vedeti, da se marsikaj dogaja in da je
               gotovo ta kontrola nad živili in kontrola tudi nad tehničnimi predmeti, ki prihajajo
               od vsepovsod iz celega sveta, da mora biti nekje zavarovano oziroma da so določena
               sredstva na voljo: bodisi ekipe bodisi tudi sama vladna služba ali pa tudi nevladne
               organizacije, na osnovi katerih tudi sam nacionalni program določa način financiranja
               in način prekrivanja, način pokrivanja, predvsem pa to preventivo. Ne glede na to, da
               - kot pravim - smo pred vstopom v Evropsko skupnost, bo ravno tako, kot imajo tudi
               vse ostale dežele, treba zagotoviti nedvomno kontrolo vhoda predvsem živil in
               proizvodov za prehrano.Predvsem to velja za vsa področja, tako za prehrano človeka in
               živalskih vrst, po eni strani, po drugi strani tudi tehničnih predmetov, ker vemo, da
               tudi utegnejo biti včasih prehitro in površno narejeni in nekako tudi na trenutke
               lahko nevarni za določeno potrošnjo, predvsem za mlade ali pa za otroke.</p>
               <p>Zraven tega pa so me tudi opozorili, da bi bilo na osnovi tega, ker je le-to osnova
               za opredeljevanje in zakonsko urejanje posameznih področij, za katera smo že nekaj
               zakonov sprejeli, da bi bilo prav, da bi tudi na osnovi tega sprejeli tudi zakon o
               zdravstveni ustreznosti živil. Se pravi zakon, ki naj bi nekje zagotovil, da bodo
               proizvajalci z reklamami res zagotovili reklamirano kvaliteto ali pa, da ne bi
               zavajali potrošnika - tudi glede na to, da se pojavlja ta genetika, ki je včasih
               dokaj nepredvidljiva in morda zavede zaradi svoje novosti in zaradi svojih novih
               prijemov, pa morda ljudje ali pa potrošniki nekako hitreje nasedejo na to.</p>
               <p>Skratka, ne glede na to, kako in kaj bo v prihodnje, menimo, da ta nacionalni program
               le zagotavlja primerno asistenco, primerno varnost, ugodnejše počutje potrošnika, ker
               karkoli se zgodi, da so tudi predvidene rešitve, pa tudi sama preventiva, in zaradi
               tega to podpiramo. Hvala.</p>
            </sp>
            <sp xml:id="SDZ2-Redna-19-2000-03-17.sp87">

               <speaker>PREDSEDNIK JANEZ PODOBNIK:</speaker>

               <p>Hvala lepa. Nastop kolega Izidorja je naletel na odobravanje.</p>
               <p>Prehajamo na razpravo poslank in poslancev. Očitno je dokument dobro pripravljen, ker
               ni nobene pismene prijave. Ker pa ni tudi ustmene, zaključujem splošno razpravo in
               prehajamo na odločanje o sklepu matičnega delovnega telesa. Najprej dajem v razpravo
               prvi sklep matičnega delovnega telesa, ki se glasi: "Predlog nacionalnega programa
               varstva potrošnikov, prva obravnava, je primerna podlaga za pripravo predloga
               nacionalnega programa za drugo obravnavo." Ali želi kdo besedo o tem sklepu? (Ne
               želi.) Ta sklep dajem na glasovanje. Ugotovimo prisotnost! (30 prisotnih.) Državni
               zbor ni bil sklepčen, zato bomo ponovili glasovanje. Ugotovimo prisotnost! (39
               prisotnih.) Sejo nadaljujemo ob 13.00 uri. Nato bomo obravnavali še nekaj točk
               dnevnega reda.</p>
               <p>(Seja je bila prekinjena ob 12.49 uri in se je nadaljevala ob 13.03 uri.)</p>
            </sp>
            <sp xml:id="SDZ2-Redna-19-2000-03-17.sp88">

               <speaker>PREDSEDNIK JANEZ PODOBNIK:</speaker>

               <p>Ugotovimo prisotnost za glasovanje o predlogu sklepa delovnega telesa, da je predlog
               nacionalnega programa varstva potrošnikov, prva obravnava, primerna podlaga za
               pripravo predloga programa za drugo obravnavo. Pogled v dvorano je impozanten. (56
               prisotnih.)</p>
               <p>Kdo je za predlagani sklep? (45 poslancev.) Je kdo proti? (1 poslanec.)</p>
               <p>Ugotavljam, da je sklep sprejet.</p>
               <p>V razpravo dajem predlagana stališča, ki jih je pripravilo matično delovno telo, so
               pa tri. Ali želi kdo besedo? (Ne želi.) Stališča dajem na glasovanje. Ugotavljamo
               prisotnost! (49 prisotnih.)</p>
               <p>Kdo je za stališča? (40 poslancev.) Je kdo proti? (2 poslanca.)</p>
               <p>Ugotavljam, da smo stališča sprejeli.</p>
               <p>S tem zaključujem to točko dnevnega reda.</p>
               <p>Prehajamo na <title>48. TOČKO DNEVNEGA REDA - PREDLOG STRATEŠKIH CILJEV RAZVOJA TRGA
                  DELA DO LETA 2006, POLITIKE ZAPOSLOVANJA IN PROGRAMOV ZA NJENO URESNIČEVANJE, prva
                  obravnava. </title>
               </p>
               <p>Predlog strateških ciljev je v obravnavo zboru predložila vlada Republike Slovenije.
               Ali želi predstavnik vlade besedo? Želi. Prosim. Besedo ima Janez Drobnič, svetovalec
               vlade. Prosim.</p>
            </sp>
            <sp xml:id="SDZ2-Redna-19-2000-03-17.sp89">

               <speaker>JANEZ DROBNIČ:</speaker>

               <p>Spoštovane poslanke, spoštovani poslanci!</p>
               <p>Dovolite, da vam na kratko predstavim strateške cilje razvoja trga dela do leta 2006,
               politike zaposlovanja in programov za njeno uresničevanje.</p>
               <p>Podlaga za ta dokument je v zakonu o zaposlovanju in zavarovanju za primer
               brezposelnosti in v državnem programu Republike Slovenije za prevzem pravnega reda
               Evropske unije. Tak dokument sprejemajo članice Evropske unije v skladu z
               amsterdamsko pogodbo. Zavezuje jih, da sprejemajo strategijo trga dela, ravno tako pa
               tudi nacionalne programe za posamezna leta. Zato je tudi naš dokument metodološko in
               strokovno pripravljen na enak način.</p>
               <p>Dovolite, da vam predstavim cilje tega dokumenta:</p>
               <p>Dvig izobrazbene ravni delovne sile, to je ključni, osnovni cilj tega dokumenta.
               Slovenija se bo namreč srečevala z novimi tehnološkimi izzivi, novim tehnološkim
               vlaganjem, vlaganjem v človeški kapital.</p>
               <p>Drugič, zmanjšanje fikcijske brezposelnosti in strukturne brezposelnosti. Tudi
               izobraževanje je v tej funkciji zmanjšanja te strukturne brezposelnosti in povečanje
               zaposlenosti.</p>
               <p>Zmanjševanje neskladij na trgu dela, vključitev v programe zaposlovanja za vse
               brezposelne po šestih mesecih brezposelnosti.</p>
               <p>Rast zaposlenosti, ki jo bomo dosegali do leta 2006, vsako leto za 1%, temu ustrezno
               se bo zmanjšala brezposelnost leta 2006 na okoli 6%.</p>
               <p>S programom se sprejemajo tudi instrumenti za zmanjšanje zaposlovanja oziroma dela
               načrno. Kako bomo to uresničili: pospešena gospodarska rast. Naj ob tem povem, da je
               dokument pripravljen medsektorsko, tako da je izvedba programa odvisna ne samo od
               instrumentov in ukrepov s področja politike zaposlovanja, pač pa tudi gospodarskega
               ministrstva, ministrstva za znanost in tehnologijo in ministrstva za šolstvo.</p>
               <p>V okviru prvega stebra, v okviru izvrševanja nacionalnega programa je področje
               gospodarske rasti in razvoja podjetništva. Drugo, odpravljanje administrativnih ovir,
               ki preprečujejo rast podjetij. To je posebna nevralgična točka, ki zadeva Slovenijo -
               povečati odgovornost zaposlenih in brezposelnih za lasten razvoj.</p>
               <p>Razvili bomo nove pristope na področju financiranja razvojnih investicij. Struktura
               institucionalne pomoči za posameznika se bo povečala, zlasti pri uspešnem načrtovanju
               poklicne kariere; gibljivost na trgu dela, mobilnost, bo povečana - to je tudi
               kritika na sedanji sistem. Izboljšalibomo sistem posredovanja dela, tudi s
               posodobitvijo zavoda za zaposlovanje in drugih pooblaščenih institucij, ki opravljajo
               javno funkcijo. Pospešili bomo legalizacijo nelegalnih oblik dela in zaposlovanja. In
               zaradi izzivov staranja, s katerim se srečujejo vse evropske države, bomo dali
               priložnost za starejše in težje zaposljive. V nacionalnih akcijskih programih, ki
               pomenijo izvedbene dokumente teh strateških ciljev, so ti instrumenti posebej
               opredeljeni in določeni.</p>
               <p>Toliko bi na kratko predstavil. Matični dve telesi sta imeli določene pripombe, torej
               odbor za zdravstvo, delo, družino in socialno politiko in pa sekretariat državnega
               zbora za zakonodajo, predvsem se je nanašalo to na tehnične stvari v smislu
               oblikovanja tabel, navajanja virov in poenotenje kratic. V dokumentu za naslednjo
               obravnavo bo to odpravljeno. Hvala lepa za vašo pozornost.</p>
            </sp>
            <sp xml:id="SDZ2-Redna-19-2000-03-17.sp90">

               <speaker>PREDSEDNIK JANEZ PODOBNIK:</speaker>

               <p>Hvala svetovalcu vlade, gospodu Drobniču. Predlog strateških ciljev je obravnaval
               odbor za zdravstvo, delo, družino in socialno politiko kot matično delovno telo. Ali
               želi poročevalec besedo? Gospa Zbačnikova, prosim.</p>
            </sp>
            <sp xml:id="SDZ2-Redna-19-2000-03-17.sp91">

               <speaker>MAJDA ANA KREGELJ-ZBAČNIK:</speaker>

               <p>Lep pozdrav! K predlogu strateških ciljev... Samo toliko vprašam, ker sem nekaj
               izostala, razvoj trga in dela?</p>
            </sp>
            <sp xml:id="SDZ2-Redna-19-2000-03-17.sp92">

               <speaker>PREDSEDNIK JANEZ PODOBNIK:</speaker>

               <p>Tako je.</p>
            </sp>
            <sp xml:id="SDZ2-Redna-19-2000-03-17.sp93">

               <speaker>MAJDA ANA KREGELJ-ZBAČNIK:</speaker>

               <p>Hvala lepa. Uvodno predstavitev je že povedal državni sekretar. Sekretariat za
               zakonodajo in pravne zadeve je v svojem mnenju opozoril, da je treba vsebino tega
               akta pretehtati tudi z vidika objave; torej preveriti, ali so resnično potrebne vse
               tabele in slike, saj bodo le-te otežile tehnično izvedbo objave. Poleg tega bi bilo
               treba upoštevati tudi dejstvo, da kazalo s seznamom tabel in seznamom slik ter
               uporabljeni viri in literatura ne sodijo v vsebino akta, ki se bo objavil v uradnem
               listu. Sekretariat je podal tudi nekaj pravnotehničnih pripomb, ki jih bo vlada
               upoštevala pri pripravi predloga za drugo obravnavo. Na to smo člani odbora v
               razpravi sicer se strinjali s predlaganimi cilji, pri tem pa smo izrazili pomisleke,
               predvsem v zvezi z izvajanjem sprejetega programa. Vlado smo posebej opozorili na to,
               da je najprej predložila v obravnavo in sprejetje zakon o spremembah in dopolnitvah
               zakona o zavarovanju za primer brezposelnosti in šele nato pripravila nacionalni
               program razvoja trga dela in politike zaposlovanja.</p>
               <p>Glede usklajenosti predlaganega akta s proračunom za leto 2000 pa je predstavnica
               vlade povedala, da bo program glede na zmanjšanje finančnih sredstev za približno 300
               milijonov treba ustrezno uskladiti oziroma prilagoditi glede na razpoložljiva
               finančna sredstva. Nato pa je odbor sprejel dva sklepa in sicer, ki jih imate v
               pregledu, in še dodatni stališči. Hvala lepa.</p>
            </sp>
            <sp xml:id="SDZ2-Redna-19-2000-03-17.sp94">

               <speaker>PREDSEDNIK JANEZ PODOBNIK:</speaker>

               <p>Hvala lepa, kolegica Zbačnikova. Predstavnik sekretariata? (Ne želi.) Ali želite
               besedo predstavniki poslanskih skupin? Gospod Kontič in gospod Rejc.</p>
               <p>Gospod Kontič, predstavnik poslanske skupine Združene liste socialnih demokratov.</p>
            </sp>
            <sp xml:id="SDZ2-Redna-19-2000-03-17.sp95">

               <speaker>BOJAN KONTIČ:</speaker>

               <p>Hvala lepa. Spoštovane kolegice, spoštovani kolegi. Dovolite, da v imenu poslanske
               skupine podam nekaj misli k strateškim ciljem razvoja trga dela do leta 2006,
               politike zaposlovanja in programov za uresničevanje te politike, ki nam ga je
               predložila vlada. V poslanski skupini menimo, da je pripravljen dokument
               edenpomembnejših dokumentov, ki bo vplival na gospodarsko in socialno politiko
               bodočih vlad. Po našem mnenju predložen dokument obravnava prioritetno nalogo
               kakršnekoli vlade, to je odpravljanje brezposelnosti s povečanjem zaposlenosti v
               državi.</p>
               <p>Dokument je vsekakor zelo ambiciozno pripravljen. Ocenjujemo, da so stebri
               zaposlovalne politike, ki so opredeljeni v povečanju zaposlenosti prebivalstva, v
               povečanju podjetništva, v povečanju prilagodljivosti podjetij in zaposlenih in
               izenačevanje možnosti zaposlovanja, dobro izbrani. Tudi cilji, kot so opredeljeni v
               dokumentu, so pravi in samo želeti si je, da bodo v prihodnjem mandatu vlade tudi
               dejansko uresničevani oziroma vsaj delno uresničeni.</p>
               <p>Morda so nekatere ocene, na osnovi katerih so pripravljeni programi in cilji,
               nekoliko sporne ali vsaj napisane tako, da v njih ni videti odgovornost vlade za
               stanje, na katero se program sklicuje. Vsi se zavedamo, da je proces
               prestrukturiranje družbe v tem - moderno rečenem - tranzicijskem obdobju potekal v
               mnogih podjetjih in organizacijah predvsem na račun zaposlenih, torej z zmanjševanjem
               števila zaposlenih, namesto z izboljševanjem tehnologij, izboljševanjem delovnih
               procesov, organizacije dela, izboljšanje marketinga itd. Tudi izjemni porasti
               produktivnosti v predelovalnih dejavnostih gredo v glavnem na račun bistvenega
               zmanjševanja zaposlenosti. Ugotovimo lahko, da tudi v primerih, ko se je država
               aktivno vključevala v reševanje posameznih podjetij, največkrat ni zagotavljala
               drugačne politike, kot je politika čiščenja zaposlenih. Sporne so tudi ugotovitve, da
               imajo predvsem podjetja v tuji lasti boljše rezultate in da samo ta in nova privatna
               podjetja uvajajo novo razvojno možnost, saj držijo samo, če jih gledamo statistično.
               Vedeti je namreč treba, da so tujci vstopali s kapitalom predvsem v naša dobra
               podjetja in se, seveda, niso odločali za vstop v tista podjetja in dejavnosti, ki
               imajo v celi Evropi težave.</p>
               <p>Dejstvo pa je, da nam svetovni podatki kažejo ugodne poslovne rezultate tudi v
               podjetjih, kjer so pomembni, če ne že večinski, lastniki zaposleni, saj je lastnina
               podjetja gotovo pomemben motivacijski element zaposlenih pri boljšem poslovanju
               podjetja. Problematični sem nam zdijo tudi načini zajemanja nekaterih podatkov, s
               katerimi smo seznanjeni v samem dokumentu. Predvsem so problemi v spreminjanju
               števila dejansko brezposelnih oziroma spreminjanju števila delovno aktivnih v
               različnih publikacijah. Vprašanje je, koliko kvalitetni so podatki iz anket o delovni
               sili, saj se njihovi rezultati velikokrat razlikujejo med seboj, čeprav je
               ugotavljanje anketne brezposelnosti običajna metoda tudi v drugih državah Evropske
               unije. Še posebno je vprašljivo zajemanje delovno aktivnega prebivalstva med kmeti,
               ker se število stalno spreminja in je velikokrat težko dejansko ugotavljati, ali je
               res dodatno delovno aktivnih še okoli 70.000 ljudi, glede na statistične podatke.</p>
               <p>Križanje različnih podatkov, ki jih zajamejo evidence o zaposlenosti, brezposelnosti,
               delovni aktivnosti, o invalidnosti, upokojenih in tako dalje, nam kažejo, da na nek
               način tudi z brisanjem ljudi iz evidence brezposelnih izgubljamo neko populacijo med
               30.000 in 60.000 ljudi, ki jih ni v nobenih evidencah in ne vem, kje dejansko so, kar
               v naši dvomilijonski državi ni zanemarljiva številka.</p>
               <p>Strateški cilj, kot jih predvideva dokument, in so izraženi v dvigu izobrazbene
               strukture delovne sile; zmanjševanju fikcijske brezposelnosti; v aktivni vključenosti
               vseh brezposelnih nad 6 mesecev v različne oblike aktivnih programov; v zmanjševanju
               neskladja na trgudela in v letni 1% rasti zaposlenosti, so po oceni poslanske skupine
               pravi. Pogrešamo lahko v tem programu le večje angažiranje države pri ustvarjanju
               novih delovnih mest na področju neprofitnega sektorja, kjer je mogoče z relativno
               nizkimi vložki zagotavljati delovno aktivnost in kvalitetne storitve predvsem v
               socialnem, kulturnem, turističnem in podobnih storitvenih sektorjih, kjer je možno
               ustvariti tudi številna nova delovna mesta.</p>
               <p>Preučiti bi kazalo tudi možnosti za povečanje vpisa na tehničnih šolah vseh stopenj,
               pa čeprav so trendi letos že pozitivni, saj je v zadnjem desetletju mogoče ugotoviti
               izreden padec zanimanja za tehnično izobrazbo proti družboslovju. Nove zaposlitve,
               dejavnosti, ki lahko pomenijo večje število novozaposlenih, pa se lahko ustvarjajo
               tudi s pomočjo podcenjene tehnične inteligence.</p>
               <p>Problematična je tudi ugotovitev v dokumentu, da povečani zaposlenosti sicer prispeva
               povečana gospodarska rast, vendar sama rast ni zadosten pogoj za zmanjšanje števila
               brezposelnih. Res je sicer, da v Evropski uniji k povečani zaposlenosti pomembno
               prispeva tudi večja fleksibilnost trga dela, kar nam kažejo podatki iz rastočih
               ekonomij nekaterih držav, predvsem Irske in Španije, čeprav v tem tiču tudi velika
               nevarnost, da v bodočnosti ustvarimo zaposlene reveže. Skratka, taka politika lahko
               povzroči sicer evidenčno znižanje brezposelnosti, vendar ob tem tudi bistveno poseže
               v nivo pravic zaposlenih in brezposelnih in ustvari razmere, v katerih pomemben del
               aktivnega prebivalstva ne more več zagotavljati socialnega minimuma zase in svoje
               družine, kljub aktivnemu odnosu do svoje zaposlitve in kljub navidezno polni
               zaposlenosti.</p>
               <p>V Združeni listi socialnih demokratov bomo nasprotovali fleksibilizaciji trga, če bi
               ta šel radikalno na škodo sedanjih pravic zaposlenih in brezposelnih, pa čeprav bi
               navidezno povečeval zaposlenost.</p>
               <p>Ob upravičenih pohvalah pripravi dokumenta bi rad opozoril še na nekatera, po naši
               oceni, ključna vprašanja v strukturi brezposelnih, s katero se srečujemo. Menimo, da
               je treba posebno pozornost posvetiti dolgotrajno brezposelnim nad 1 leto, saj se
               njihov delež med brezposelnimi v zadnjih desetletjih, zadnjih 10 letih, povečal s 35%
               na prek 60%. Še slabši je položaj pri brezposelnih, starih nad 40 let, saj se je
               njihov delež v zadnjih 10 letih med brezposelnimi kar potrojil in se skokovito
               približuje 50%. To nam kaže na nujne ključne cilje aktivnih politik zaposlovanja v
               bodoče, saj moramo z aktivnimi politikami reševati predvsem probleme teh skupin
               prebivalstva. Ob tem pa vendarle kaže opozoriti tudi na probleme brezposelnosti med
               invalidi, kjer je slika zelo zaskrbljujoča. Vedno bolj tekmovalen trg bo brez
               ustrezne pomoči države invalide dokončno izrinil s trga dela, saj se je število
               brezposelnih invalidov od leta 1992 tudi potrojilo.</p>
               <p>Pomemben problem postaja tudi brezposelnost žensk, pa čeprav v prvih letih
               skokovitega naraščanja brezposelnosti po letu 1990 delež žensk med brezposelnimi ni
               bistveno odstopal od deleža moških, vendar se njihov delež polagoma povečuje. Vse to
               nam kaže, da so v prvi fazi tranzicije ženske nosile težje breme, saj so bile
               pripravljene vzdrževati ekonomiko poslovanja v mnogih podjetjih na račun nizkih plač
               in nemogočih delovnih pogojev, za razliko od moških kolegov, kjer so bili stečaji
               dnevni pojav.Ravno zaradi tega in zaradi slabih demografskih prognoz bomo morali
               problemu brezposelnosti žensk posvetiti dodatno posebno pozornost.</p>
               <p>Dovolite mi, da ob koncu opozorim še na regionalni vidik brezposelnosti. Dejstvo je,
               da je velikost brezposelnosti regionalno že dlje časa razporejena od vzhoda proti
               zahodu države, in dejstvo je, da je regionalna mobilnost delovne sile v Sloveniji
               zelo nizka. S temi dejstvi se bomo morali verjetno sprijazniti, saj so mnogi
               zgodovinsko-kulturni vzorci, po katerih živimo Slovenci, pogojevali tudi našo
               navezanost na rojstni kraj - to je postavljanje izjemno dragih domačij, naša
               dedovalna politika pa do našega načina urejanja pokopališč in grobov naših prednikov,
               ki nas dodatno vežejo na rojstni kraj. Takim običajem bomo pač morali prilagoditi
               tudi našo regionalno politiko, ki bo povečala zaposlenost ljudi tam, kjer živijo.</p>
               <p>Povsem na koncu bi rad opozoril tudi na planiranje potrebnih sredstev za namene
               aktivne zaposlovalne politike v obdobju do leta 2006. Veseli nas, da je tudi vlada
               končno spoznala, da je treba za te namene predvideti bistveno več sredstev, če želimo
               izvajati aktivno politiko, primerljivo z drugimi evropskimi državami. Žal je že pri
               letošnjem proračunu vlada predlagala manj sredstev, kot jih predvideva v tem
               dokumentu za leto 2000. Pomanjkljivost tega planiranja je tudi v tem, da je glavnina
               povečanih sredstev predvidena za bodoče vlade, a ker smo prepričani, da bo naša
               stranka imela pomembno vlogo pri delu bodoče vlade, se bomo tudi potrudili, da bodo v
               bodočih proračunih predvidena sredstva v te namene tudi dejansko zagotovljena. Hvala
               lepa.</p>
            </sp>
            <sp xml:id="SDZ2-Redna-19-2000-03-17.sp96">

               <speaker>PREDSEDNIK JANEZ PODOBNIK:</speaker>

               <p>Hvala lepa kolegu Kontiču. Stališče poslanske skupine Slovenskih krščanskih
               demokratov, Izidor Rejc.</p>
            </sp>
            <sp xml:id="SDZ2-Redna-19-2000-03-17.sp97">

               <speaker>IZIDOR REJC:</speaker>

               <p>Hvala za besedo, gospod predsednik. Gospe in gospodje! Slovenski krščanski demokrati
               bomo seveda sodelovali pri teh dodelavah in obdelavah strateških ciljev in smo tudi
               to temo precej obdelali. Seveda, malo smešno ali pa ne smešno se nam zdi predvsem to,
               da prihaja ta dokument v zadnji trenutek vladanja sedanje vlade, ker bi to bilo
               pričakovati v prvem delu; mnogo bolje, mnogo bolj ognjevito bi se pripravili, tako pa
               so že naše misli v drugih vladah in seveda utegne ta dokument biti kot popotnik,
               vendar ne dosti več - ali pa kot kozarec vode, ki ga dobiš ob poti.</p>
               <p>Gre za to, da je trg dela oziroma zaposlovanja res eden temeljnih problemov, ki se mu
               ne bomo mogli izogniti, predvsem tudi zato, ker je to problematika naše države, ki je
               sorazmeroma majhna, pa je sorazmeroma visok procent brezposelnih. Ali pa drugače
               povedano; zelo se staramo oziroma staranje naroda pomeni seveda tudi določen način
               ogrožanja, ki ga bo treba prenesti na mlado generacijo. Kar pomeni seveda, da bo
               mlada generacija bolj obremenjena ali pa, kot smo prej slišali iz ust gospoda
               poročevalca Drobniča, ki je sicer lepo povedal, da bo treba tudi starejšo generacijo
               še zadrževati pri delu, ali pa konec koncev, saj tudi tretja univerza najbrž ni
               zaradi tega, da bi greli klopi in da bi v bistvu se preizkušali. Menimo pa, da je -
               mislim, mi, krščanski demokrati pa menimo, da je ta trend, ki najavlja do 2006
               vseeno, premalo optimističen, premalo je zagnan, premalo ima naboja v sebi in seveda
               procent zmanjševanja na leto zelo malo znese in zelo počasi in prepočasi se bomo
               otresali visokega procenta brezposelnih - ne glede, ali ga računamo po stari metodi -
               sedaj 13,5 - ali po novi metodi, ki je tam okrog 8 ali pa malo pod 8.</p>
               <p>Bilo je povedano, da je delo na črno oziroma da je tudi gospodarska rast, da sta
               tista dva elementa, ki seveda bosta doprinesla. Mi vemo ali pa tisti, ki ste brali v
               zadnjem času, pa malo prej, ko so bile objavljene določene analize, določeni pregledi
               uspešnosti posameznih držav, da smo mi prav gotovo na vrhu te ekonomije ali pa teh
               držav, ki imamo največ dela na črno. In gotovo, da so tu izjemno velike rezerve, ne
               samo v tem, kot ugotavljajo, pri nas je potrošnja v bistvu enaka kanadski. Se pravi,
               ko greš v trgovino, tako rekoč so dimenzije potrošnje primerljive s kanadskim
               prebivalci in z nekaterimi, s katerimi se v bistvu v drugih elementih sploh ne moremo
               primerjati. Torej ta padec brezposelnih ali pa rast zaposlovanja - zanj menimo do
               2006, da sicer nekaj pomeni, vendar je gotovo prenizek oziroma premalo odločen.</p>
               <p>Glede izobraževanja, kot je bilo posebej poudarjeno, se strinjamo s tem, da je smer
               izobraževanja - ali pa, da je smer povečevanja povprečnega nivoja izobraženosti
               slovenskega državljana - gotovo smer. Vendar se v naši poslanski skupini bojimo, da
               imamo opravka z izobraževanjem, ki je monolitno, ki je v bistvu pač sistem, ki sam
               sebi daje odgovor in dosti ne sprašuje, kaj boste pa rabili. Če bi vlado vprašal in
               bi seveda ta dokument listal in ugotovil - bi rekel - iskal smer izobraževanja; zdaj
               pa povejte, v kateri smeri bo nova tehnologija nova informacija, nova smer
               zaposlovanja v uslugah in podobno rabila ljudi in koliko ljudi, potem seveda smo
               najbrž skupaj, da bomo rekli, tega pa ne vemo in pustimo času, da nam bo dal odgovor.
               Vendar primer: Ko smo v zadnjih dneh brali ali videli pozivnemške vlade, v katerem
               seveda privablja pamet iz vseh koncev sveta - glede 20 tisoč računalniških, predvsem
               pa strokovnih delavcev - je gotovo tip poziva ali pa tip zavedanja, v katerem so se
               znašli, ko je ta informatika... Recimo, v Ameriki je že pobegnila in gotovo so
               ugotovili, da ne glede na to, da v tehnološkem smislu dobro izobražujejo in dobro jih
               pridobivajo kadre: magistre, inženirje, doktorje tehničnih znanosti - kar pri nas ni
               pomembno oziroma to zanemarimo - ampak oni so ugotovili, da ne bo dovolj samo to, da
               bo treba še nekaj drugega, če bodo hoteli to prednost, ki jo imajo ali pa boj za
               prednost, zadržati.</p>
               <p>Torej, kaj učiti, to je zdaj bistveno. In tudi smer zaposlovanja in trg dela je
               predvsem v tej smeri. Ko gledamo Ameriko, kjer se zgodi, da se mlad človek ali pa
               človek srednjih let pa tudi starejši odseli s tega konca na oni konec Amerike - 4, 6
               tisoč, mislim, toliko kilometrov daleč - skratka, to ni noben problem. Kje je? Na
               onem koncu. Kako to? Ja kdaj pride? Dvakrat na leto. Ampak to ni nobena žalost,
               nobeno smrkanje v družini, ko se pač to dogodi. Gre za to da... Pri nas pa, ko je
               tistih par kilometrov, se pravi 150 kilometrov sem in tja, potem seveda je tu
               vprašanje, kaj narediti, da bo ta vabljivost, ta prenosljivost, mobilnost, kot tudi v
               dokumentu piše, bila dosežena. Dosežena je lahko samo s preprostimi rečmi.</p>
               <p>Prvič. Da izobražuješ v regiji, kjer rabiš kadre, izobražuješ ljudi in seveda
               verjameš in upaš, da bodo prišli nazaj. To je prva stvar. Seveda vsaj en določen
               procent. Druga stvar, da jim ne glede na to, da je manj razvito področje, je treba
               nastaviti vabo; vabo v tem, da se pač zagotovi, bodisi stanovanje bodisi primerno
               bivanje in seveda primerna plača. Na osnovi tega bo ta mobilnost dosežena, drugače pa
               ne bomo dobili nekoga, ki bi šel iz Ljubljane - recimo - bodisi v Prekmurje, kjer je
               gotovo zelo lepo, ali pa na nek drugi konec Slovenije, kjer je ravno tako zelo lepo.
               Ampak stvar je v tem, da ta mobilnost mora biti zagotovljena z določenimi stvarmi, z
               določenimi prijemi,ki jih mi nismo navajeni, ali pa, za katere mislimo, da za nas
               niso važni. Zdaj, če pa gre tja, je pa prav, da ima 50 procentov nižjo plačo. Ja, ne
               bo šel, ker prvič: mora biti izobražen v smeri, ki je zanimiva, drugič pa imeti tudi
               plačo, ki bo tudi zanimiva.</p>
               <p>Da ne govorim, kakšen poseben problem, ki ga mora ta dokument malo obdelati ali pa
               bolj obdelati, je problem alkohola in mamil pri mlajših. Dobro, pri starejših je
               seveda stvar v tem, da naj se ta proces umirja, pa mladih je pa, da se ta proces naj
               ne začne oziroma da naj se ne razrašča ali pa, da naj ne bo to, kot smo včasih
               slišali, že skoraj turistična zanimivost v Sloveniji. Skratka, gre za to, da moramo v
               tej smeri veliko narediti, ker ta mlada generacija bo morala prevzeti pezo manjšega
               številadržavljanov z velikimi potrebami. In seveda standard bo šel gor - kdo bo to
               zaslužil? Najbrž mladi, ki prihajajo, ali pa mi zdaj, ko še delamo, in vi, ki ste
               mlajši, ko boste delali ipd.</p>
               <p>Torej, ko pogledate dokument, ki ga je pred kratkim Švica izdelala in ta inštitut in
               ki seveda z 288 elementi češe 47 najbolj gospodarsko razvitih držav na svetu, smo mi
               na 40. mestu. Vendar to ni tako hudo. Je hudo, ker so za nami še Švica, ne Švica,
               Češka, Poljska in še nekateri, Madžarska je pred nami. 288 elementov jeogromno, ampak
               od teh 280 elementov, verjemite, se najde neverjetno veliko elementov, ki bi jih ta
               dokument lahko že sedaj povzel. Se pravi; študija, ki je neverjetno razslojila
               vrednost, ali zanimivost, ali moč, ali razvojno sposobnost, ali vabljivost
               zagospodarstvo ali kakorkoli - kar se vse nanaša na trg dela in delovne sile in tudi
               na večje zaposlovanje - pomeni - in tudi prihod kapitala in razni interesi, ki s tem
               nastopajo - pomeni, da se lahko iz teh elementov vidi... In, seveda, na glas povedo,
               daje kljub vsemu temu, da morda mi mislimo, da je to najbolje in ne vem kako urejeno.
               V glavnem: so tu določene ugotovitve, da je tudi socialna raven oziroma nekako
               zadrževanje nekega statusa, ko ne delaš in tako naprej, na najvišjem nivoju, daleč
               najvišjemnivoju. Siva ekonomija je na najvišjem nivoju, preko ruske in tako naprej,
               ko veste, da niti ne morejo pogledat, ker je prevelika dežela, da bi jo
               obvladali.</p>
               <p>Gre tudi za to, da izobraževanje ljudi oziroma izobraževanje mlade generacije pomeni
               tudi v odprtosti trga delovne sile tudi pot sem in tja. Se pravi, ko bomo - temu se
               ne moremo izogniti in več kot bodo naši mladi in srednja generacija znali, bolj bodo
               lahko uveljavili svoje znanje; znanje v tem, da bodo izvrstno opravili posle - take
               in drugačne - v podjetjih in seveda v nastajajočem podjetništvu, pa tudi bili na
               voljo tudi tujim firmam in tako naprej. In obratno: tudi tujci bodo morali k nam
               priti, ker bo meja odprta.</p>
               <p>Tu je še važno povedati: pri globalizaciji ali pri preglednem stanju na svetu - ker
               to nekako to pomeni, da so v bistvu vse stvari krajše, bolj razvidne, bolj pregledne,
               se ne izognejo očem - bo tudi zadeva okoli znanja najbolj zanimiva. In generacija ali
               dežela, ki bo imela visoko raven znanja, bo zanimiva za vse; zanimiva bo za vse
               oblike in možnosti, ki so, in bomo lahko - če bomo to imeli, se pravi znanje - bomo
               lahko rekli: želimo imeti to, želimo imeti ono in to se bo lahko tudi zgodilo.</p>
               <p>Bistvo, pa menim, da je tudi v tem, da se že sedanja generacija, ko prihaja v 9-letno
               šolo in ko prihajajo v druge valove šolskega izobraževanja po letih, da že razmišlja.
               Tisti, ki bodo izobraževali te otroke, to generacijo, to mladino - če že tako rečem -
               ali mladi rod, mora že usmerjati v poklice, ki bodo zanimivi. Kaj nam pomaga, če bomo
               mi izobraževali svoje otroke ali otroke otrok pa, ko pride iz šole ven, nima kje
               vnovčiti tega poklica.</p>
               <p>Se pravi, bistveno bo v hitenju in v prehitevanju časov in preglednosti in v tem, ko
               tehnologija in tehnika ne bosta imeli tako rekoč nobenih meja - in vse ostale
               znanosti zraven - bo problem: ali bomo izobraževali v pravi smeri. To je tisto. Če
               bomo znali, bomo dobili delo ali pa ga pritegnili, če ne bomo znali, bomo šli mimo.
               In to je bistveno. K temu pa tudi še neka druga stvar. Veste, da imajo nekatere
               dežele - zelo razvite, predvsem, recimo, Anglija, pa tudi druge dežele v Evropi -
               izjemno poudarjen sistem učenja in vedenja in čimprejšnjega spoznavanja podjetništva
               in problemov, ki s tem nastajajo, že v srednji šoli, višji šoli, visoki šoli. Se
               pravi, mi moramo spustiti ta nivo razmišljanja, nivo tega ustvarjanja, nivo dodajanja
               in nivo povečevanja dodane vrednosti in uspešnosti poslovanja že v genezo tega učnega
               programa, v to zaporedje, da to pride - kot se temu reče - v meso in kri.</p>
               <p>Drugače, seveda, to podpiramo, je pa gotovo še neizmerno veliko problemov. Tudi če
               gledamo posamezne evropske prijeme ali pa posamezne primere evropskih držav, se vidi,
               da vsaka po svoje išče in išče in se prepleta. Vendar, gotovo je res; več ko bo ljudi
               delalo - in pojemoziroma cilj vsakega človeka mora biti, da dela, da ustvarja, da se
               izkaže, da svoj talent uveljavi in, seveda, da čim bolje živi. Seveda, osnova vsemu,
               dobremu življenju in višjemu standardu, je pa gotovo samo delo. Hvala.</p>
            </sp>
            <sp xml:id="SDZ2-Redna-19-2000-03-17.sp98">

               <speaker>PREDSEDNIK JANEZ PODOBNIK:</speaker>

               <p>Hvala lepa kolegu Rejcu. Poslanska skupina socialdemokratov, gospod Kelemina.</p>
            </sp>
            <sp xml:id="SDZ2-Redna-19-2000-03-17.sp99">

               <speaker>BRANKO KELEMINA:</speaker>

               <p>Hvala lepa za besedo. Spoštovani vsi skupaj! No, naša poslanska skupina,
               socialdemokratska stranka, meni, da je ta predlog strateških ciljev razvoja trga do
               leta 2006 z našega gledišča razmeroma dobro pripravljen, obsežen.</p>
               <p>Ob tem lahko pripomnimo to, da na teoretičnem področju imamo v Sloveniji že celo
               vrsto podobnih dokumentov, ki urejajo to področje zaposlovanja, in teh vprašanj, ki
               so danes tako problematična in pereča; vendar: nekako vedno bolj opažamo, da veliko
               stvari znamo teoretično lepo napisati, na nekem strokovnem, visokem nivoju
               pripraviti, razdelati vse podrobnosti, v praksi pa potem nekako zadeve ne zaživijo.
               Čeprav imamo za to tudi postavljeno organizacijo oziroma - logično, širšo
               organizacijo, tako vladno kot vse ostale, celoten sistem kot tak - nekako sistem v
               praksi resnično ne zaživi. Menimo tudi, da se mogoče nekako - kar tudi ta predlog sam
               ugotavlja - da se preveč finančnih sredstev porabi za nove zaposlitve, za nova
               zaposlovanja, končnih učinkov pa v bistvu nazadnje ni.</p>
               <p>In kako sedaj premagati oziroma enkrat preseči to: med teorijo in prakso, je prav
               gotovo največja odgovornost na vladi. Vlada kot celota mora celoten sistem
               zaposlovanja in tudi celoten razvoj trga dela znati uskladiti v svoji strukturi, v
               svoji organizaciji. Če tega vlada ne bo sposobna, potem so vsi ukrepi in vsa teorija
               in vse lepe besede, ki so zapisane, popolnoma odveč. Mi tudi menimo, da bi bilo treba
               se nekoliko bolj ostro posluževati sistema palice in korenčka, vsaj tak je naš
               pogled. Če prelahko nekomu nekaj daš, prav gotovo tega ne zna ceniti. Za vsako stvar,
               ko mu daš, je treba nekaj zahtevati. Če tega ne bomo pri nas uvedli, če ne bomo
               takega sistema poskušali postaviti, potem je vse skupaj škoda - lepih besed in vsega,
               kar se dogaja.</p>
               <p>Ker so drugi razpravljavci zdajle analizirali nekako po posameznih področjih - mi se
               pridružujemo vsem tistim pripombam, ki so jih podali. Sam ne nameravam zdajle
               podrobno razčlenjevati in pripomb dajati na vsak posamezni segment, želimo pa seveda,
               da bi resnično vlada se enkrat organizirala tako kvalitetno in toliko učinkovito, da
               bi ti dokumenti, ki jih sprejmemo, našli tisto pravo realizacijo v praksi. Hvala
               lepa.</p>
            </sp>
            <sp xml:id="SDZ2-Redna-19-2000-03-17.sp100">

               <speaker>PREDSEDNIK JANEZ PODOBNIK:</speaker>

               <p>Hvala lepa, kolega Kelemina. Prehajamo na razpravo poslank in poslancev. Pisno je
               prijavljen Feri Horvat. Se boste pisno prijavili? Pisno se prijavlja tudi kolega
               Demšar. To so neomejene razprave, potem pa 5-minutne razprave. Dr. Hren-Vencelj,
               5-minutna razprava. Prvi ima besedo Feri Horvat.</p>
            </sp>
            <sp xml:id="SDZ2-Redna-19-2000-03-17.sp101">

               <speaker>FRANC (FERI) HORVAT:</speaker>

               <p>Hvala za besedo, gospod predsednik. Spoštovane kolegice in kolegi, predstavniki
               vlade! Jaz bi se osredotočil samo na en segment, ki pa je bistven za realizacijo teh
               ciljev, ki so upravičeno in potrebno ambiciozno zastavljeni in tudi ukrepi za njihovo
               realizacijo, in sicer: usmerjenost gospodarskih politik - zdi se mi, da je to pod
               poglavjem 4 - in s tem povezana, seveda, potem tudi sestava proračuna. Tukaj v
               poglavju oziroma v naslovu tega poglavja piše, da usmerjenost politike sooblikuje
               pogoje za zaposlovanje. Jaz bi rekel, ne da jo sooblikuje, ampak je predpogoj za
               realizacijo potem ciljev zaposlovanja. Na kratko bi se osredotočil na pet točk, ki so
               potem tudi v tem poglavju obdelane, vendar mislim, da ne dovolj ambiciozno. Seveda,
               to ni stvar tega dokumenta prvenstveno, ampak stvar sploh makroekonomske politike te
               države.</p>
               <p>Najprej gospodarska rast. Znano je iz izkušenj v Evropi, da gospodarska rast tam
               okrog 3,5 do 4% bruto domačega proizvoda ne zagotavlja rasti zaposlenosti. V naših
               razmerah, ko je še v toku prestrukturiranje, ko se bodo tudi zmanjševali posamezni
               sektorji, to še toliko bolj velja.</p>
               <p>Evropa po najnovejših informacijah - tudi včeraj smo dobili take informacije na
               okrogli mizi o evropski monetarni uniji iz sicer zelo kompententnih ust - da tako
               rečem - od samega direktorja urada za ekonomske in finančne zadeve zvezne vlade
               Zvezne Republike Nemčije in osebnega svetovalca kanclerja Schroederja, ko pravi, da
               napovedujejo gospodarsko rast v Evropski uniji prek 3%. Celo se omenja podatek 3,7% v
               naslednjih letih. Potem je gotovo naša rast 4%, s katero se tako radi hvalimo,
               prenizka. Sploh za dohitevanje Evrope in tudi za zagotavljanje zaposlovanja.</p>
               <p>Naslednji podatek oziroma naslednje področje je tehnološki razvoj, ki je tukaj tudi
               omenjeno.</p>
               <p>Gospe in gospodje! Vemo, da ob vsakoletni proračunski razpravi ugotavljamo, da se v
               zadnjih letih ta delež za tehnološki razvoj pri nas zmanjšuje. Evropska unija
               predvideva, da bo prav vlaganje v tehnološki razvoj glavni motor rasti bruto domačega
               proizvoda. Da naj bi tri petine bruto domačega proizvoda naraščalo na osnovi
               tehnološkega razvoja.</p>
               <p>Tretje. Regionalni razvoj. Res smo sprejeli zakon, počasi poteka njegovo izvajanje in
               v proračunu ne zagotavljamo zadosti sredstev za spodbujanje regionalnega razvoja.
               Evropska unija v svoji sestavi svojega proračuna v okviru strukturnih skladov
               predvideva tri petine sredstev za regionalni razvoj za prihodnja leta. Če mi ne bomo
               ustreznega deleža zagotovili, niti ne bomo mogli v celoti koristiti teh sredstev, ki
               bodo na razpolago od Unije, in potem tudi ustrezno zagotavljati delovnih mest.</p>
               <p>Četrtič. Naložbe domače in predvsem tuje naložbe. Res, da je vlada sprejela program
               za pospešitev tujih naložb, ki pomeni en določen napredek. Vendar to ni dovolj. Mi
               prav v teh dneh, ko je finančni minister na obisku v Združenih državah, dnevno
               poslušamo poročila o kritičnih pripombah Američanov na pogoje za tuja vlaganja pri
               nas. Pa ne samo iz Amerike, ampak tudi iz Evropske unije. Torej storiti bo treba več
               za ustvarjanje pogojev in klime za tuja vlaganja, zato da bo potem tudi hitrejša rast
               in da bo več delovnih mest.</p>
               <p>Končno. Srednja in mala podjetja. Tudi Evropska unija, ki ima ta sektor dosti bolj
               razvit v svojih prioritetah, ki jih pripravlja za konferenco v Lizboni na temo -
               gospodarskih prioritet gospodarske politike v državah Evropske unije, predvideva temu
               sektorju tudi dati še večji poudarek, z razno raznimi vzpodbudami.</p>
               <p>To, kar mi delamo, res veliko o tem govorimo, vendar v praksi je nekaj narejeno. Ne
               moremo reči, da nič ni narejeno, vendar še vedno premalo in bo treba tudi na tem
               segmentu več storiti, tudi v okviru proračuna in z drugimi ukrepi, da se bo ta sektor
               razvijal. In šele potem bodo lahko cilji, ki so v tem dokumentu zastavljeni pravilno,
               tudi uresničeni. Hvala lepa.</p>
            </sp>
            <sp xml:id="SDZ2-Redna-19-2000-03-17.sp102">

               <speaker>PREDSEDNIK JANEZ PODOBNIK:</speaker>

               <p>Hvala, kolega Feri Horvat. Besedo ima kolega Demšar. Ali obstaja možnost, da danes že
               glasujemo o tem dokumentu? Kolega Demšar pravi, da ne bo dolg.</p>
            </sp>
            <sp xml:id="SDZ2-Redna-19-2000-03-17.sp103">

               <speaker>VINCENCIJ DEMŠAR:</speaker>

               <p>Hvala za besedo. Najprej bi povedal malo čuden uvod, da sem danes dobil v roke
               Gorenjski glas iz leta 1978 - nekdo mi je nekaj prinesel, kar je vanj zavil - in sem
               v njem bral, kakšni so strateški cilji gospodarskega razvoja na Gorenjskem. Imam
               nekoliko asociacije, da ravno danes pade to tudi zraven. To za uvod.</p>
               <p>Sicer sedaj vidim, da stvari različno poimenujemo. Za nekatere stvari pravimo
               nacionalni program, to so strateški cilji, kakorkoli že, do teh stvari sem skeptičen
               glede na to, da imamo sedaj že toliko nacionalnih programov, vendar mislim, da razen
               pri avtocestnem programu stvari zelo slabo potekajo, tam pa ta program nekoliko bolj
               zavzeto poteka.</p>
               <p>Pri tem pogrešam analizo naslova, ki pravi, "razvoj trga dela" in na drugi strani
               "politike zaposlovanja". Če je trg dela, za katerega pravimo, da bo odprt, potem se
               sprašujem, kako bo z našim zaposlovanjem. Ker mislim, da je naslov v tem pogledu
               pravi, kako se bomo odprli v tej Evropi in istočasno, kako bomo zaposlovali. Zlasti
               me skrbi posebno področje, to pa je brezposelnost na podeželju. Nihče ne računa, da
               imamo sedaj na kmetijah še toliko in toliko ljudi, za katere bi, če bi jih po
               kriterijih glede zaposlovanja in dohodka prešteli, bi ugotovili, da so brezposelni.
               In kam bo ta razvoj peljal - bojim se, da bo ta brezposelnost na podeželju samo
               naraščala in tega vidika v tem nacionalnem oziroma kot je ta naslov, v strateških
               ciljih tega zagotovila ne vidim, kam bo šla ta smer.</p>
               <p>Tako kot so pa tudi že predhodniki govorili, pa gre predvsem za naš tehnološki
               razvoj, na katerega področju pa zagotovo zastajamo. Naša ocena, kako je s tistimi
               podjetji, kjer so večinski lastniki tujci, je lahko zelo različna. Spomnil bi samo na
               vprašanje Zlatoroga, ki je bil včasih, vemo, kakšen, sedaj je to Henkel - to boste
               Štajerci bolj natančno vedeli, kaj se tam dogaja, kakšen je razvoj, kam se vlaga in
               koliko imamo mi še svojih razvojnih, ne vem, a bi rekel oddelkov, institucij, pri
               večjih podjetjih, ki skrbijo za sam razvoj.</p>
               <p>Spomnim se, da smo bili pred leti, kot občinarji na obisku v Nemčiji in tam so celo
               rekli, da dajejo eno četrtino za razvoj in posodobitev. Eno četrtino celotnega
               dohodka. Ali se to pri nas dogaja? Zato če govorimo o strategiji, bi v šolanje mladih
               ljudi morali več vložiti, predvsem pa se mi zdi, da se tako malo naredi v tej smeri,
               da bi mlade sposobne ljudi povabili tudi na tehnične, študij tehničnih smeri. Zdaj se
               večina odloča za humanistično smer.</p>
               <p>Ko pa govorimo o regionalnem razvoju, pa mislim, da pa je to eno najbolj pomembnih
               stvari, če govorimo o bodoči Evropi kot Evropi - skupini regij. Zato mislim, da bi na
               tem področju morali pa dati večji poudarek in ravno na delu, da ugotovimo kakšne
               enote v Sloveniji pravzaprav bomo imeli, kakšne regije, da se na tem premalo dela in
               da bi tu morali nadaljevati.</p>
               <p>In na koncu samo še eno misel, ki mi jo parkrat ponovil gospod, ki je 16 krat
               pripeljal pomoč za begunce v Škofjo Loko. Je rekel, ne razumem kako to, da pri vas
               vlagate samo v vikende in avtomobile. To je nemogoče. Našo miselnost bomo mogli
               temeljito spremeniti. In dokler tega ne bomo spremenili, da bo vsak gledal, kakšen bo
               imel vikend, pa kakšen avto, toliko časa Slovenci nebomo dosegli kakšnega večjega
               razvoja. Kje bo treba pa to premakniti, tega odgovora pa jaz ne vem. Ker pa je to
               šele prva obravnava, računam, da bomo v drugi obravnavi že imeli kakšno boljšo
               usmeritev, kaj s tem narediti. Hvala lepa.</p>
            </sp>
            <sp xml:id="SDZ2-Redna-19-2000-03-17.sp104">

               <speaker>PREDSEDNIK JANEZ PODOBNIK:</speaker>

               <p>Hvala lepa kolega Demšar. Besedo ima dr. Helena Hren-Vencljeva. 5 minutna
               razprava.</p>
            </sp>
            <sp xml:id="SDZ2-Redna-19-2000-03-17.sp105">

               <speaker>DR. HELENA HREN-VENCELJ:</speaker>

               <p>Hvala. Lepo pozdravljeni. Imam formalno, samo dve minuti do dveh je, a ne in torej mi
               dejansko samo dve minuti preostane, če vas nočem preveč dolgočasiti. No, rekla bi
               tako, da mi, torej jaz bom podprla ta strateški plan, ker mislim, da so v uvodu te,
               torej cilji dobro opredeljeni. Imam pa pripombo na to, kako je potem tekst naprej
               razdelan, ker je preveč mlahav in premalo pozitivistično naravnan. Torej bi se ga
               dalo bistveno izboljšati. Seveda se zavzemamo za izobraževanje posebno še, ker novi
               tehnološki procesi in pa razvoj dela zahtevajo nove vrste poklicev in tukaj brez
               dvoma nekoliko kasnimo, tudi pri izobraževanju samem te potrebe ne zaznavamo dovolj.
               Vzpodbujanje podjetništva, o tem je že gospod Horvat govoril. Torej, če denarja ne
               bo, tudi ta cilj ne bo dosežen. Glede gibljivosti trga dela in pa, ta je pa seveda
               povezan tudi s sistemom informiranja o delovnih mestih, menim, da je treba ta sistem
               spremeniti in to je tudi pozitivno opredeljeno, vendar pa je v naravi Slovencev ta,
               da smo izredno zakoreninjeni v kraju, kjer smo se rodili ali pa morda v kraj, kjer
               smo se preselili in pa glede na velikost Slovenije bo zelo težko doseči, da bi nekdo
               iz Kopra hodil v Maribor v službo, če bo tam imel službo, torej stvari bodo zelo
               težko izvedljive.</p>
               <p>Strinjam se, da je treba legalizirati nelegalne oblike dela, predvsem se pa strinjam
               z intenco, da je treba napraviti nekaj, da bomo zaposlili tudi tisto, tako imenovano
               težjo zaposljivo delovno silo ali pa delavce nad 50 let starosti. Namreč nedavno mi
               je eden teh potožil, ima 52 let in je rekel, od 20 kandidatov za delovno mesto in
               samo jaz izpolnjujem vse pogoje, vendar, ker sem star 52 let, me ne vzamejo.</p>
               <p>Omenila bi tudi rada, da manjka ali pa sem spregledala možnost delne zaposlitve, to
               se pravi "parttime job", to je tudi stvar, na katero moram v bodoče razmišljati in pa
               več je poudarek na zaposljivost invalidov, ki so že zdaj v nekem smislu prizadeti v
               različnih pogledih, tako tudi za možnosti zaposlovanja in pa boljši možnosti
               dostojnega preživetja. Hvala.</p>
            </sp>
            <sp xml:id="SDZ2-Redna-19-2000-03-17.sp106">

               <speaker>PREDSEDNIK JANEZ PODOBNIK:</speaker>

               <p>Hvala lepa, dr. Hren-Vencelj. Ali želi še kdo besedo? (Ne želi.) Zaključujem splošno
               razpravo. Prehajamo na razpravo o predlaganih sklepih in stališčih. Povabil bi
               poslanske kolege, da se nam pridružijo. Najprej dajem v razpravo prvi sklep matičnega
               delovnega telesa, ki se glasi: "Predlog strateških ciljev razvoja trga dela do leta
               2006 politike zaposlovanja in programov za njeno uresničevanje, prva obravnava, je
               primerna podlaga za pripravo besedila za drugo obravnavo." Ali želi kdo besedo o tem
               sklepu? Ta sklep dajem na glasovanje. Ugotovimo prisotnost! (45 prisotnih.) Drugič
               ugotavljamo prisotnost! Predlagam, da izglasujemo še ta dva sklepa in nato sejo za
               danes prekinemo. Ugotovimo prisotnost! (45 prisotnih.) Državni zbor ni sklepčen.
               Prehitro? Ugotovimo prisotnost! (46 prisotnih.)</p>
               <p>Kdo je za predlog sklepa, da je ta predlog strateških ciljev primerna podlaga za
               pripravo besedila za drugo obravnavo. Imamo še en sklep.</p>
               <p>Kdo je za? (45 poslancev.) Je kdo proti? (Nihče.)</p>
               <p>Ugotavljam, da je predlog sklepa sprejet.</p>
               <p>V razpravo dajem še dodatna stališča, ki jih je pripravilo delovno telo, sta samo
               dve. Upošteva mnenje sekretariata in preuči mnenje komisije državnega sveta. Ali želi
               kdo besedo? (Ne želi.) Ta stališča dajem na glasovanje. Ugotavljamo prisotnost! (45
               prisotnih.) Drugič ugotavljamo prisotnost! (47 prisotnih.)</p>
               <p>Kdo je za stališča? (45 poslancev.) Je kdo proti? (Nihče.)</p>
               <p>Ugotavljam, da so stališča sprejeta.</p>
               <p>S tem zaključujem to točko dnevnega reda.</p>
               <p>Želim vas obvestiti, da bo državni zbor nadaljeval 19. sejo v torek 21. marca ob
               14.00 uri z obravnavo 33. točke dnevnega reda - poročilo varuha človekovih pravic za
               leto 1998. Če bosta pripravljeni točki 16. in 38., bo zbor nadaljeval s tema točkama,
               sicer pa s točkami, ki so še preostale. Hvala lepa in na svidenje.<title> (SEJA JE BILA
                  PREKINJENA 17. MARCA 2000 OB 14.01 URI.) </title>
               </p>
            </sp>
         </div>
      </body>
   </text>
</TEI>

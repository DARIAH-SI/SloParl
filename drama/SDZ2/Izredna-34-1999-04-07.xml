<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ2-Izredna-34-1999-04-07">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|F62D78919E9A3712C125674D003A0F61</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=F62D78919E9A3712C125674D003A0F61</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Izredna-34-1999-04-07.DZ" n="34">
               <name>Izredna</name>
               <date when="1999-04-07"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Izredna-34-1999-04-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">34. IZREDNA SEJA</stage>
            <stage type="date">(7. april 1999)</stage>
            <stage type="chairman"> Sejo je vodil Janez Podobnik, predsednik državnega zbora.</stage>
            <stage type="time"> Seja se je pričela ob 17.04 uri.</stage>


            <sp xml:id="SDZ2-Izredna-34-1999-04-07.sp1">

               <speaker>PREDSEDNIK JANEZ PODOBNIK:</speaker>

               <p>Spoštovane kolegice poslanke, kolegi poslanci, gospe in gospodje! Pričenjam 34.
               izredno sejo državnega zbora, ki sem jo sklical na podlagi drugega odstavka 51. in
               54. člena poslovnika državnega zbora. Obveščen sem, da so zadržani in se današnje
               seje ne morejo udeležiti naslednje poslanke in poslanci: Rafael Kužnik, Jože Možgan,
               dr. Helena Hren-Vencelj, Franc Potočnik, mag. Marijan Schiffrer, Ivo Hvalica, Bojan
               Kontič, Vincencij Demšar in Jože Jagodnik. Prosim, da ugotovimo navzočnost v dvorani.
               Ugotovimo prisotnost! <stage>(60 prisotnih.)</stage> Zbor je sklepčen in lahko odloča. Na sejo sem
               povabil predstavnike vlade Republike Slovenije in predstavnika državnega sveta
               Republike Slovenije. Vse lepo pozdravljam.</p>
               <p>Prehajamo na določitev dnevnega reda 34. izredne seje državnega zbora. Prejeli ste
               ga s sklicem dne 6. aprila 1999. O predlogu dnevnega reda bomo odločali v skladu z
               drugim odstavkom 64. člena poslovnika državnega zbora. Predlogov za umik nismo
               prejeli. Ali želi s tem v zvezi kdo besedo? <stage>(Ne želi.)</stage> Prehajamo na razširitve.
               Predloge za širitev dnevnega reda nismo prejeli. Želi v zvezi s tem kdo besedo? <stage>(Ne
               želi.)</stage> Na glasovanje torej dajem predlagani dnevni red, kot sem vam ga predlagal v
               pisni obliki, in sicer:</p>
               <p>1. Ponovno odločanje o zakonu o slovenski obveščevalno-varnostni agenciji,  EPA 491-II .</p>
               <p>2. Predlog zakona o ratifikaciji sporazuma med vlado Republike Slovenije in vlado
               Republike Madžarske o ponovnem sprejemu oseb na skupni državni meji, ki nezakonito
               bivajo na ozemlju druge države.</p>
               <p>Ugotovimo prisotnost! <stage>(64 prisotnih.)</stage></p>
               <p>Kdo je za predlagani dnevni red 34. izredne seje? <stage>(58 poslancev.)</stage> Je kdo proti? <stage>(1
               poslanec.)</stage></p>
               <p>Ugotavljam, da je predlagani dnevni red 34. izredne seje državnega zbora
               sprejet.</p>
               <p>Ker sta na dnevnem redu samo dve točki, obe sta tudi pripravljeni v skladu s
               poslovnikom, predlagam, da državni zbor danes tudi zaključi izredno sejo. Prepričan
               sem, da nam bo to tudi uspelo.</p>
               <p>Prehajamo na <title>1. TOČKO DNEVNEGA REDA - PONOVNO ODLOČANJE O ZAKONU O SLOVENSKI
                  OBVEŠČEVALNO-VARNOSTNI AGENCIJI.</title> Državni svet Republike Slovenije je na 30.
               seji dne 31. marca 1999 sklenil, da na podlagi tretje alinee prvega odstavka 97.
               člena ustave Republike Slovenije zahteva od državnega zbora, da ponovno odloča o
               zakonu o slovenski obveščevalno-varnostni agenciji. Ali želi predstavnik državnega
               sveta, državni svetnik gospod Branko Grims besedo? <stage>(Želi.)</stage> Prosim, gospod Grims,
               beseda je vaša.</p>
            </sp>
            <sp xml:id="SDZ2-Izredna-34-1999-04-07.sp2">

               <speaker>BRANKO GRIMS:</speaker>

               <p>Spoštovane gospe, spoštovani gospodje, vsem zbranim prav lep pozdrav! Državni svet
               Republike Slovenije je na 30. seji dne 31.3.1999 ob obravnavi zakona o slovenski
               obveščevalno-varnostni agenciji, ki ga je državni zbor Republike Slovenije sprejel na
               12. seji dne 25.3.1999, sprejel sklep, da na podlagi tretje alinee prvega odstavka
               97. člena ustave zahteva od državnega zbora, da ponovno odloča o zakonu o slovenski
               varnostno-obveščevalni agenciji. Državni svet se zaveda, da je zakonsko urejanje
               področja obveščevalno-varnostne dejavnosti zelo zahtevno in občutljivo, saj mora
               zakonodajalec znati uravnotežiti varovanje ustavne ureditve kot glavnega smotra
               obveščevalno-varnostne dejavnosti na eni strani in varovanje ustavnih človekovih
               pravic na drugi strani. Dejstvo je, da obveščevalno-varnostne službe s svojimi
               metodami dela nenehno posegajo v te pravice.</p>
            </sp>
            <sp xml:id="SDZ2-Izredna-34-1999-04-07.sp3">

               <speaker>PREDSEDNIK JANEZ PODOBNIK:</speaker>

               <p>Kolegice in kolegi! Prosim, da se umirite in poslušate predstavnika državnega sveta,
               gospoda svetnika Grimsa. Prosim.</p>
            </sp>
            <sp xml:id="SDZ2-Izredna-34-1999-04-07.sp4">

               <speaker>BRANKO GRIMS:</speaker>

               <p>Državni svet je ocenil, da že na načelni ravni služba, tako kot je urejena v tem
               zakonu sedaj, ni ustrezno postavljena v politični sistem. Gre namreč za temeljno
               načelno vprašanje, kako dobiti obveščevalno službo, ki bo res neodvisna, ki je ne bo
               mogoče torej zlorabiti in ki bo strokovna. Državni svet je zato predlagal med drugim,
               da bi v zakonu predvideli možnost, da o direktorju Sove odloča državni zbor. Ta
               predlog seveda v zakonu ni bil upoštevan. Ravno tako ne mnogi drugi, ki so se
               nanašali na možnost državnega zbora, da ustrezno opravi svojo nadzorno funkcijo,
               predvsem prek pristojne komisije in ima stalen vsebinski in neposreden vpogled v
               obravnavane zadeve. Še posebej, če pogledamo krovni zakon o nadzoru, ki je sedaj šele
               prišel v prvo obravnavo, kar je tudi v nasprotju s stališči državnega sveta, ki je
               bil takrat mnenja, da je potrebno oba zakona obravnavati in sprejemati najmanj
               hkrati. Vidimo, da sedanja oblast želi vezati praktično vse, kar je vsebinskih in
               strokovnih vprašanj, na izvršilno oblast, zakonodajni pa prepustiti zgolj obravnavo
               letnih in mesečnih poročil, raznih statistik in podobno. To, seveda, ni ustrezna
               rešitev.</p>
               <p>Še posebej sporen pa je 17. člen zakona o slovenski varnostno-obveščevalni agenciji,
               ki določa, da se lahko posamezniku odreče vpogled v zbrane osebne podatke, celo za
               dobo petih let, in pri tem daje to diskrecijsko pravico direktorju agencije. Zato bi
               posebej opozoril na ustavna načela, ki so jasna in nedvoumna. 38. člen ustave tako v
               svojem zadnjem odstavku določa, da ima vsakdo pravico seznaniti se z zbranimi
               osebnimi podatki, ki se nanašajo nanj, in pravico do sodnega varstva ob njihovi
               zlorabi. To je seveda v očitnem nasprotju z rešitvami, ki so ponujene v tem
               zakonu.</p>
               <p>Še posebej sporno je tako določilo, če pogledamo tudi 15. člen slovenske ustave, ki
               pravi: "Človekove pravice in temeljne svoboščine se uresničujejo neposredno na
               podlagi ustave." Nadalje, da "je z zakonom mogoče predpisati način uresničevanja
               človekovih pravic in temeljnih svoboščin, vendar le, kadar tako določa ustava ali če
               je to nujno zaradi same narave posamezne pravice ali svoboščine". Predzadnji odstavek
               določa, da "sta zagotovljeni sodno varstvo človekovih pravic in temeljnih svoboščin
               ter pravica do odprave posledic njihove kršitve". In zadnji, da "nobene človekove
               pravice ali temeljne svoboščine, urejene v pravnih aktih, ki veljajo v Sloveniji, ni
               dopustno omejevati z izgovorom, da je ta ustava ne priznava ali da jo priznava v
               manjši meri".</p>
               <p>Posebej bi opozoril tudi na odločbo ustavnega sodišča, ki je tovrstno materijo že
               večkrat obravnavalo in v svoji odločbi iz leta 1995 zapisalo tudi naslednje: "Ustava
               zakonodajalcu izredno nalaga, da mora vsako materijo posega v zasebnost ne le
               zakonsko urediti, tako kot je to sedaj storjeno, ampak da mora to urediti določno in
               nedvoumno. Izključena mora biti vsaka možnost arbitrarnega odločanja državnega
               organa." Kot je ustavno sodišče poudarilo v svojih odločbah, je določnost zakona, lex
               certa, praprvina pravne države, ki izhaja iz 2. člena slovenske ustave in bi veljala
               kot imperativni ustavni postulat celo, če v ustavi sploh ne bi bila izrecno omenjena.
               Vendar je. In dejstvo je, da zakon, tak kot je sedaj, daje izjemno veliko
               diskrecijsko pravico eni sami osebi. To, seveda, vnaprej ne izključuje možnosti
               zlorab, ampak ravno nasprotno.</p>
               <p>Dejstvo je, da se te pomanjkljivosti zakona zavedajo tudi tisti, ki so ta zakon
               predložili. Namreč na komisiji državnega zbora, ki je to obravnavala, je celo eden od
               predstavnikov vlade priznal, da gre za nesorazmeren poseg v človekove pravice. Pri
               tem bi posebej opozoril na nekatere dileme, ki so bile odprte v razpravi. Dejstvo je,
               da ustava dopušča, da se uredi poseg v človekove pravice izključno z zakonom in ne s
               podzakonskimi akti, tako kot je to večkrat navedel direktor Sove.</p>
               <p>Zakon bi moral biti jasen in nedvoumen. K sprejetju takega zakona je zavezan
               zakonodajalec. Tudi tu je bilo ustavno sodišče nedvoumno. Tudi to ni bilo izpolnjeno.
               V razpravi se je večkrat sklicevalo na to, da je bolj ohlapno določilo najti v
               mednarodnih predpisih, mednarodnih aktih, vendar je to seveda popoln nesmisel in je
               taka trditev nesprejemljiva. Kajti tudi, če so morebitni mednarodni akti, ki so
               praviloma plod hladne vojne in so nek kompromis, bolj ohlapni od slovenske ustave, je
               vendarle slovenska ustava tista, ki je jasna, nedvoumna in zavezujoča.</p>
               <p>Ravno tako je neprimerno, da se je večkrat sklicevalo na to, da je nek drug zakon
               podlaga za ta zakon, zato, da se bo posegalo v človekove pravice, ko je očitno, da je
               tak poseg v nasprotju z ustavo. Dejstvo je tudi, da je ta zakon v nasprotju z
               nekaterimi drugimi zakoni. Tudi z zakonom o varstvu osebnih podatkov, kar je dokazala
               tudi vlada, ki pripravlja določene spremembe.</p>
               <p>Na koncu bi poudaril naslednje. Demokracija, kot jo razvite evropske države
               razumejo, nekateri jo razumejo tudi drugače, temelji na zaupanju v državljana in
               vnaprejšnjem nezaupanju v izvršilno oblast. Očitno naša oblast pričakuje vnaprejšnje
               zaupanje državljanov, sama pa državljanom ne zaupa, sicer takega zakona sploh ne bi
               bilo mogoče predložiti. Na osnovi vsega povedanega, na osnovi nespornega in očitnega
               nasprotja med ustavnimi načeli in tem zakonom, pa tudi drugimi neustreznimi rešitvami
               v tem zakonu je državni svet zahteval od državnega zbora, da o tem zakonu ponovno
               odloča in da ga ne sprejme. Hvala.</p>
            </sp>
            <sp xml:id="SDZ2-Izredna-34-1999-04-07.sp5">

               <speaker>PREDSEDNIK JANEZ PODOBNIK:</speaker>

               <p>Hvala lepa državnemu svetniku gospodu Grimsu.</p>
               <p>Ali želi besedo predstavnik vlade, ki je zakon predložila v sprejem državnemu zboru?
               <stage>(Želi.)</stage> Besedo ima minister za pravosodje, gospod Tomaž Marušič.</p>
            </sp>
            <sp xml:id="SDZ2-Izredna-34-1999-04-07.sp6">

               <speaker>TOMAŽ MARUŠIČ:</speaker>

               <p>Gospod predsednik, hvala za besedo. Spoštovane poslanke in poslanci!</p>
               <p>Slišali smo razloge, ki so privedli državni svet do predloga za odložilni veto, ki
               je predmet današnje obravnave na izredni seji državnega zbora.</p>
               <p>Bistvo materije je 17. člen zakona o slovenski varnostno-obveščevalni službi v
               odnosu do 38. člena ustave. 17. člen pooblašča agencijo, da zbira osebne in druge
               podatke na podlagi tega zakona in da o tem ni dolžna, poudarjam, ni dolžna obvestiti
               posameznika, posameznika, na katerega se ti podatki nanašajo, vendar pod pogojem, če
               bi to onemogočilo ali otežilo izvršitev določene naloge slovenske obveščevalne
               agencije. V tem primeru ima agencija pravico odkloniti podatke posamezniku.</p>
               <p>Potem imamo drugi odstavek tega člena, ki ima določeno varovalno dobo, 5 let in po
               preteku te varovalne dobe se potem lahko razpolaga s temi podatki.</p>
               <p>Kot smo slišali, gre za problem kršitve 38. člena ustave. 38. člen pravi, da
               zbiranje in obdelovanje, namen uporabe, nadzor in varstvo tajnosti osebnih podatkov
               določa zakon. To je ravno ta zakon o Sovi, ki jo pooblašča, da te podatke zbira.
               Tretji odstavek, na katerega se tudi pledira in dokazuje upravičenost tega
               odložilnega veta, pa pravi tako: "Vsakdo ima pravico seznaniti se z zbranimi osebnimi
               podatki, ki se nanašajo nanj, in pravico do sodnega varstva o njihovi zlorabi". Iz
               tega sledi vsakemu državljanu zagotovljena ustavna pravica, da zahteva od agencije,
               da mu te podatke posreduje. Vendar na drugi strani pa imamo tudi pravico agencije, da
               te podatke odkloni, kolikor gre za dejanski stan, ki ga uzakonjuje prvi odstavek 17.
               člena. V tem primeru državljan, ki se čuti ogroženega, ima vso pravico, da svoje
               ustavno varstvo tudi udejanja. Zato mu zakon daje, ustava mu daje možnost sodnega
               varstva, če ugotovi in utemelji, da agencija, se pravi Sova, te njegove pravice
               zlorablja.</p>
               <p>Mislim, da je to bistvo problema. Da gre tu za kršitev zakona o varstvu osebnih
               podatkov in da ima novelacija tega zakona kakršnekoli zveze s tem zakonom o slovenski
               varnostni agenciji, o katerem je sedaj govora, torej ne drži. Zakon o varstvu osebnih
               podatkov se sedaj v drugem branju usklajuje samo z evropskimi pravnimi standardi, z
               evropskimi tako imenovanimi "acguisi".</p>
               <p>Tretja stvar, na katero je treba odgovoriti oziroma na katero je že odgovoril
               sekretariat za zakonodajo in pravne zadeve državnega zbora dne 6.4.1999 - to poročilo
               imate pred seboj, gre za dodatno mnenje, ki potrjuje korektnost že od državnega zbora
               sprejetega zakona in njegovo skladnost, tako kot sem že obrazložil, z ustavnimi
               določili.</p>
               <p>Zaradi tega, spoštovane poslanke in poslanci, predlagam, da se predlog državnega
               sveta zavrne in da se izglasuje zakon o Sovi, tako kot ste ga že predčasno
               izglasovali. Hvala lepa.</p>
            </sp>
            <sp xml:id="SDZ2-Izredna-34-1999-04-07.sp7">

               <speaker>PREDSEDNIK JANEZ PODOBNIK:</speaker>

               <p>Hvala gospodu ministru. Zahtevo je obravnavala tudi komisija za nadzor nad delom
               varnostnih in obveščevalnih služb kot matično delovno telo. Prosim poročevalko,
               predsednico komisije, da predstavi mnenje. Besedo ima predsednica komisije,
               gospodična Polonca Dobrajc.</p>
            </sp>
            <sp xml:id="SDZ2-Izredna-34-1999-04-07.sp8">

               <speaker>POLONCA DOBRAJC:</speaker>

               <p>Spoštovani predsedujoči, spoštovane kolegice poslanke in kolegi poslanci! Komisija
               državnega zbora Republike Slovenije za nazdor nad delom varnostnih in obveščevalnih
               služb je na 23. seji dne 6. aprila 1999 obravnavala sklep državnega sveta Republike
               Slovenije, na podlagi katerega le-ta zahteva, da državni zbor Republike Slovenije
               ponovno odloča o zakonu o slovenski obveščevalno-varnostni agenciji.</p>
               <p>Razlogov, zakaj je državni svet sprejel sklep, in razlogov predlagatelja ne bom
               ponavljala, saj sta jih maloprej obrazložila tako predstavnik državnega sveta kot
               tudi predstavnik vlade.</p>
               <p>Komisija se je na svoji seji seznanila z mnenjem obeh, kakor tudi z mnenjem
               sekretariata za zakonodajo in pravne zadeve. Ustava v 38. členu določa pravico
               varstva osebnih podatkov kot človekovo pravico. V prvem odstavku zagotavlja varstvo
               teh podatkov ter prepoveduje njihovo uporabo v nasprotju z namenom njihovega
               zbiranja. V drugem odstavku določa, da med drugim namen uporabe osebnih podatkov
               določa zakon. V tretjem odstavku pa, da ima vsakdo pravico seznaniti se z zbranimi
               podatki, ki se nanašajo nanj, in pravico do sodnega varstva ob njihovi zlorabi.
               Ustava v 2. členu določa, da je Slovenija pravna in socialna država. Ustavna določba
               tretjega odstavka 15. člena pa določa, da so človekove pravice lahko omejene samo s
               pravicami drugih in v primerih, ki jih določa ustava.</p>
               <p>Sekretariat za zakonodajo in pravne zadeve je v zvezi z razlogom, zaradi katerega
               državni svet zahteva ponovno odločanje o zakonu in ki je v 17. členu zakona, v okviru
               druge obravnave dal pripombo, da se zastavlja vprašanje, na kakšni osnovi je določen
               petletni rok za vse možne primere, v katerih bi odrekli seznanitev dotične osebe z
               dejstvom, da so bili njeni osebni podatki posredovani agenciji, kar bi bilo treba
               podrobneje utemeljiti, ker da dejanja pomenijo poseg v človekove pravice, ki pa v
               okviru druge obravnave ni bila upoštevana. Sekretariat je nadalje menil, da je
               državni zbor v okviru svoje politične presoje odločil ureditev iz 17. člena
               spremeniti, kot je bila predlagana, še zlasti upoštevaje dejstvo, da podobno določbo
               vsebuje tudi zakon o policiji v drugem odstavku 55. člena. In sicer minister lahko
               odloči, da smejo v primeru iz prejšnjega odstavka organi, organizacije in drugi
               subjekti seznaniti osebe, na katere se nanašajo podatki, s posredovanjem podatkov
               šele po določenem roku, ki pa ne sme biti daljši od petih let.</p>
               <p>Določba 17. člena zakona o slovenski obveščevalno-varnostni agenciji v prvem
               odstavku določa, da agencija, kadar zbira osebne in druge podatke po določbah tega
               zakona, o tem ni dolžna obvestiti posameznika, na katerega se podatki nanašajo,
               vendar samo pod pogojem, če bi to onemogočilo ali otežilo izvršitev določene naloge.</p>
               <p>Določba drugega odstavka 17. člena daje v mejah diskrecijske pravice, kot jih določa
               prvi odstavek pooblastila direktorju agencije, da na podlagi njegove zahteve organi
               in organizacije, ki so agenciji posredovali osebne in druge podatke o dotičnem
               posamezniku, smejo le-tega seznaniti s tem dejstvom šele po poteku petih let. Po
               poteku tega obdobja pa za posameznika velja splošna ureditev glede varstva osebnih
               podatkov, kot jo določata ustava in zakon o varstvu osebnih podatkov, po katerem ima
               posameznik pravico biti seznanjen z dejstvom posredovanja osebnih podatkov drugim z
               zakonom določenim uporabnikom, vključno s sodnim varstvom, seveda, če so bile kršene
               njegove pravice v zvezi z varstvom osebnih podatkov. Pooblastilo po 17. členu pa je
               mogoče nadzorovati med drugim tudi s parlamentarnim nadzorom nad delom agencije, in
               kakor veste, je bil v tretjem branju podan poseben člen, ki omogoča ravno za nadzor
               nad delom agencije parlamentarnemu nadzoru določena pooblastila, vključno z vpogledom
               v obravnavane zadeve.</p>
               <p>Sekretariat za zakonodajo in pravne zadeve v okviru svojih nalog meni, da je
               obravnavana določba 17. člena dovolj jasna pravna norma in da jo je mogoče
               uporabljati skladno z namenom in tudi nadzorovati, kadar se posamezniku z njo ne
               odvzemajo siceršnje pravice, ampak se le zamaknejo v njegovem izvrševanju. Tukaj je
               treba posebej poudariti, da ne gre za diskusijo, ali je 17. člen v nasprotju z
               ustavo. Eventualno bi prišla v poštev le diskusija, zakaj petletni rok in mogoče ne
               krajši, ali pa mogoče celo daljši.</p>
               <p>Pri tem je treba še povedati, da konvencija Sveta Evrope o varstvu posameznikov
               glede na avtomatsko obdelavo osebnih podatkov vsebuje temeljna načela varstva osebnih
               podatkov, ki so bila podlaga za določeno vsebino zakona o varstvu osebnih podatkov.
               Konvencija določa omejitve zaradi zaščite državne varnosti, javne varnosti,
               monetarnih interesov države ali zatiranja kriminala in zaščite dajalcev podatkov ali
               pravic in svoboščin drugih oseb, vendar o tem določa, da so omejitve dopustne samo,
               kadar so predpisane v zakonodaji posamezne države, kar to pri nas je, udeleženk in ob
               upoštevanju temeljnih vrednot demokratične države.</p>
               <p>Vemo, da se oblast oziroma država naj ne bi vmešavala v uveljavljanje pravic
               posameznika, vendar obstajajo določene situacije, ki morajo biti seveda predvidene z
               zakonom, in da so izpolnjeni pogoji, ko je to nujno zaradi državne varnosti, javne
               varnosti ali ekonomske blaginje države. To so omejitve oziroma izjemni primeri, ki so
               opredeljeni tudi v zakonu o slovenski obveščevalno-varnostni agenciji. Upoštevajoč
               navedeno se je komisija z glasovanjem opredelila do sklepa in ga predlaga državnemu
               zboru, in sicer: "Komisija državnega zbora Republike Slovenije za nadzor nad delom
               varnostnih in obveščevalnih služb predlaga državnemu zboru, da pri ponovnem odločanju
               v skladu z 91. členom ustave zakon o slovenski obveščevalno-varnostni agenciji
               sprejme."</p>
            </sp>
            <sp xml:id="SDZ2-Izredna-34-1999-04-07.sp9">

               <speaker>PREDSEDNIK JANEZ PODOBNIK:</speaker>

               <p>Hvala lepa predsednici komisije za predstavitev mnenja. Preden bomo prešli na
               glasovanje, bi vas rad opozoril, da mora pri ponovnem odločanju skladno z drugim
               odstavkom 91. člena ustave za sprejem navedenega zakona glasovati večina poslancev
               zbora, to je 46 ali več. Prehajamo na glasovanje. Svoj glas bo obrazložil gospod
               Janez Janša.</p>
            </sp>
            <sp xml:id="SDZ2-Izredna-34-1999-04-07.sp10">

               <speaker>JANEZ JANŠA:</speaker>

               <p>Spoštovani gospod predsednik, kolegice in kolegi! Zakon, o katerem ponovno odločamo,
               je protiustaven. Protiustaven v svojem 17. členu, v prvem in v drugem odstavku. Na to
               smo opozorili ta državni zbor že v času sprejemanja, vendar večina na to ni
               reagirala. Prvi odstavek 17. člena je protiustaven zato, ker Sovi omogoča, da trajno,
               ne samo za 5 let, ampak da trajno odreče posamezniku vpogled v zbirko osebnih
               podatkov, ki jih zbirajo o njem. Drugi odstavek pa omogoča direktorju Sove, da
               zaukaže direktorju kateregakoli javnega zavoda, od katerega je dobil osebne podatke o
               državljanu, da 5 let prizadete osebe o tem ne sme obvestiti. 38. člen ustave, brez
               omejitve, pravi, da ima vsakdo pravico do vpogleda v zbirko osebnih podatkov, ki se
               zbirajo o nje, in pravico do sodnega varstva. 17. člen zakona o Sovi v prvem odstavku
               trajno odvzema to pravico državljanu, v drugem odstavku pa jo omejuje za 5 let s tem,
               da ustava ne dopušča nikakršne omejitve. V ostalih primerih, ko ustava našteva
               varovane, ustavno varovane temeljne človekove pravice in svoboščine, vedno
               opredeljuje, kdaj se lahko z zakonom odstopi od kakšne pravice. 38. člen ustave tega
               določila ne pozna, v nobenem primeru ne dopušča odstopanja od te pravice.</p>
               <p>Skratka, ta zakon je protiustaven; vlada se tega zaveda. Odbor za notranjo politiko
               in pravosodje državnega zbora se tega zaveda, kar je napisal v svojem prejšnjem
               mnenju, pa ga je sedaj spremenil oziroma je dal neko takšno mnenje "ja, in", se
               pravi, je in ni protiustavno. Tega se zaveda tudi Sova. Država uvaja ureditev, ki smo
               jo poznali do leta 1990; takrat osebni podatki niso bili varovani. Sodno varstvo,
               zagotovljeno sodno varstvo v drugih členih ustave je seveda farsa, ker če ti ne veš,
               da nekdo zbira podatke o tebi, ne moreš zahtevati sodnega varstva. Prvi odstavek 17.
               člena omogoča direktorju Sove, da trajno prepreči takšno vedenje kateremukoli
               državljanu. To je drastično kršenje človekovih pravic. Tako je delala udba do leta
               1990 in s tem zakonom to logiko udbe ponovno vlada in vladna koalicija uvaja v to
               državo. Takšne ureditve ni nikjer drugje v kakšni demokratični državi. S tem zakonom
               dajete v drugih členih direktorju Sove pooblastila, da zahteva osebne podatke v
               primerih, ko ne gre za kazniva dejanja, se pravi, gre za politične stvari ali osebne
               zadeve, od kateregakoli javnega zavoda, se pravi, od katerekoli poslanke ali poslanca
               v tem državnem zboru. Zdravstveni karton ni več varovana stvar; direktor Sove ga bo
               lahko zahteval in vi za to ne boste vedeli. Lahko vam bodo prešteli vse bolezni, vse
               splave in vse ostalo, in zoper to ne boste imeli sodnega varstva, ker ne boste
               vedeli, institucija, od katere se bo to zahtevalo, vam tega ne bo smela sporočiti. In
               to, še enkrat ponavljam, v primerih, ko ne gre za kaznivo dejanje, v primerih, ki se
               potem lahko izkoriščajo za izsiljevanje, za politične namene, za kaj pa drugega.</p>
               <p>S tem zakonom dobivamo novo vladno udbo oziroma institucijo, ki je več ali manj
               podrejena eni sami stranki, enemu samemu človeku v tej državi, ki jo vodijo ljudje,
               ki praktično ne odgovarjajo nikomur. Nadzor nad takšnimi pooblastili ni mogoč, in to
               državo vrača v čase, ki smo jih že poznali. Če ne drugega, je gospod Aurelio Juri, ko
               je začel odpirati notranjepolitične teme na pridružitvenem parlamentarnem odboru
               evropskega parlamenta, naredil precedens, ki bo koristil, ker je to vprašanje, ki ga
               bo treba tam tudi odpreti, ker gre za drastično kršenje človekovih pravic.</p>
            </sp>
            <sp xml:id="SDZ2-Izredna-34-1999-04-07.sp11">

               <speaker>PREDSEDNIK JANEZ PODOBNIK:</speaker>

               <p>Hvala lepa. Prehajamo na glasovanje. Svoj glas pa bosta obrazložila še dr. Ribičič in
               dr. Jože Zagožen.</p>
            </sp>
            <sp xml:id="SDZ2-Izredna-34-1999-04-07.sp12">

               <speaker>DR. CIRIL RIBIČIČ:</speaker>

               <p>Spoštovane kolegice in kolegi! S posebnim zanimanjem sem že prej spremljal to
               razpravo in tudi tokrat argumente za in proti, ali so posamezne rešitve v tem zakonu,
               zlasti 17. člen in ureditev zajemanja osebnih podatkov, skladne z ustavo ali ne.
               Mislim, da je ta diskusija relevantna diskusija, zlasti tudi z vidika izrecne ustavne
               prepovedi, da se ne smejo osebni podatki uporabljati v drugačen namen, kot je tisti
               namen, zaradi katerega so ti podatki zbrani. Bi pa rad opozoril - čeprav so mi kolegi
               iz poslanske skupine rekli, da to nima posebnega smisla, ker bom dosegel to, za kar
               se zavzemamo, morda takrat, ko bom že v penziji oziroma bo doseženo, ko ne bom več
               med živimi - opozoril na to, da bi bilo smiselno sprejeti takšno ureditev v državnem
               zboru, da bi ob takih prilikah lahko odločali o takem posameznem členu. Ne bom tako
               zloben, kot je bil zdaj gospod Janša, ko je potegnil nekaj, Aurelia Jurija v to
               diskusijo, ampak bom vseeno rekel, da seveda če ne boste predsedniki strank ukinili
               državnega sveta. V tem primeru bi bilo smiselno, da bi ob vetu državnega sveta lahko
               razpravljali tudi o tem, da se spremeni posamezna določba. Mislim, da je sedanja
               ureditev samoomejujoča za državni zbor, ko tega ne more narediti. Ne more spremeniti
               17. člena. Lahko glasuje samo za cel zakon skupaj s tem 17. členom ali pa proti
               celemu zakonu zaradi tega 17. člena. In jaz bom v tej situaciji pač se vzdržal in ne
               bom glasoval pri tem vprašanju. Hvala lepa.</p>
            </sp>
            <sp xml:id="SDZ2-Izredna-34-1999-04-07.sp13">

               <speaker>PREDSEDNIK DR. JANEZ PODOBNIK:</speaker>

               <p>Hvala lepa. Svoj glas bo obrazložil dr. Jože Zagožen.</p>
            </sp>
            <sp xml:id="SDZ2-Izredna-34-1999-04-07.sp14">

               <speaker>DR. JOŽE ZAGOŽEN:</speaker>

               <p>Hvala lepa. Omejil se bom samo na člen 17, kajti ta je danes tu predmet razprave.
               Najprej na samo dikcijo člena, pravi, Sova ni dolžna obvestiti posameznika, če bi to
               onemogočilo ali otežilo izvršitev določene naloge. To se vedno lahko reče, da se
               onemogoča ali oteži izvršitev naloge. In drugo, podatki se lahko dajo po preteku
               petih let na zahtevo direktorja agencije. Ta lahko to stori ali pa ne. Odločitev je
               subjektivna. Ne glede na to pa je seveda člen, takšen kot je, evidentno v nasprotju z
               ustavo, ki zagotavlja te pravice. Še več, čim je takšna stvar zapisana v zakonu, to
               pomeni tudi ogrožanje človekovih pravic, kajti v pravnem sistemu obstajajo vzvodi, ki
               omogočajo kršenje človekovih pravic. To pa je drugi pojem od ogrožanja. Kajti
               demokracije se ločijo med seboj po tem, da kršenje obstaja tudi v razvitih
               demokracijah, med tem ko pa ogrožanje obstaja v totalitarnih sistemih, kjer so dane
               pravne možnosti za to, da pride do ogrožanja. Poleg tega doba pet let pomeni tudi
               možnost, da vsa stvar zastara, da torej ta pravica ni več iztožljiva in torejslužbe
               ne bodo tako zelo premislile, kako bodo ravnale, ker vedo, da posameznik nima več na
               voljo ustreznih pravnih sredstev, da bi stvar iztožil po preteku 5-ih let; se pravi,
               gre za zastaralni rok. Iz vseh teh razlogov seveda ne morem podpreti tega člena in
               bom podprl predlog državnega sveta. Hvala lepa.</p>
            </sp>
            <sp xml:id="SDZ2-Izredna-34-1999-04-07.sp15">

               <speaker>PREDSEDNIK JANEZ PODOBNIK:</speaker>

               <p>Hvala lepa. Želi še kdo obrazložiti svoj glas? <stage>(Ne želi.)</stage> Prehajamo na odločanje.
               Ugotovimo prisotnost! <stage>(73 prisotnih.)</stage></p>
               <p>Kdo je za zakon? <stage>(45 poslancev.)</stage> Je kdo proti? <stage>(21 poslancev.)</stage></p>
               <p>Prosim. <stage>(Nemir v dvorani.)</stage> Proceduralni predlog.</p>
            </sp>
            <sp xml:id="SDZ2-Izredna-34-1999-04-07.sp16">

               <speaker>MAG. FRANC ŽNIDARŠIČ:</speaker>

               <p>Hvala lepa. Jaz predlagam, da bi ponovili glasovanje zato, ker sem za hip bil zunaj
               in sem zamudil. Sem pa želel glasovati. Ne vidim razloga, da ne bi še enkrat
               glasovali.</p>
            </sp>
            <sp xml:id="SDZ2-Izredna-34-1999-04-07.sp17">

               <speaker>PREDSEDNIK JANEZ PODOBNIK:</speaker>

               <p>Hvala lepa. Na glasovanje dajem predlog mag. Žnidaršiča, da ponovimo glasovanje.
               Prosim za mir v dvorani, spoštovane kolegice in kolegi! V skladu s poslovniško
               določbo sem dal na glasovanje proceduralni predlog poslanskega kolega, da ponovimo
               glasovanje. Gospod Hrastelj ima proceduralni predlog, ampak predlog gospoda
               Žnidaršiča je bil že dan, ne moreta biti dva naenkrat. Ugotovimo prisotnost! <stage>(45
               prisotnih.)</stage> Ponovno ugotavljamo prisotnost! Ugotovimo prisotnost! <stage>(49 prisotnih.)</stage></p>
               <p>Kdo je za predlog gospoda Žnidaršiča, da ponovimo glasovanje? <stage>(41 poslancev.)</stage> Je kdo
               proti? <stage>(24 poslancev.)</stage></p>
               <p>Ugotavljam, da je bil predlog, da se glasovanje ponovi, sprejet.</p>
               <p>Ponovno dajem na glasovanje zakon. Ugotovimo prisotnost! <stage>(62 prisotnih.)</stage></p>
               <p>Kdo je za zakon? <stage>(47 poslancev.)</stage> Je kdo proti? <stage>(19 poslancev.)</stage></p>
               <p>Ugotavljam, da je zakon sprejet.</p>
               <p>S tem zaključujem tudi to točko dnevnega reda. Proceduralni predlog ima gospod
               Rupar. Imate proceduralni predlog?</p>
            </sp>
            <sp xml:id="SDZ2-Izredna-34-1999-04-07.sp18">

               <speaker>PAVEL RUPAR:</speaker>

               <p>Spoštovani gospod predsednik, kolegice in kolegi! Jaz sem se zmotil in bi prosil, če
               ponovimo glasovanje. Bi pa izkoristil in bi tudi protestiral proti načinu, gospod
               predsednik, navadno vi rezultat objavite takoj, ni treba čakati upokojencev, da
               pridejo nazaj v svoje vrste. Mislim, da je stvar čista zloraba. Hvala.</p>
            </sp>
            <sp xml:id="SDZ2-Izredna-34-1999-04-07.sp19">

               <speaker>PREDSEDNIK JANEZ PODOBNIK:</speaker>

               <p>Kljub temu, da sem že zaključil točko, ampak gospod Rupar je res držal besedo. Torej
               dajem na glasovanje predlog gospoda Ruparja, da ponovimo glasovanje. Ugotavljamo
               prisotnost! <stage>(69 prisotnih.)</stage></p>
               <p>Kdo je za to, da ponovimo glasovanje? <stage>(60 poslancev.)</stage> Je kdo proti? <stage>(5 članov.)</stage></p>
               <p>Ugotavljam, da je predlog, da ponovimo glasovanje, sprejet.</p>
               <p>Ponovno dajem zakon na glasovanje. Ugotavljamo prisotnost! <stage>(69 prisotnih.)</stage></p>
               <p>Kdo je za zakon? <stage>(47 poslancev.)</stage> Je kdo proti? <stage>(21 poslancev.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA - OBRAVNAVA PREDLOGA ZAKONA O RATIFIKACIJI
                  SPORAZUMA MED VLADO REPUBLIKE SLOVENIJE IN VLADO REPUBLIKE MADŽARSKE O PONOVNEM
                  SPREJEMU OSEB NA SKUPNI DRŽAVNI MEJI, KI NEZAKONITO BIVAJO NA OZEMLJU DRUGE
                  DRŽAVE.</title> Predlog zakona je v obravnavo zboru predložila vlada Republike
               Slovenije. Želi predstavnik besedo? Besedo ima minister gospod Borut Šuklje.</p>
            </sp>
            <sp xml:id="SDZ2-Izredna-34-1999-04-07.sp20">

               <speaker>BORUT ŠUKLJE:</speaker>

               <p>Gospod predsednik, gospe in gospodje poslanci! Dovolite mi, da se vam na začetku
               zahvalim za to, da ste ta sporazum uvrstili na dnevni red. Gre za sporazum med vlado
               Republike Slovenije in vlado Republike Madžarske o ponovnem sprejemanju oseb, ki
               nezakonito bivajo na ozemlju druge države. Pri tem bi želel poudariti, da gre za nov
               sporazum, saj stari sporazum je bil podpisan 20. oktobra 1992 in ratificiran oktobra
               1993. leta. Gre za noveliran sporazum, ki naj omogoči vračanje tudi tistih oseb
               tretjih držav, za katere se utemeljeno ugotovi, da so prešli prek Republike Madžarske
               v našo državo, četudi niso v Republiki Madžarski bivali in četudi ne posedujejo
               dokumentov, se pa da iz sekundarnih dokumentov, iz sekundarnega gradiva ugotoviti, da
               so iz te države prišli, to se pravi, da so prešli prek Republike Madžarske k nam.</p>
               <p>Novi sporazum je v skladu s priporočilom Sveta Evrope o vzorcu dvostranskega
               sporazuma med državo članico in tretjo državo o ponovnem sprejemu oseb. Novi sporazum
               je že podpisal državni sekretar, mag. Debelak, s svojim madžarskim kolegom. Mi
               ocenjujemo, da bo to omogočilo razmeroma veliko povečanje učinkovitosti pri vračanju
               tretjih oseb, ki prek Republike Madžarske pridejo v Slovenijo.</p>
               <p>Gospe in gospodje poslanci!Prosim vas, če bi ta sporazum ratificirali. Gospodu
               predsedniku pa se zahvaljujem tudi za to, ker je danes s svojim madžarskim kolegom
               izpostavil tudi ta problem, da bodo tudi Madžari ratificirali ta sporazum. Hvala
               lepa.</p>
            </sp>
            <sp xml:id="SDZ2-Izredna-34-1999-04-07.sp21">

               <speaker>PREDSEDNIK JANEZ PODOBNIK:</speaker>

               <p>Hvala gospodu ministru. Predlog zakona je obravnaval odbor za mednarodne odnose kot
               matično delovno telo. Ali želi poročevalec odbora besedo? Prosim, gospod Jelko Kacin,
               predsednik odbora.</p>
            </sp>
            <sp xml:id="SDZ2-Izredna-34-1999-04-07.sp22">

               <speaker>JELKO KACIN:</speaker>

               <p>Spoštovani gospod predsednik, kolegice in kolegi! Odbor za mednarodne odnose je na
               71. seji, ki je bila 28. januarja letos, obravnaval pobudo za podpis sporazuma in z
               njo soglašal oziroma jo je podprl.</p>
               <p>V tretjem nadaljevanju 75. seje odbora za mednarodne odnose, ki je bilo prvi dan
               tega meseca, pa smo obravnavali predlog zakona o ratifikaciji sporazuma med vlado
               Republike Slovenije in vlado Republike Madžarske o ponovnem sprejemu oseb na skupni
               državni meji, ki nezakonito bivajo na ozemlju druge države. Sekretariat za zakonodajo
               in pravne zadeve na predlog zakona ni imel pripomb. Odbor je zato soglašal z
               navedenim predlogom zakona in zato predlagal državnemu zboru Republike Slovenije, naj
               predlog obravnava na svoji seji in ga tudi sprejme. Hvala lepa.</p>
            </sp>
            <sp xml:id="SDZ2-Izredna-34-1999-04-07.sp23">

               <speaker>PREDSEDNIK JANEZ PODOBNIK:</speaker>

               <p>Hvala gospodu Kacinu. Ali želi besedo predstavnik sekretariata za zakonodajo in
               pravne zadeve? <stage>(Ne želi.)</stage> Ali želijo besedo predstavniki poslanskih skupin? V imenu
               poslanske skupine slovenske nacionalne stranke, gospod Zmago Jelinčič.</p>
            </sp>
            <sp xml:id="SDZ2-Izredna-34-1999-04-07.sp24">

               <speaker>ZMAGO JELINČIČ:</speaker>

               <p>Hvala lepa. Samo eno vprašanje bi imel v zvezi s tem. Jaz podpiram podpis tega
               sporazuma, ker je res potreben. Vendar pa me zanima, kaj je slovenska vlada storila
               na madžarski strani. Namreč, madžarski parlament tega sporazuma še ni ratificiral.
               Kot nam je bilo povedano na odboru za mednarodne odnose, se s tem sporazumom
               neskončno mudi. Rad bi vedel, kaj počne vlada, ko po eni strani pravi, da se
               neskončno mudi z ratifikacijo tega sporazuma, medtem ko na madžarski strani zadeva še
               ni ratificirana. Hvala lepa.</p>
            </sp>
            <sp xml:id="SDZ2-Izredna-34-1999-04-07.sp25">

               <speaker>PREDSEDNIK JANEZ PODOBNIK:</speaker>

               <p>Hvala gospodu Jelinčiču. Ali želi še katera od poslanskih skupin besedo? <stage>(Ne želi.)</stage></p>
               <p>Prehajamo na razpravo poslank in poslancev. Prijavljenih k razpravi ni, zato bom
               razprave omejil na pet minut. Sedaj je tudi možnost, da se oglasi predstavnik vlade
               in odgovori na vprašanje gospoda Jelinčiča. Prosim, gospod minister Šuklje.</p>
            </sp>
            <sp xml:id="SDZ2-Izredna-34-1999-04-07.sp26">

               <speaker>BORUT ŠUKLJE:</speaker>

               <p>Gospod predsednik, hvala lepa. Mi imamo zagotovila naših madžarskih kolegov, da bodo
               tudi oni pohiteli z ratifikacijo tega sporazuma in mislim, da to, da ga naš parlament
               sedaj ratificira, samo pomeni, da bo ta hitrost še večja. Sporazum je za nas zelo
               pomemben. Hvala lepa.</p>
            </sp>
            <sp xml:id="SDZ2-Izredna-34-1999-04-07.sp27">

               <speaker>PREDSEDNIK JANEZ PODOBNIK:</speaker>

               <p>Hvala lepa. Ali želi še kdo od poslank ali poslancev besedo? <stage>(Ne želi.)</stage> Razpravo
               zaključujem in dajem najprej na glasovanje državnemu zboru predlog, da bi skladno z
               drugim odstavkom 213. člena poslovnika glasovali le o predlogu zakona v celoti. Ta
               predlog ne bo sprejet, če mu bo nasprotovala najmanj ena tretjina navzočih poslancev.
               Ali želi o tem sklepu kdo razpravljati? <stage>(Ne želi.)</stage> Ta sklep dajem na glasovanje.
               Ugotavljamo prisotnost! <stage>(64 prisotnih.)</stage></p>
               <p>Kdo je za predlagani sklep? <stage>(61 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Tako dajem na glasovanje predlog zakona v celoti. Ugotavljamo prisotnost! <stage>(63
               prisotnih.)</stage></p>
               <p>Kdo je za predlog zakona v celoti? <stage>(63 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlagani zakon v celoti soglasno sprejet.</p>
               <p>S tem zaključujem to točko dnevnega reda in 34. izredno sejo državnega zbora. Na
               svidenje v torek, 13. aprila, ko bo zbor ob 14.00 uri nadaljeval prekinjeno 12. sejo
               zbora. Hvala lepa.</p>
               <stage type="time">(Seja je bila zaključena 7. aprila 1999 ob 17.55 uri.)</stage>
            </sp>
         </div>
      </body>
   </text>
</TEI>
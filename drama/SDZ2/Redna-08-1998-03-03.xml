<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ2-Redna-08-1998-03-03">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|9B023AD82DDC9416C12565C20038A044</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=9B023AD82DDC9416C12565C20038A044</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Redna-08-1998-03-03.DZ" n="08">
               <name>Redna</name>
               <date when="1998-03-03"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Redna-08-1998-03-03.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 8. seje</stage>
            <stage type="date">(3. marec 1998)</stage>
            <stage type="chairman"> Sejo je vodil Janez Podobnik, predsednik državnega zbora.</stage>
            <stage type="time"> Seja se je pričela ob 14.10 uri.</stage>


            <sp xml:id="SDZ2-Redna-08-1998-03-03.sp1">

               <speaker>PREDSEDNIK JANEZ PODOBNIK:</speaker>

               <p>Spoštovane kolegice poslanke, kolegi poslanci, gospe in gospodje! Pričenjam
               nadaljevanje 8. seje Državnega zbora Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednje
               poslanke in poslanci: Herman Tomažič, Jože Lenič, Borut Pahor, Boris Sovič, Jelko
               Kacin, Andrej Fabjan do 16.00 ure in Leon Gostiša od 16.30 dalje.</p>
               <p>Prosim, da ugotovimo prisotnost v dvorani. 54 poslank in poslancev, državni zbor je
               sklepčen in lahko odloča.</p>
               <p>Na sejo sem vabil predstavnike Vlade Republike Slovenije, ki jih lepo
               pozdravljam!</p>
               <p>Zbor bo današnje nadaljevanje 8. seje pričel z obravnavo prekinjene 35. točke
               dnevnega reda, to je predloga zakona o spremembah in dopolnitvah zakona o
               zdravstvenem varstvu in zdravstvenem zavarovanju. Zatem pa bo zbor prešel na
               obravnavo 30. točke, to je predloga zakona o prenehanju veljavnosti zakona o
               spremembah in dopolnitvah zakona o prispevkih za socialno varnost, nato na obravnavo
               31. točke, to je predloga zakona o prenehanju veljavnosti zakona o spremembah in
               dopolnitvah zakona o prometnem davku, ter nato na obravnavo 34. točke, to je predloga
               zakona o spremembah in dopolnitvah zakona o Skladu kmetijskih zemljišč in gozdov
               Republike Slovenije. Zbor bo sejo nadaljeval z obravnavo 36. točke, to je predloga
               zakona o spremembi zakona o gospodarskih družbah in nato z obravnavo 39. točke
               dnevnega reda, to je predloga zakona o varnosti cestnega prometa, ter po dnevnem redu
               dalje.</p>
               <p>V zvezi s tem bi vas tudi želel obvestiti, da so vse točke od 39. dalje, razen 42.,
               gre za predloge zakonov, ki se obravnavajo v tretji, drugi in prvi obravnavi,
               pripravljene, zato jih bo lahko državni zbor obravnaval po predlaganem vrstnem
               redu.</p>
               <p>Obveščam vas tudi, da bo zbor na jutrišnjem dopoldanskem nadaljevanju najprej opravil
               obravnavo 3. točke dnevnega reda, to je ponovno odločanje o zakonu o spremembah in
               dopolnitvah zakona o sodnih taksah, zatem obravnavo 4. točke, to je akta o odreditvi
               parlamentarne preiskave o vzrokih, okoliščinah in posledicah dogodkov na kapitalskem
               trgu v marcu 1996 in uresničevanju zakonskih nalog Agencije za trg vrednostnih
               papirjev v obdobju 1995-97, vključno z vsemi njenimi organi, in zatem še 65. točko
               dnevnega reda, to pa so volitve in imenovanja. <title>Proceduralni predlog</title> ima
               gospod Feri Horvat.</p>
            </sp>
            <sp xml:id="SDZ2-Redna-08-1998-03-03.sp2">

               <speaker>FRANC (FERI) HORVAT:</speaker>

               <p>Hvala za besedo, gospod predsednik. Spoštovane kolegice in kolegi! Predlagam, da bi
               jutri opravili tudi obravnavo 43. točke, to je predlog zakona o spremembi in
               dopolnitvi zakona o sodniški službi, in to iz razloga, ker bomo v četrtek odpotovali
               trije od predlagateljev s parlamentarno delegacijo na Madžarsko, nas potem v četrtek
               in petek ne bo. Zakon je pripravljen, in dodatni razlog za to, da bi ga obravnavali
               čimprej, je še to, da matični odbor predlaga, da bi opravili tretjo obravnavo v
               skladu s 194. členom poslovnika, to se pravi, čimprej, še na tej seji.</p>
            </sp>
            <sp xml:id="SDZ2-Redna-08-1998-03-03.sp3">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Feri Horvat.</p>
               <p>Proceduralni predlog gospoda Horvata dajem na glasovanje. Ugotovimo prisotnost! <stage>(63
               prisotnih.)</stage></p>
               <p>Kdo je za proceduralni predlog gospoda Ferija Horvata, da državni zbor jutri
               obravnava tudi 43. točko dnevnega reda, to je predlog zakona o spremembi in
               dopolnitvi zakona o sodniški službi?</p>
               <p>Kdo je za ta predlog? <stage>(52 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je predlog gospoda Horvata je sprejet. <title>Proceduralni predlog</title>
               ima tudi gospod Anderlič.</p>
            </sp>
            <sp xml:id="SDZ2-Redna-08-1998-03-03.sp4">

               <speaker>ANTON ANDERLIČ:</speaker>

               <p>Spoštovani! Glede na to, da je bilo najavljeno, da bo zbor delal v torek in sredo,
               smo v poslanski skupini Liberalne demokracije pričakovali, da se bo za nadaljnje dni
               stvar splanirala tako, da bo nek red v tem državnem zboru. Jaz sem se naveličal
               pisati pisma predsedniku, ker nikoli ne dobim resnih odgovorov. Vendar bi sedaj rad
               vedel, ko je že vse bilo povedano, kaj bomo v tem tednu počeli, kaj bomo storili v
               petek, ko sekretarji delovnih teles vabijo člane štirih delovnih teles na pogovor s
               predsednikom Evropske investicijske banke ob 11.30 uri. Odbor za mednarodne odnose in
               ne vem še kdo vabi ob 10.00 uri na razgovor s predstavniki Baskov in ker gre ena
               precej velika delegacija državnega zbora na Madžarsko, jaz ne bi bil rad v situaciji,
               da bom kogarkoli tukaj lovil ali pa da bi potem ugotovili, da je zbor nesklepčen.
               Zato prosim, predsednik, da poveste, kako bomo v petek delali. Kajti to, da vi
               pošljete obvestilo, da je zasedanje državnega zbora, dve uri za tem pa ali
               predsedniki ali pa, sekretarji delovnih teles pošljejo, da vabijo na določene druge
               pogovore ob tistih urah, ni v redu.</p>
               <p>Jaz sem se že javil in sekretarka poslanske skupine bo tudi prisotna v petek, to je
               pa tudi vse, kar lahko v tem trenutku zagotovim. Hvala lepa.</p>
            </sp>
            <sp xml:id="SDZ2-Redna-08-1998-03-03.sp5">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Anderlič, vaše opozorilo je utemeljeno. Jaz sem svoj dopis za
               predlog, kako bi državni zbor delal v tem tednu, torej ta dopis in ta predlog sem
               pripravil tudi na podlagi delovnega posveta, ki smo ga imeli predstavniki poslanskih
               skupin.</p>
               <p>Jaz bom proučil ponovno navedbe, ki ste jih povedali, in bom tekom današnjega oziroma
               jutrišnjega dneva tudi obvestil državni zbor, kako bo z delom v petek. Če bo
               potrebno, bom pa vsekakor tudi povabil na pogovor vodje poslanskih skupin, da se
               odločimo, da bo lahko normalni zbor v petek normalno deloval.</p>
               <p>Prehajamo na <title>35. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O ZDRAVSTVENEM VARSTVU IN ZDRAVSTVENEM ZAVAROVANJU</title>, skrajšani
               postopek.</p>
               <p>To točko smo prekinili pri razpravah poslank in poslancev. Danes smo prejeli na klop
               tudi amandmaje, ki jih je vložil gospod Janez Kopač. Amandmaji so k več členom.
               Drugih amandmajev nismo prejeli. Želi še kdo razpravljati v okviru razprave poslank
               in poslancev? Prosim, gospod Kopač.</p>
            </sp>
            <sp xml:id="SDZ2-Redna-08-1998-03-03.sp6">

               <speaker>MAG. JANEZ KOPAČ:</speaker>

               <p>Hvala za besedo. V četrtek pozno popoldne sem razpravljal o tem, v čem vidim
               neskladnost tega predloga zakona z zakonom o zavarovalnicah in govoril o tem, v takem
               bolj splošnem jeziku, kako mislim, da bi morala biti stvar korektno, tudi glede na
               pripombe sekretariata za zakonodajo, pripravljena. Ker drugih odzivov ni bilo, sem ob
               strokovni pomoči enega od uslužbencev sekretariata, ki sem ga posebej zaprosil za to,
               kar seveda še ne pomeni, da je to uradno mnenje sekretariata, navsezadnje je stvar
               tekla precej hitro, skratka, poskušal zapisati te amandmaje, ki naj bi zakon
               preoblikovali tako, da bi bil skladen z zakonom o zavarovalnicah. Ti amandmaji še
               vedno predvidevajo, da se ustanovi družba za vzajemno zavarovanje, torej vzajemna
               zavarovalnica, tako kot predlaga vlada. Način ustanovitve pa je predviden, po mojem
               mnenju, skladno z zakonom o zavarovalnicah, ker vlada v svojem predlogu te skladnosti
               ni zasledovala. Torej ustanovitelji naj bi bili s pisnim soglasjem obstoječi
               zavarovanci v okviru prostovoljnega zavarovanja pri Zavodu za zdravstveno
               zavarovanje. Tisti, ki tega ne bi želeli, pa bi jim bilo omogočeno, da ohranijo svoje
               prostovoljno zavarovanje pri obstoječem zavodu za zdravstveno zavarovanje v okviru
               obstoječe enote za prostovoljno zavarovanje do izteka njihovih pogodb oziroma
               najkasneje do leta 2001. Treba je vedeti, da so bile v glavnem štiriletne pogodbe
               sklenjene novembra lansko leto in da se iztečejo novembra 2001. To je vse. Lahko bi
               tem amandmajem rekli, da gre za pravno tehnične popravke, čeprav vseeno pomenijo
               vsebinsko spremembo.</p>
               <p>Pri predlogu, kot ga je oblikovala vlada, bi šlo še naprej za prostovoljno
               zavarovanje kot avtomatičen podaljšek, ne nadgradnjo, obveznega zavarovanja. To pa ni
               bil namen prostovoljnega zavarovanja že pri oblikovanju zakona o zdravstvenem varstvu
               in zato je seveda potrebno doseči razmere, ko bo lahko prostovoljno zavarovanje imelo
               lastno poslovno politiko in to v imenu zavarovancev, ne v imenu vodstva Zavoda za
               zdravstveno zavarovanje Slovenije. Ker gre za tehnično zapletene amandmaje, ki
               sledijo zakonu o zavarovalnicah, bo verjetno težko ta hip o njih odločati. Verjetno
               bi bilo korektno dobiti odziv vlade, torej opredelitev vlade do teh amandmajev,
               opredelitev sekretariata, morda sem ga v tekstu kakšnega od amandmajev kaj polomil in
               verjetno tudi morda mnenje matičnega delovnega telesa. Zato že zdaj predlagam
               proceduralni sklep, da po opravljeni razpravi državni zbor odloči, da prekine
               obravnavo te točke, dokler ne dobi mnenja vlade in sekretariata na te danes vložene
               amandmaje k predlogu zakona o spremembah in dopolnitvah zakona o zdravstvenem varstvu
               in zdravstvenem zavarovanju. Hvala lepa.</p>
            </sp>
            <sp xml:id="SDZ2-Redna-08-1998-03-03.sp7">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospa Zbačnikova želi razpravljati, potem bom pa dal predlog gospoda
               Kopača na glasovanje.</p>
            </sp>
            <sp xml:id="SDZ2-Redna-08-1998-03-03.sp8">

               <speaker>MAJDA ANA KREGELJ-ZBAČNIK:</speaker>

               <p>Lep popoldanski pozdrav! Gospod Kopač! To je predlog vlade in me čudi, vi ste vladna
               koalicija, kako lahko solirate. Bi pa predlagala, ker je predlog zakona o spremembah
               in dopolnitvah zakona o zdravstvenem varstvu in zdravstvenem zavarovanju vlada
               vložila po skrajšanem postopku in ker gre za manj zahtevne uskladitve z drugimi
               zakoni, po poslovniku 204.a člen poslovnika državnega zbora, v konkretnem primeru za
               uskladitev zakona o zavarovalnicah, in da se samo status zavarovancem bistveno ne bo
               spremenil, predlagam, da predložene amandmaje obravnavamo na seji državnega zbora,
               saj se nanašajo samo na 4. člen, in da zaradi tega ne prekinemo te točke dnevnega
               reda. Bi pa prosila vlado tudi za mnenje.</p>
            </sp>
            <sp xml:id="SDZ2-Redna-08-1998-03-03.sp9">

               <speaker>PREDSEDNIK JANEZ PODOBNIK:</speaker>

               <p>Hvala lepa gospa Zbačnikova. Želi še kdo razpravljati? <stage>(Ne želi.)</stage> Torej dva poslanca
               sta razpravljala zelo različno. Predlagatelj amandmajev, gospod Kopač, predlaga, da
               po zaključku splošne razprave izkoristimo poslovniško možnost in točko prekinemo,
               dokler ne dobimo opredelitve vlade, sekretariata, ni pa omenil matičnega delovnega
               telesa, torej teh dveh institucij. Potem bi tudi zaključil splošno razpravo, če ni
               več nobenega razpravljavca. Ne želi nihče razpravljati. Torej razpravo zaključujem.
               Želite razpravljati? Saj bom dal na glasovanje predlog gospoda Kopača, ki je bil pač
               prvi. Zaključujem splošno razpravo. Pred nadaljevanjem, torej pred drugo obravnavo v
               okviru skrajšanega postopka pa dajem na glasovanje proceduralni predlog... Ja, je že
               gospa Zbačnikova. Prvi predlog gospoda Kopača.</p>
               <p>Torej na glasovanje dajem predlog, da se prekine ta točka dnevnega reda, da se dobi
               tudi mnenje vlade in sekretariata za pravne zadeve državnega zbora. Ugotovimo
               prisotnost! <stage>(59 prisotnih.)</stage></p>
               <p>Kdo je za ta proceduralni predlog gospoda Kopača? <stage>(29 poslancev.)</stage> Je kdo proti? <stage>(23
               poslancev.)</stage></p>
               <p>Ugotavljam, da je predlog gospoda Kopača sprejet.</p>
               <p>To pomeni, da prekinjamo 35. točko dnevnega reda. Želite proceduralno gospa
               Zbačnikova? Sedaj je pač ta predlog sprejet.</p>
               <p>Prehajamo na <title>30. TOČKO DNEVNEGA REDA - NA PREDLOG ZAKONA O PRENEHANJU VELJAVNOSTI
                  ZAKONA O SPREMEMBAH IN DOPOLNITVAH ZAKONA O PRISPEVKIH ZA SOCIALNO VARNOST - hitri
                  postopek.</title> Predlog zakona je v obravnavo zboru predložila skupina poslancev s
               prvopodpisanim Bogomirjem Špiletičem. Ali želi predstavnik predlagatelja zakona
               besedo?</p>
               <p>Prosim, gospod Špiletič.</p>
            </sp>
            <sp xml:id="SDZ2-Redna-08-1998-03-03.sp10">

               <speaker>BOGOMIR ŠPILETIČ:</speaker>

               <p>Hvala za besedo. Že na začetku te seje, ki ima 66 točk, sem prosil, da se držimo
               nekega dnevnega reda, da vemo vnaprej, katere točke bodo obravnavane, da se v
               poslanski skupini lahko tekoče pripravimo na obravnavo zakonov, ki bodo v obravnavi v
               plenarni razpravi. To preskakovanje iz 35. točke nazaj itd., ne vodi nikamor.
               Predlagam, ali da odobrite najmanj 15 minut odmora, da se uskladimo in pripravimo na
               obravnavo te točke ali da nadaljujete od 35. do 36. in naprej, kajti v takšnem neredu
               je delo v državnem zboru nemogoče.</p>
            </sp>
            <sp xml:id="SDZ2-Redna-08-1998-03-03.sp11">

               <speaker>PREDSEDNIK JANEZ PODOBNIK:</speaker>

               <p>Hvala, gospod Špiletič. Mislim, da smo se držali dogovora. Začeli smo s prekinjeno
               točko prejšnji petek, to je 35., nato pa nadaljujemo, kot sem prebral, po vrstnem
               redu vseh točk, ki so pripravljene, torej 30., 31., 34. in naprej po dnevnem redu. Če
               pa želite, da pripravite gradivo, lahko počakamo nekaj trenutkov, ampak mislim, da
               smo šli prav po pripravljenih točkah po dnevnem redu, kot je bil sprejet. Prej sem
               tudi prebral in ni bilo nobenih nasprotovanj. Prosim, če bi na kratko predstavili
               vsebino zakona.</p>
            </sp>
            <sp xml:id="SDZ2-Redna-08-1998-03-03.sp12">

               <speaker>BOGOMIR ŠPILETIČ:</speaker>

               <p>Predlagam <title>proceduralno,</title> da nadaljujete z eno izmed ostalih točk, da se lahko
               vmes ustrezno pripravimo v poslanski skupini za zagovarjanje tega zakona. Če mi ne
               boste ugodili, potem bom v imenu poslanske skupine predlagal odmor, da bomo dobili
               čas za ustrezno pripravo.</p>
            </sp>
            <sp xml:id="SDZ2-Redna-08-1998-03-03.sp13">

               <speaker>PREDSEDNIK JANEZ PODOBNIK:</speaker>

               <p>Hvala. Tudi naslednja točka, ki je bila predlagana, da se opravi, ste prav tako vi
               med predlagatelji, to je 31. točka predlog zakona o prenehanju veljavnosti zakona o
               spremembah in dopolnitvah zakona o prometnem davku. Nato smo predlagali, da gremo na
               obravnavo 34. točke, to je predloga zakona o spremembah in dopolnitvah zakona o
               Skladu kmetijskih zemljišč in gozdov Republike Slovenije.</p>
               <p>Odrejam 15-minutni odmor, da se bo lahko poslanska skupina pripravila. Nadaljevali
               bomo s 30. točko dnevnega reda.</p>
               <stage>(Seja je bila prekinjena ob 14.29 uri in se je nadaljevala 11.44 uri.)</stage>
            </sp>
            <sp xml:id="SDZ2-Redna-08-1998-03-03.sp14">

               <speaker>PREDSEDNIK JANEZ PODOBNIK:</speaker>

               <p>Kolegice in kolegi! Nadaljujemo sejo. Ugotavljamo prisotnost! <stage>(61 prisotnih.)</stage> Državni
               zbor je sklepčen in lahko nadaljuje z delom. Smo torej pri predlogu zakona o
               prenehanju veljavnosti zakona o spremembah in dopolnitvah zakona o prispevkih za
               socialno varnost - hitri postopek. V imenu predlagateljev bo spregovoril gospod
               Špiletič. Prosim.</p>
            </sp>
            <sp xml:id="SDZ2-Redna-08-1998-03-03.sp15">

               <speaker>BOGOMIR ŠPILETIČ:</speaker>

               <p>Hvala lepa za besedo. V poslanski skupini smo se ponovno posvetovali o tem, ali
               nadaljevati postopek ali ne. Ugotovili smo, da je osnovni cilj, ki smo ga hoteli
               doseči tako z zakonom o prenehanju veljavnosti zakona o spremembah in dopolnitvah
               zakona o prispevkih za socialno varnost, pod 30. točko dnevnega reda, in cilj zakona
               o prenehanju veljavnosti zakona o spremembah in dopolnitvah zakona o prometnem davku,
               pod 31. točko dnevnega reda, da je cilj, ki smo ga hoteli doseči z omenjenima zakona,
               dosežen z odločitvijo ustavnega sodišča. Zato kot prvopodpisani v imenu skupine
               poslancev, predlagateljev obeh omenjenih zakonov, oba zakona umikam. Vendar pa kljub
               temu ponovno opozarjam na posledice, ki jih ima lahko sprejem zakonov s
               protiustavnimi določbami, kajti ne glede na že omenjeno odločitev ustavnega sodišča,
               velja opozoriti na to, da zoper to odločitev ustavnega sodišča teče oziroma da je
               dana pobuda za ponovni ustavni spor, kajti društvo davčnih svetovalcev Republike
               Slovenije se z odločitvijo ne strinja. Meni, da je ustavno sodišče prevzelo dela, ki
               so izven njegovih pristojnosti, in se postavilo delno v vlogo zakonodajalca, tako da
               ta zadeva še vedno dokončno ni urejena. Skratka, ponovno poudarjam, da je državni
               zbor dolžan paziti na to, da ob sprejemu vseh aktov, o katerih odloča, ne bo kršil
               ustave. Ponovno pa zakon pod točko 30 in 31 umikam v imenu predlagateljev.</p>
            </sp>
            <sp xml:id="SDZ2-Redna-08-1998-03-03.sp16">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Špiletiču. O tej možnosti govori 180. člen poslovnika.
               Predlagatelj predloga zakona lahko predlaga umik zakona do konca druge obravnave. O
               predlogu umika odloči državni zbor. Če državni zbor zavrne predlog za umik predloga
               zakona, se lahko predlagatelj odpove vlogi predlagatelja zakona, državni zbor lahko v
               tem primeru sklene, da matično delovno telo pripravi predlog zakona za nadaljnjo
               obravnavo ali da se zakonodajni postopek ustavi. Smo torej pri 30. točki dnevnega
               reda. Sprašujem, če želi besedo predstavnik odbora, matičnega telesa? <stage>(Ne želi.)</stage>
               Govorimo o predlogu, ki ga je dal predlagatelj, torej, da se umakne iz zakonodajnega
               postopka predlog tega zakona. Želi besedo predstavnik sekretariata? <stage>(Ne želi.)</stage>
               Predstavnik vlade? <stage>(Ne želi.)</stage> Želijo besedo predstavniki poslanskih skupin? <stage>(Ne
               želijo.)</stage> Besedo dajem poslankam in poslancem. Razprave ni in jo zaključujem.</p>
               <p>Dajem na glasovanje predlog predlagatelja zakona, da se predlog zakona o prenehanju
               veljavnosti zakona o spremembah in dopolnitvah zakona o prispevkih za socialno
               varnost umakne iz zakonodajnega postopka. Ugotovimo prisotnost! <stage>(69 prisotnih.)</stage></p>
               <p>Kdo je za tak predlog? <stage>(65 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je bil predlog sprejet in je ta zakon umaknjen iz zakonodajnega
               postopka.</p>
               <p>S tem zaključujem 30. točko dnevnega reda.</p>
               <p>Prehajamo na <title>31. TOČKO DNEVNEGA REDA - PREDLOG ZAKONA O PRENEHANJU VELJAVNOSTI
                  ZAKONA O SPREMEMBAH IN DOPOLNITVAH ZAKONA O PROMETNEM DAVKU, HITRI POSTOPEK.</title>
               </p>
               <p>V svoji prejšnji razpravi je predlagatelj zakona prav tako predlagal, da se tudi ta
               zakon umakne iz zakonodajnega postopka. Ali želi predstavnik predlagatelja še enkrat
               besedo? <stage>(Ne želi.)</stage> Hvala lepa. Želi besedo predstavnik odbora za finance in monetarno
               politiko? <stage>(Ne želi.)</stage> Predstavnik sekretariata? <stage>(Ne želi.)</stage> Predstavnik vlade? <stage>(Ne
               želi.)</stage> Želijo besedo predstavniki poslanskih skupin? <stage>(Ne želijo.)</stage> Besedo dajem
               poslankam in poslancem. Razprave ni in jo zaključujem.</p>
               <p>Na glasovanje dajem predlog, da se predlog zakona o prenehanju veljavnosti zakona o
               spremembah in dopolnitvah zakona o prometnem davku umakne iz zakonodajnega postopka.
               Ugotovimo prisotnost! <stage>(66 prisotnih.)</stage></p>
               <p>Kdo je za tak predlog? <stage>(61 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sprejet, zakon je umaknjen iz zakonodajnega postopka.</p>
               <p>S tem smo zaključili in izčrpali 31. točko dnevnega reda.</p>
               <p>Prehajamo na <title>34. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O SKLADU KMETIJSKIH ZEMLJIŠČ IN GOZDOV, SKRAJŠANI POSTOPEK.</title>
               <stage>(Nemir v dvorani.)</stage> Se opravičujem!
                  <title>PREDLOG ZAKONA O SPREMEMBAH IN DOPOLNITVAH ZAKONA O SKLADU KMETIJSKIH ZEMLJIŠČ IN
                  GOZDOV, PRVA OBRAVNAVA.</title>
               </p>

               <p>Predlog zakona je v obravnavo zboru predložila Vlada Republike Slovenije. Ali želi
               predstavnik vlade besedo? Besedo ima minister za kmetijstvo, gozdarstvo in prehrano
               gospod Ciril Smrkolj.</p>
            </sp>
            <sp xml:id="SDZ2-Redna-08-1998-03-03.sp17">

               <speaker>CIRIL SMRKOLJ:</speaker>

               <p>Gospe poslanke, gospodje poslanci! En lep dober dan želim.</p>
               <p>Sprememba zakona o Skladu kmetijskih zemljišč in gozdov je seveda kar dolgaprocedura.
               Želeli smo to speljati po hitrem postopku. Sedaj je zakon v normalni proceduri in
               predvsem kot resorni minister pričakujem, da boste ob razpravi o spremembi zakona o
               Skladu kmetijskih zemljišč in gozdov znali ločiti predvsem to, kaj se z zakonom želi,
               ko želimo, da se predvsem promet s kmetijskimi zemljišči, zakupi, poboti in druge
               operacije lahko opravljajo, da pa pozabite mogoče na nekatere nesporazume, ki so s
               samim Skladom kmetijskih zemljišč in gozdov.</p>
               <p>Zelo resno bi vas prosil in na to opozoril, ker v primeru, da bomo v okviru obravnave
               te spremembe zakona razpravljali o Skladu kmetijskih zemljišč in gozdov, naj bo tisti
               osnovi cilj, ki je s predlogi sprememb zakona predlagan, dosežen. Mi te spremembe
               rabimo, če želimo enostavno opraviti tiste obveznosti, zaradi katerih je bil sklad
               ustanovljen in dobro vemo, da je bil sklad ustanovljen v smislu gospodarjenja z
               državnimi zemljišči, gozdovi in v smislu nalog, ki jih zakon o denacionalizaciji
               predstavlja skladu.</p>
               <p>Zato bi želel, da smo danes čim krajši, da sprejmete ta predlog kot primerno osnovo
               za drugo obravnavo in da v kratkem ta zakon v parlamentu sprejmemo. Hvala lepa.</p>
            </sp>
            <sp xml:id="SDZ2-Redna-08-1998-03-03.sp18">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu ministru. Predlog zakona je obravnaval odbor za kmetijstvo,
               gozdarstvo in prehrano, kot matično delovno telo. Prosim poročevalca, predsednika
               odbora, da predstavi mnenje odbora o predlogu zakona. Gospod Franc Potočnik ima
               besedo.</p>
            </sp>
            <sp xml:id="SDZ2-Redna-08-1998-03-03.sp19">

               <speaker>FRANC POTOČNIK:</speaker>

               <p>Spoštovane dame in gospodje! Odbor za kmetijstvo, gozdarstvo in prehrano je o
               predlogu predloženega zakona razpravljal dvakrat.</p>
               <p>Najprej na 15. seji, ko je bil zakon vložen po skrajšanem postopku. Odbor je po
               temeljiti razpravi tudi podprl skrajšani postopek. O sami razpravi naj rečem to, da
               se je precej razprave nanašalo na ostalo problematiko v zvezi s skladom in manj
               direktno na zakon.</p>
               <p>Vendar imate dve pisni poročili in zato o sami vsebini ne bi razpravljal.</p>
               <p>Kot veste, je potem pri sprejemanju dnevnega reda državni zbor zavrnil skrajšani
               postopek. Tako gre zakon v proceduro oziroma v obravnavo po normalnem postopku. Potem
               je odbor na 17. seji isti zakon še enkrat obravnaval v prvi obravnavi, razprava se je
               v večjem delu iz prejšnje seje ponovila. Na koncu razprave je odbor sprejel naslednji
               sklepe.</p>
               <p>Predlog zakona o spremembah in dopolnitvah zakona o Skladu kmetijskih zemljišč in
               gozdov Republike Slovenije, prva obravnava, je primerna podlaga za pripravo predloga
               za drugo obravnavo. Predlog zakona za drugo obravnavo pripravi vlada Republike
               Slovenije v skladu z naslednjimi stališči:</p>
               <p>Prvič. Predlagatelj naj pri pripravi predloga zakona za drugo obravnavo spremeni
               predvidene roke za vpis prenosa kmetijskih zemljišč, kmetij in gozdov na Republiko
               Slovenijo za predložitev dokazil o lastninjeni vrednosti odplačno pridobljenih
               zemljišč ter za gozdnogospodarske načrte, upoštevajoč predvideno uveljavitev sprememb
               in dopolnitev zakona o Skladu kmetijskih zemljišč in gozdov Republike Slovenije.
               Tukaj gre seveda za redakcijske popravke, ker je v osnovnem tekstu predvideno, da bi
               zakon začel veljati s 1.1.1998 in bo seveda zdaj potrebno te roke, ki so notri
               postavljeni, spremeniti.</p>
               <p>Drugič. Predlagatelj naj prouči možnost, po kateri bi se tista nezazidana stavbna
               zemljišča v lasti Republike Slovenije, ki izpolnjuje pogoje s točke a prvega odstavka
               4. člena in niso bila v upravljanju občin, lahko prenesla v last občin na njihov
               predlog in z jasno opredelitvijo pogojev in postopka samega prenosa, kar naj bi
               pripravila vlada.</p>
               <p>Tretjič. Predlagatelj naj prouči in upošteva mnenje sekretariata za zakonodajo in
               pravne zadeve.</p>
               <p>Četrtič. Predlagatelj naj prouči mnenje odbora državnega zbora za infrastrukturo in
               okolje ter pripombe splošnega združenja gozdarstva Slovenije. Odbor za infrastrukturo
               in okolje se je proglasil za zainteresirano delovno telo, ker se del teh sprememb
               nanaša na področje, ki ga ta odbor pokriva, to se pravi področje stavbnih in
               nezazidanih stavbnih zemljišč. Hvala.</p>
            </sp>
            <sp xml:id="SDZ2-Redna-08-1998-03-03.sp20">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Potočnik. Želi besedo predstavnik sekretariata za zakonodajo in
               pravne zadeve? <stage>(Ne želi.)</stage> Želijo besedo predstavniki poslanskih skupin? <stage>(Ne.)</stage> Želi
               gospod Malovrh v imenu poslanske skupine SKD, gospod Jazbec v imenu poslanske skupine
               Socialdemokratov in gospod Lešnik, gospod Zagožen, gospod Veber.</p>
            </sp>
            <sp xml:id="SDZ2-Redna-08-1998-03-03.sp21">

               <speaker>JURIJ MALOVRH:</speaker>

               <p>Gospod predsednik, hvala lepa za besedo! Naša poslanska skupina pozdravlja to, da se
               zakon sprejema po normalnem postopku, kajti v tem zakonu je kup nerešenih vprašanj,
               na katere bomo še opozorili. Tudi na samem odboru za kmetijstvo, gozdarstvo in
               prehrano smo že dali eno od pobud, vendar ta pobuda ni bila sprejeta, zato bomo kar
               nekaj členov ustrezno amandmirali. Postavlja se nam tukaj pri tem skladu kar nekaj
               vprašanj. In sicer, gre za prenose kmetijskih zemljišč na sam sklad, na katerih je
               bila izvršnega komasacija, pa te zadeve zemljiškoknjižno še niso urejene. Potem
               investicije kmetov v zemljišča glede trajnih nasadov ter upravičenost uporabe teh
               zemljišč do izteka amortizacijske dobe, kajti posebej bo treba opredeliti, kaj so to
               trajni nasadi, predvsem v nekih področjih v gozdarstvu. Potem je tu tudi dilema, ali
               so kmetijske zadruge tudi dolžne prenesti na občine nezazidana stavbna zemljišča, ali
               jih lahko obdržijo v svoji lasti in pa glede vprašanja zemljišč, ko gre za odplačno
               ali neodplačno pridobljena zemljišča. Mi bomo v načelu podprli, ampak tako kot sem
               povedal, bomo imeli cel kup amandmajev, predvsem pa pri možnosti prednostnih pravic,
               prenosa in pa oddaje kmetijskih zemljišč v zakup. To bo pa še posebna dilema, o čemer
               se je že tudi delno izreklo ustavno sodišče. Hvala lepa.</p>
            </sp>
            <sp xml:id="SDZ2-Redna-08-1998-03-03.sp22">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Malovrhu. V imenu poslanske skupine Socialdemokratov ima besedo
               gospod Jazbec.</p>
            </sp>
            <sp xml:id="SDZ2-Redna-08-1998-03-03.sp23">

               <speaker>FRANC JAZBEC:</speaker>

               <p>Hvala lepa. Zakon tak, kot je, imam občutek, da ni najboljša podlaga za drugo
               obravnavo. Vendar pa glede na situacijo, ki jo v Sloveniji okrog Sklada kmetijskih
               zemljišč in gozdov imamo, mislim, da je pravilno, da je v trifaznem postopku in da ga
               bomo v drugi fazi primerno dodelali. Hvala lepa.</p>
            </sp>
            <sp xml:id="SDZ2-Redna-08-1998-03-03.sp24">

               <speaker>PREDSEDNIK JANEZ PODOBNIK:</speaker>

               <p>Hvala lepa gospod Jazbec. V imenu poslanske skupine DeSUS gospod Lešnik.</p>
            </sp>
            <sp xml:id="SDZ2-Redna-08-1998-03-03.sp25">

               <speaker>ZORAN LEŠNIK:</speaker>

               <p>Gospod predsednik, verjetno bom malo daljši. Spoštovani predsednik, kolegice in
               kolegi! Tisti, ki se ni poglobil in ne pozna ozadja tega zakonskega predloga, ki ga
               sicer predlaga vlada, vendar še zdaleč ni zrasel na njenem zelniku, če povem v
               prispodobi, lahko zaključi, da gre za nepomembne spremembe. Pa temu ni tako. Takoj
               uvodoma naj povem, da gre za korenite spremembe z dolgoročnimi in življenjskimi ter
               finančnimi posledicami. In ne nazadnje sodi k uvodu tudi to, da gre v tem konkretnem
               primeru za določene nepotrebne, protizakonite in protiustavne spremembe, kar je
               dovolj jasno razvidno iz poročila Sekretariata za zakonodajo in pravne zadeve.</p>
               <p>Odbor za kmetijstvo, gozdarstvo in prehrano je sicer sklenil, da je predlog primeren
               za obravnavo in sprejem. O tem smo odločali dvakrat. Poslanska skupina Demokratične
               stranke upokojencev seveda temu ne oporeka, saj je bil sklep sprejet z glasovanjem.
               Nerazumljivo pa je, da je bil sklep sprejet kljub opozorilom predstavnice
               sekretariata za zakonodajo in pravne zadeve, ki je dovolj razumljivo opozorila, kaj
               vse ni v skladu z zakonom in ustavo.</p>
               <p>Na prvi seji smo sicer ugotovili, da nimamo pisnega predloga, da smo se lahko
               zanašali samo na ustno razpravo predstavnice, medtem ko smo na drugi seji pa že imeli
               tudi pisne predloge. Morda pa je do takšne odločitve prišlo tudi zato, ker so bile
               nekatere razprave zavajajoče. Pri tem imam v mislih še zlasti razpravo, sicer dan
               pred prvo sejo razrešene direktorice Sklada kmetijskih zemljišč in gozdov Republike
               Slovenije. Razprava ni bila samo zavajujoča, ampak je bila povedana v kar precej
               visokem tonu. Iz magnetograma seje odbora povzemam, v narekovaju govorim to, kar je
               govorila predstavnica sklada: "Zdi se mi, da je bilo kar veliko izrečenega na račun
               sklada, veliko dezinformacij glede prihodkov in odhodkov sklada, zato sem dolžna, da
               te stvari vsem jasno razložim in da sem jih pripravljena tudi dokumentirati s
               skladovimi računovodskimi izkazi. <stage>(Žal, seveda teh izkazov ni, ali pa so takšni, da
               so nerazumljivi.)</stage> Ne morem dovoliti, da se take dezinforamcije širijo na tako visoki
               ravni, kot je odbor državnega zbora za kmetijstvo. <stage>(Nemir v dvorani.)</stage></p>
            </sp>
            <sp xml:id="SDZ2-Redna-08-1998-03-03.sp26">

               <speaker>PREDSEDNIK JANEZ PODOBNIK:</speaker>

               <p>Kolegice in kolegi, lepo prosim, če poslušate razpravljalca, lepo prosim!</p>
            </sp>
            <sp xml:id="SDZ2-Redna-08-1998-03-03.sp27">

               <speaker>ZORAN LEŠNIK:</speaker>

               <p>Temu pa je sledilo zavajanje - prisluhnite! "V letih 1994-1996 je bilo pod skladom in
               upravljanjem posekanih 2 milijona 600 tisoč 593 kubikov lesa - tu je verjetno nastala
               napaka v magnetogramu, gre za 2 milijona 6 tisoč kubikov lesa - za kar je sklad dobil
               na svoj žiro račun 579 milijonov 490 tisoč 422 tolarjev. V okviru teh nalog oziroma
               tega denarja so bila opravljena skoraj ali pa večina del, ki so jih lastniku nalagali
               gozdnogospodarski načrti. Od tega ostanka 579 milijonov je sklad nakupil 826
               hektarjev gozdov, za nadzor nad delom izvajalskih podjetij pa plačal zavodu za
               gozdove tako imenovane nadstandardne storitve v približni vrednosti 80 milijonov
               letno." Torej, v treh letih, za kar ona uporablja podatke, 240 milijonov tolarjev.
               Ker pač svoje lastne službe ni vzpostavil, čisto preprosto iz razloga racionalizacije
               stroškov, smo se pač odločili, da bomo pooblastili za to nalogo zavod za gozdove. Če
               odštejemo te stroške, se postavlja vprašanje, kako se lahko hektarji in denar
               seštevajo ali odštevajo - iz prej povedanega namreč ni razvidno, koliko je sklad
               odštel za nakup 826 hektarjev gozdov - je ostalo skladu za ta tri leta gospodarjenja
               67 milijonov 616 tisoč 709 tolarjev, kar predstavlja 34 tolarjev od kubika posekanega
               lesa. To je bil končni prihodek v skladu za tri leta poslovanja.</p>
               <p>"V tem času - to še govori predstavnica sklada - so gozdnogospodarska podjetja
               prejela preko ministrstva za kmetijstvo in preko zavoda za gozdove še 348 milijonov
               592 tisoč 803 tolarje, to so predvsem stroški za delo v moritorialnih gozdovih, za
               varovalne in druge sanacijske ukrepe." Tisti "moritorialni" gozdovi so gozdovi, ki se
               po zakonu o denacionalizaciji vračajo in so zdaj, v narekovaju, "v počivanju". "Če
               odštejemo teh 348 milijonov, tisto tako imenovano rento ali čisti dobiček, ki je
               pripadal skladu, znese to 140 tolarjev na kubik izgube v treh letih, poslovanje
               oziroma preračunano skupaj 280 milijonov 973 tisoč 020 tolarjev. To je bila izguba,
               ki je bila pokrita deloma iz proračuna Republike Slovenije, deloma iz
               kmetijstva."</p>
               <p>Vem, da si je zdaj iz te gore številk težko ustvariti svoje mnenje, zato bom skušal
               obrazložiti, v čem je zavajanje.</p>
               <p>Ker sklad v teh letih ni dobil samo 579 milijonov 490 tisoč 422 tolarjev rente, ampak
               po podatkih tistih, ki so rento plačali, 2.121.079.558 tisoč. Domala toliko, kot
               pravi predstavnica sklada, pa je v treh letih plačalo bruto rente samo gozdarstvu
               Grča iz Kočevja ali natančno 526.840.513 tolarjev, kar je razvidno tudi iz poslovnih
               poročil, ki so objavljena v Poročevalcu, in nenazadnje tudi iz poročila računskega
               sodišča. Ker v želji prikazovanja slabega gospodarjenja koncesionarja resnično ni moč
               mešati jabolk in jagod, ne jabolk in hrušk, ker to še gre, ampak jabolk in jagod ni
               moč, ker se jagode zmečkajo. Prepričani smo, da nakup gozdov in plačilo
               nadstandardnih storitev nima nobene zveze z obveznostjo plačila rente in ceno
               opravljenega dela. Iz razloga in trditve tudi ni moč ugotoviti, kako je sklad prišel
               do številke 67.616.709 tolarjev ali 34 tolarjev ostanka od kubika posekanega lesa,
               saj nikjer ni razvidno, koliko je odšel za odkup 826 ha gozdov. Še manj pa je
               sprejemljiva trditev, da je sklad utrpel izgubo v višini 280.973.020 tolarjev, ker
               sta ministrstvo za kmetijstvo in zavod za gozdove dala gozdnim gospodarstvom za
               opravljeno delo v gozdovih, ki so predmet denacionalizacije, 348 milijonov, bom kar
               zaokrožil, tolarjev. Zavajujoča pa je tudi trditev, da je sklad hkrati, ko je z
               zamudo, to je predstavnica samokritično priznala, pripravil pogodbo o koncesiji,
               dobil tudi predlog splošnega združenja gozdarstva njihov predlog koncesijske pogodbe.
               Poslovno združenje gozdarstva je osnutek pogodbe zato, ker je sklad pač ni pripravil,
               pripravil jo je kar nekaj časa prej, vendar ga je sklad zavrnil in šele potem
               pripravil svoj predlog, o katerem pa se z gozdarji ni hotel pogovarjati. Ker ti niso
               hoteli pogodbe podpisati, pogodba še danes ni sklenjena. Vzrok pa ni v obstoječi
               zakonodaji, ki jo želimo spreminjati, ampak v ljudeh, ki se niso znali ali hoteli
               dogovoriti. Na seji je bilo še več zavajanj, od izjav, da so gozdnagospodarstva,
               delniške družbe, monopolisti, slabi gospodarji, da si dovoljujejo postavljati žage za
               razrez hlodovine, da izsiljujejo lesno pridelovalno industrijo, da zasledujejo samo
               dobiček, da delijo visoke dividende in še kaj. Tistim, ki vas vse to zanima,
               priporočam, da si dobro preberete magnetogram s seje odbora za kmetijstvo, gozdarstvo
               in prehrano, ki je bila v četrtek 5. februarja in na kateri smo govorili o predlogu
               zakona o spremembah in dopolnitvah zakona o Skladu kmetijskih zemljišč in gozdov
               Republike Slovenije. Da so bili posamezni člani zavedeni, sklepam tudi iz razprave.
               Eden izmed članov odbora se je namreč vprašal, kako lahko rešimo problem na tak
               način, ko finančni izkazi izkazujejo 140 tolarjev izgube na kubik lesa, ki so jih
               pridelala ta podjetja, in mora zaradi tega sklad iz proračuna sofinancirati te
               delniške družbe, ki si potem delijo dobiček. Zaradi tega je po njegovem mnenju
               potrebno uveljaviti ustavno načelo 14. in 74. člena o konkurenci in enakosti pred
               zakonom. Ali ni ta dvom nastal zato, ker je predstavnica sklada po svoje razlagala
               rento in vso tisto uporabo denarja, ki nima nič skupnega s kubikom lesa, kot je nakup
               gozdov, plačilo za nadelo zavodov za gozdove, delo v gozdovih, ki čakajo na vračanje
               itd. Zakaj sem te stvari tako navedel? Navedel sem jih zaradi tega, čeprav bo morda
               nekdo rekel, da to nima nič skupnega s spremembo zakona, o katerem razpravljamo,
               osebno pa sem prepričan, in tudi v naši poslanskih skupini, da ima zelo dosti
               skupnega. Kajti stvari spreminjamo, kot sem že enkrat rekel, zaradi tega, ker se
               ljudje ne znajo med seboj sporazumevati.</p>
               <p>V drugem delu pa najprej vprašanje. Zakaj v tako kratkem času že drugič spremembe in
               dopolnitve zakona? Verjetno vsi dobro vemo, da je državni zbor sklepal o sprejemu
               zakona leta 1993 in ga takrat tudi sprejel, ter pozneje v isti sestavi leta 1995
               spremenil ali bolje povedano, sprejel spremembe in dopolnitve tega zakona.</p>
               <p>Danes razpravljamo že o drugih spremembah in dopolnitvah. Delamo to zato, ker je
               zakon slab in so spremembe nujno potrebne ali pa delamo to zato, ker se tisti, ki bi
               morali zakon uresničevati, delati po črki zakona, kot to radi rečemo, pa to niso v
               stanju oziroma niso sposobni ali pa nočejo. Zanima nas tudi, kakšne bodo posledice,
               če bodo te spremembe in dopolnitve zakona sprejete. Po naši oceni precejšnje, za
               nekatere posameznike nadvse razveseljive, kajti sprejem teh sprememb in dopolnitev
               pomeni začetek konca za gozdna in kmetijska gospodarstva ter kombinate, kar je
               nekaterim, kot kaže, življenjski cilj.</p>
               <p>Za druge so te spremembe in dopolnitve zaskrbljujoče, pomenijo ukinitev približno 10
               tisoč delovnih mest v kmetijstvu in gozdarstvu. To pa bo imelo tudi velike posledice
               v proračunu države, v proračunu pokojninskega sklada ter sklada zdravstvenega
               zavarovanja.</p>
               <p>Kolikšni bodo stroški tistih, ki se bodo predčasno upokojili ali šli na zavod za
               zaposlovanje ne znam izračunati. Lahko pa povem, da so samo gozdna gospodarstva,
               delniške družbe, v letih 1994, 1995 in 1996 vplačala 4 milijarde 395 milijonov 173
               tisoč 367 tolarjev davkov in prispevkov. K temu znesku pa je potrebno dodati še
               dohodnino tistih, ki so seveda to dohodnino morali plačati. Da so nadalje vplačala
               913 milijonov 668 tisoč 668 tolarjev prometnega davka in 388 milijonov 978 tisoč 933
               tolarjev ostalih obveznosti do države, skupaj torej 5 milijard 697 milijonov 820
               tisoč 968 tolarjev prispevkov in davkov ali milijardo 899 milijonov, zaokroženo
               navzdol, povprečno v enem letu. K temu pa je potrebno še dodati 2 milijardi 121
               milijonov tolarjev rente v treh letih.</p>
               <p>Teh prispevkov tisti, ki bodo v prihodnje koncesionarji delniške družbe v konkurenci
               zasebnih na licitaciji ne bodo uspele, ne bodo plačevali. Razen rente seveda, ki pa
               znaša le dobro četrtino vseh obveznosti do države in skladov.</p>
               <p>Žal nam ni uspelo pridobiti enakih podatkov tudi od kmetijskih gospodarstev in
               agrokombinatov, v katerih po podatkih agroživilstva pri Gospodarski zbornici
               Slovenije dela okoli 8.000, po nekih podatkih 8.200 delavcev. Če jih je toliko, potem
               so ti prispevki in davki precej višji od tistih, ki jih redno plačujejo delniške
               družbe gozdarstva. Toda, če so bili samo tolikšni in takšni, kot so jih plačali
               gozdarji, pomeni domala 16 milijard tolarjev prispevkov. Seveda prej več kot manj,
               saj tudi sklad trdi, da so kmetijci baje boljši plačniki kot gozdarji. To pa je za
               20% gozdov in 10%, prej manj, obdelovalne zemlje, kar 3 milijarde več, kot so v letih
               1994, 1995 in 1996 vplačali vsi zavezanci dohodnine prispevkov za zdravstveno in
               poimensko zavarovanje, solidarnost, samoprispevek za pristojbine, za vzdrževanje
               gozdnih cest in drugih prispevkov od kmetijstva in gozdarstva. Tudi nad temi
               številkami, ki so iz ministrstva za finance, se kaže zamisliti.</p>
               <p>V poslanski skupini smo se odločili, da o posameznih členih sprememb in dopolnitev
               zakona o Skladu kmetijskih zemljišč in gozdov ne bomo govorili. Te pripombe in
               pomisleki so dovolj jasno in razumljivo zapisani v mnenju sekretariata za zakonodajo
               in pravne zadeve državnega zbora. Prepričani smo, da jih vsi dobronamerni razumete.
               Naša poslanska skupina takšnih sprememb in dopolnitev zakona ne podpira in za sprejem
               ne bo glasovala. Celo več, menimo, da takšen predlog sprememb in dopolnitev zakona o
               Skladu kmetijskih zemljišč in gozdov, kljub mnenju odbora za kmetijstvo, gozdarstvo
               in prehrano, ni primerna osnova za nadaljnjo obravnavo. Hvala lepa.</p>
            </sp>
            <sp xml:id="SDZ2-Redna-08-1998-03-03.sp28">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Lešniku. V imenu poslanske skupine Slovenske ljudske stranke bo
               spregovoril dr. Franc Zagožen.</p>
            </sp>
            <sp xml:id="SDZ2-Redna-08-1998-03-03.sp29">

               <speaker>DR. FRANC ZAGOŽEN:</speaker>

               <p>Spoštovani zbor! V poslanski skupini Slovenske ljudske stranke obžalujemo, ker ni bil
               sprejet skrajšan postopek. Odločitev je bila pač taka, več kot tretjina prisotnih
               poslancev je nasprotovala skrajšanemu postopku. Ta zakon prihaja v državni zbor z
               zamudo. Pravzaprav je bila tista rešitev, ki je bila sprejeta leta 1995, ne bom
               rekel, velika napaka, ker ni bila naključno narejena, ampak več kot to. To je bilo
               dejanje dejansko proti javnemu interesu in v izključno korist privatnega, zasebnega
               interesa, interesa delniških družb. To se je zgodilo s sprejemom amandmaja, ki ga je
               mimogrede vložil gospod Potrč, se tega dobro spominja, proti vladnemu predlogu
               takrat, in je dobil tudi večino v državnem zboru. Potem so namreč delniške družbe
               dobile po zakonu 20-letno koncesijo za izkoriščanje gozdov. Podobne rešitve bi morda
               lahko še našli kje v jugovzhodni Aziji, kjer zaradi uničevanja gozdov prihaja do
               takih ekoloških katastrof, o katerih smo bili obveščeni preko medijev, preko
               televizije, letos, ko je prišlo tudi do - lansko leto, pardon! - ko je prihajalo celo
               do velikih gozdnih požarov. Naj povem, kdor tega ni prebral, da je te koncesije
               podpisovala indonezijska vlada, podpisnik je bil minister za okolje in prostor,
               koncesionarji pa pretežno japonske delniške družbe. To je v poročilu inštituta "World
               Watch" za leto 1996, če se ne motim <stage>(lahko si preberete izčrpno poročilo o stanju
               gozdov in o gospodarjenju z gozdovi na celotni zemeljski obli, kjer so vzpostavljena
               podobna razmerja in dejansko potem politiki odločajo o podeljevanju koncesij
               delniškim družbam)</stage>. Od severne Amerike, če hočete, v Združenih državah, kjer lahko še
               lokalno prebivalstvo, največkrat edino, s protesti zaščiti in obvaruje gozdove, do
               takih katastrof, o katerih sem govoril, ki so se dogajale v jugovzhodni Aziji, pa do
               sekanja tropskih gozdov v Braziliji ali uničevanja gozdov recimo v Indiji, in edinih
               uspešnih poskusov ponovne pogozditve s pomočjo domačega prebivalstva. Mimogrede, tudi
               tako, da domačini ponovno posadijo in nasade razglasijo v skladu z njihovo tradicijo
               za svete kraje, ki se jih ne sme oskruniti. Na ta način zavarujejo gozd, da se
               ponovno obnovi. Pri nas je mogoče skruniti vse in mogoče je, da poslanci, ki so po
               ustavi poslanci vsega ljudstva, izrecno zagovarjajo privatni interes, delniški
               kapital, nasproti javnemu interesu. V državnem zboru je to seveda mogoče, če pa
               postane to večinsko, potem se stvari odvijajo tako, kot sem govoril, kot se ponekod,
               kjer bi težko govorili o resni demokraciji in skrbi za javne za javne interese. Gre
               torej za ureditev, ki nikoli ne bi smela biti uzakonjena. Zgodilo se je in zadnji čas
               je, da zadevo popravimo, ker bo sicer stvar postala lahko tudi nepopravljiva. To je
               eno.</p>
               <p>Ponovno bi poudaril, da Sklad kmetijskih zemljišč in gozdov ni neka prehodna
               institucija. Ustanovljen je bil z zakonom v tem državnem zboru kot ključna državna
               institucija, ki naj omogoči ne samo gospodarno ravnanje z velikim delom Slovenije z
               državnimi gozdovi in kmetijskimi zemljišči, ampak tudi kot ključna institucija, ki
               naj bi omogočila aktivno zemljiško politiko in strukturno politiko v kmetijstvu v
               Sloveniji. Podobni skladi, torej naš sklad je pravzaprav še najbližje zelo stari
               nizozemski inštituciji, njihovemu skladu, ki v imenu države gospodari z zemljišči, ki
               jih je Nizozemska pridobila z izsuševanjem morja in nikoli niso postala privatna,
               čeprav seveda vsa tista zemljišča obdelujejo kmetje v zasebni režiji kot
               najemniki.</p>
               <p>Podoben vzor nam je ponudila Francija, kjer so nastali podobni skladi po njihovih
               upravnih enotah. V departmajih so jih ustanovili kmetje sami, v okviru kmetijsko
               gozdarskih zbornic se je pojavila ta pobuda in so že kakih 25 let pravzaprav tisto
               gonilo strukturnih sprememb in aktivne zemljišče politike v Franciji, ki so jo skrbno
               preučili tudi v drugih deželah Evropske unije, kjer se podobni skladi ustanavljajo.
               Predvsem pa je Evropska unija priporočila pred leti, ampak mi smo se za to varianto
               odločili prej, podobno rešitev tudi v drugih deželah srednje in vzhodne Evrope, ki so
               v tranziciji. Vsaj, kolikor sem jaz imel stikov z ljudmi, ki iz Evropske unije
               spremljajo dogajanja pri nas na področju kmetijstva, nam priznajo predvsem to, da smo
               s skladom se zadeve lotili na pravi način, ampak, žal, nismo uspeli, ker je bil zakon
               kasneje tako deformiran. Nekaj napak pa je imel že v samem začetku. To je namreč, da
               čeprav je država po zakonu postala lastnik zemljišč in sklad v njenem imenu ne more
               za nekatere teh zemljišč izvesti zemljiško-kjižnega vpisa, ker dosedanji upravljavci
               lahko brez sankcij temu nasprotujejo in potem zemljiško-knjižni vpis ni možen. To
               seveda onemogoča skladu delo.</p>
               <p>Nekaj drugih stvari je, brez kakršnih koli sankcij, recimo kmetijska podjetja, prav
               tako delniške družbe uveljavljajo zakonsko pravico do nadaljnje obdelave zemljišč in
               neplačevanja najemnine. Torej, za to, da najemnine ne plačujejo, ni nobenih sankcij.
               Skratka, brezpravni položaj, predvsem pa je sklad popolnoma brez moči in svojih
               osnovnih funkcij, ki so v zakonu zapisane, da bi jih moral opravljati, ne more
               opravljati. Zato pogosto tudi neupravičene kritike na račun sklada, kdor se poglobi v
               vzroke, zakaj sklad svojih nalog ne more opravljati, potem jih seveda lahko najde v
               tej zakonodaji, ki jo je potrebno spremeniti. Sklad je navsezadnje tudi kot pravni
               naslednik vseh, od katerih je prevzel kmetijska in gozdna zemljišča edini zavezanec v
               tej državi za denacionalizacijo, ko gre za kmetijska zemljišča in gozdove. Ker to ni
               v skladu z zakonom zapisano, ker je bil zakon o denacionalizaciji sprejet bistveno
               prej, sprejet je bil leta 1991, medtem, ko zakon o skladu leta 1993, in se je
               razumelo samo po sebi, da kot pravni naslednik prevzema tudi vsa bremena, vse
               obveznosti, vendar, če se to v pravni praksi ne priznava, ta povsem logična pravna
               uzanca, potem seveda vse skupaj stoji.</p>
               <p>Posledica vsega tega je, in zdaj jaz prosim vse skupaj, da končno začnemo razmišljati
               kot poslanci vsega ljudstva in odgovorni vsem za stanje v tej državi. Posledica tega
               je, da v zadnjih osmih letih ni nobenih zemljiških operacij, nobene aktivne zemljiške
               in strukturne politike v tej deželi, ko smo pred osmimi leti vedeli, da je to naš
               glavni problem, ko bomo vstopali v Evropsko unijo. Vsakodnevno lahko preberemo in se
               ustvarja javno mnenje, da so naše kmetije razdrobljene, da so parcele majhne. Krivi
               so zdaj naenkrat kmetje, ne pa ta državni zbor, pa državna uprava, vlada, pravosodje
               in tako naprej, torej vsi organi oblasti v tej državi, vsak s svojim deležem krivde,
               ki popolnoma onemogočajo praktično zemljiški promet, kaj šele aktivno vlogo sklada
               kot državne institucije s predvsem to nalogo. In, kdor bi šel to škodo ocenjevati, ki
               je v generacijah ne bo mogoče popraviti, bo najbrž prišel do ocen, ki jih v številkah
               ni mogoče izraziti, ampak bo treba enostavno odgovarjati naslednjim rodovom. Zato
               prosim, ne tako površno, jaz razumem, da sta se na zadnjih volitvah zamenjali v tem
               državnem zboru dve tretjini poslancev, in da ne poznate vse zgodovine, kaj se je
               dogajalo od leta 1990 naprej v tem državnem zboru, vendar kljub temu to nikogar ne
               opravičuje. Mislim, da je treba zares prevzeti vso odgovornost in v skladu z njo
               ravnati. Vsak parcialni interes v tem primeru je, kot sem rekel, sicer legitimen,
               ampak, če bo večinsko prevladal, potem bo celoten državni zbor za to nosil
               odgovornost.</p>
               <p>Zakon bomo podprli. Podprli tudi že tisti dogovorjeni amandma, ki je bil v tem času
               pripravljen in usklajen tudi med kmetijskim ministrstvom in ministrstvom za okolje in
               prostor ter seveda odborom za infrastrukturo in za kmetijstvo, gozdarstvo in
               prehrano. Mislim, da je rešitev taka kot so jo vsi želeli, torej boljša kot je bila v
               predlogu zakona predložena. V ostalem pa mislim, da so predlagane prave rešitve in
               take bomo tudi podprli, in se zavzeli za to, da bi bil zakon čimprej sprejet.</p>
               <p>Prispeval bi lahko ne samo k več pravnemu redu, več pravne države, ampak tudi k
               boljšemu gospodarjenju s prostorom v Sloveniji in najbrž nam je vsem jasno, da je
               prostor v celoti tisti pogoj, ki nam sploh zagotavlja možnost eksistence, tako
               posameznikov, kot naroda. Hvala.</p>
            </sp>
            <sp xml:id="SDZ2-Redna-08-1998-03-03.sp30">

               <speaker>PREDSEDNIK JANEZ PODOBNIK:</speaker>

               <p>Hvala lepa. V imenu poslanske skupine Združene liste socialnih demokratov bo
               spregovoril gospod Veber.</p>
            </sp>
            <sp xml:id="SDZ2-Redna-08-1998-03-03.sp31">

               <speaker>JANKO VEBER:</speaker>

               <p>Hvala za besedo in lep pozdrav vsem. Torej predlog zakona o spremembah in dopolnitvah
               zakona o Skladu kmetijskih zemljišč in gozdov Republike Slovenije, ki je pred nami,
               seveda nikakor nima namena, da bi izboljšal gospodarjenje z državno lastnino, ki se
               predvsem nanaša na kmetijska zemljišča in gozdove. Pač pa gre predvsem nekako za to,
               da bi legaliziral početje vodenja tega sklada oziroma vodstvo tega sklada, kajti vse
               bolj je bilo jasno, da prihajajo do izraza predvsem ozki osebni, privatni, pa tudi
               ozki strankarski interesi.</p>
               <p>To je bilo potrebno legalizirat s spremembo zakona, ne pa, da bi se poskušalo
               prisluhniti tistim, ki se srečujejo z vsakodnevno problematiko in ki bivajo
               pravzaprav na območjih, ki so v pretežni državni lasti, in seveda je pravzaprav tudi
               nekako razumljivo, da ponovno lahko ugotavljamo samo to, da je za državo škodljivo
               centralistično urejanje teh zadev. Kajti s tem se resnično odtujimo od problemov, ki
               nastajajo na terenu pri ljudeh, in jih poskušamo reševati na nek svoj ozek interes,
               ki ga pač centralizem omogoča.</p>
               <p>V toliko seveda je tudi izredno pomembno, da poskušamo pri vseh spremembah, ki jih
               bomo imeli možnost vlagati pač tudi zaradi tega, ker je ta zakon v rednem postopku in
               seveda omogočiti, da ne prihaja v bodoče do takšnih pomanjkljivosti, ki so se
               dejansko pokazale v tem obdobju delovanja sklada. Dejstvo je, da so pred tem, ko je
               sklad postal upravljalec te državne lastnine in tukaj je tudi tisto, kar bi se morali
               dejansko zavedati, ali je sklad upravljalec ali je sklad gospodar teh zemljišč. Sklad
               po svoji definiciji upravlja s tem, v gospodarjenje pa seveda daje ta zemljišča in te
               gozdove seveda gospodarskim organizacijam ali pa tudi posameznim zakupnikom. Sklad
               nikakor ne more gospodariti s tem, kajti ni niti strokovno usposobljen, niti dejansko
               centralistična ureditev delovanja tega sklada tega ne omogoča. In škodljive posledice
               takega delovanja sklada, ki se konkretno odražajo, denimo v kmetijskih podjetjih, so
               te, da vsa tista bivša družbena podjetja, ki so nekoč upravljala s temi zemljišči,
               seveda morajo danes plačevati skladu zakupnino, pred tem so pa seveda tudi mnoga ta
               podjetja ta zemljišča dajala tudi drugim v najem, in seveda ustvarjala dohodek in ta
               dohodek seveda vlagala zopet nazaj v to isto območje, kjer je pač bilo to družbeno
               zemljišče in kjer je pravzaprav to bivše družbeno podjetje tudi delovalo. Torej, se
               je ohranjal razvoj oziroma je bila vključena funkcija družbene lastnine v razvoj neke
               lokalne skupnosti oziroma občine oziroma kraja, na katerem se je ta lastnina tudi
               nahajala.</p>
               <p>Danes seveda temu ni tako in vsa ta kmetijska podjetja se danes resnično srečujejo z
               izredno velikimi likvidnostnimi težavami in seveda tudi težavami, kako zagotoviti
               dodatne vire, da lahko skladu plačujejo zakupnino. Kajti, zmanjšal se jim je najprej
               prihodek, ki so ga ustvarjali sami z gospodarjenjem oziroma z obdelovanjem teh
               površin, in seveda tudi z oddajami naprej v obdelavo ostalim. K temu zmanjšanju se je
               seveda prištela še obveznost, ki jo morajo plačevati skladu. In če samo na hitro
               zopet pogledamo, koliko sredstev moramo zagotavljati za to, da kmetom s subvencijami
               pomagamo, da preživijo na posameznih območjih, je to v povsem v nasprotju s trezno
               kmetijsko politiko, ki bi omogočala hitrejši in kvaliteten razvoj vse Slovenije.</p>
               <p>Nekaj podobnega se seveda je poskušalo predvsem v tem predlogu zakona narediti z
               gozdarskimi podjetji. Ta podjetja so se olastninila, poslujejo tako kot je dejansko
               tudi zahtevano, gremo v tržno gospodarstvo, in seveda danes poskušamo temu tržnemu
               gospodarstvu iztrgati nekaj, za kar je najkvalitetnejše usposobljeno in kar seveda
               dokazuje tudi zgodovina gospodarjenja v Sloveniji, ne v Braziliji, ne v Indoneziji,
               ne v Afriki, ampak gospodarjenje z gozdovi v Sloveniji dokazuje, da je bilo izredno
               kvalitetno, kar seveda priznavajo predvsem članice Evropske unije oziroma sama Evropa
               kot taka, ki se srečuje z izrednim problemom, kako zagotoviti večji del javnih
               gozdov. Kajti ugotavljajo, da so posegi v naravo v preostalih državah Evropske unije
               bili tako drastični, bili tako veliki, da se je pravzaprav nekako sprožil proces, da
               poskušajo države odkupovati to privatno lastnino in jo spreminjati v državno in s tem
               zagotavljati tudi tako imenovani ali pa predvsem javni interes, za katerega pa mora
               skrbeti država.</p>
               <p>Mi to možnost danes imamo in ta zakon in te zakonske spremembe poskušajo to danost
               vzeti, odpraviti tisto kvaliteto, s katero se dejansko v Evropi lahko pohvalimo in
               tudi Evropi lahko pokažemo, kako je potrebno gospodariti z gozdovi. Tudi sicer v tem
               obdobju, ko se dejansko izredno veliko pogovarjamo o tem, kako bomo vstopili v
               Evropsko unijo, kako bomo sprejeli niz zaščitne zakonodaje, lahko zelo hitro
               ugotovimo, da je 20-letna koncesija, ki ima tudi ustavno podlago, izredno primerna
               oblika zaščitne zakonodaje. Mi s tem zaščitimo slovenska podjetja, da ob dnevu vstopa
               v Evropsko unijo, ne odpremo vrat tujim podjetjem, podjetjem iz tujih držav, da
               upravljajo s slovenskimi gozdovi. Ta ista primerjava je bila tudi že podana, če samo
               na hitro poskušam nekako narediti primerjavo, tudi v nekaterih tujih državah, ki so
               prezgodaj oddajale v upravljanje svoje gozdove tujim državam. Torej, 20-letna
               koncesija dejansko je izredno kvaliteten element zaščitne zakonodaje in omogoča
               prilagajanje naših podjetij na še ostrejše tržne pogoje, ki jih bo Evropska unija
               zahtevala od nas. Tudi to kvaliteto ta zakon dejansko poskuša odpraviti in ne samo
               odpraviti, ampak celo kršiti ustavo.</p>
               <p>Glede ostale problematike, na katero želim opozoriti, in je vezana predvsem na
               lokalne skupnosti. V vsej tej zgodovini delovanja sklad nikoli ni imel posluha, da bi
               poskušal z roko v roki reševati probleme v lokalnih skupnostih. Lokalna skupnost
               dejansko nima nobenega vpogleda, kateremu zakupniku in na katerem območju se
               zemljišče odda. Tako kot občina sploh ne veš, kdo se trenutno nahaja v območju, za
               katerega naj bi bil odgovoren, in mislim, da je tudi predvsem naloga lokalne
               skupnosti, da je odgovorna za dogodke na svojem območju. Torej, lokalna skupnost ne
               ve, komu, kdaj in koliko zemljišč se odda v zakup. In seveda za ta problem izveš
               oziroma za to dejstvo izveš šele takrat, če ima slučajno ta družina šoloobveznega
               otroka, za katerega je potrebno organizirati prevoz v šolo, za katero je potrebno
               tudi primerno urediti vse dostopne poti, ceste in ostalo infrastrukturo, vodo,
               elektriko, javno razsvetljavo, telefon in tako naprej. Ampak vse to je kar naenkrat
               potem naloga lokalne skupnosti, sredstva, ki pa jih ta zakupnik plačuje, pa niso,
               vsaj po mnenju sklada - saj je sklad vedno menil, da lokalna skupnost od tega
               gospodarjenja s kmetijskimi zemljišči in gozdarskimi zemljišči ne sme dobiti ničesar
               - dolžna pa je skrbeti za zakupnike kot take, da svojo življenjsko eksistenco tudi
               sicer poskušajo uresničiti. Kajti, če ni infrastrukture, če ni teh osnovnih
               življenjskih pogojev izpolnjenih, noben zakupnik na nobenem zemljišču ne more
               preživeti, edino če se iz Ljubljane vozi v tako območje in ko mine dan, ko pride noč,
               se vrne v Ljubljano in se potem zopet vrača nazaj. Ampak to mislim, da ni rešitev in
               da je daleč od tega, kar si želimo, kako naj bi zgledalo gospodarjenje z državno
               lastnino v Sloveniji.</p>
               <p>Naslednji problem je tudi ta, ne samo da se ne upošteva neko stanje pri zakupnikih in
               seveda vlaganja občine v to smer, da ti zakupniki sploh lahko preživijo na teh
               območjih, sklad je posegel tudi drastično v nezazidana stavbna zemljišča, za katere
               so občine pripravile planske dokumente in tudi zagotovila sredstva za to. In ne samo
               zagotovila sredstva za planske dokumente, ampak jih tudi komunalno opremila. Tudi to
               je nekaj, kar sklada sploh v tem obdobju ni zanimalo, pravzaprav ga je zanimalo,
               ampak samo v tej meri, ko se je pripravljal na prodajo teh zemljišč, kajti cena
               nezazidanih komunalno opremljenih zemljišč je bistvena večja kot kmetijskih zemljišč.
               In interes sklada je bil ta, da je pobral čimveč denarja na nekem območju, na katerem
               je pač večina zemljišč, ali pa vsaj del teh zemljišč v državni lasti. Nikakor pa ni
               vladal interes, da bi seveda poskušal poiskati skupno besedo, denimo z lokalno
               skupnostjo in razumeti te probleme in razumeti dejstvo, da lokalna skupnost ni vreča
               brez dna, da občina nima denarja, da lahko financira samovoljo sklada, ampak da
               dejansko lahko skupaj dobimo kvalitetne rešitve in tudi racionalne rešitve.</p>
               <p>Tudi mi podpiramo vse te spremembe, ki so bile dejansko evidentirane skozi ta
               postopek in predvsem na odboru za infrastrukturo, kajti ne samo, da se ni upoštevalo
               teh vlaganj, kot sem jih omenil, ampak je tudi onemogočeno občinam, da so formirale
               javne službe za gospodarjenje z nezazidanimi stavbnimi zemljišči, kar jim dejansko
               predpisuje zakon o stavbnih zemljiščih, ki smo ga sprejeli v tem parlamentu v lanskem
               letu kot zaščitno zakonodajo pri vstopanju v Evropsko unijo. Seveda, tudi to je
               izredno pomemben dokument, ki še enkrat dokazuje, da se sklad nikakor ni želel
               obnašati kot gospodar, ali kot upravljalec državne lastnine v javnem interesu.
               Deloval je v nasprotju z vsemi javnimi interesi. To lahko dokažemo kadarkoli in tudi
               vsi ti podatki, ki sem jih poskušal navesti dejansko to dokazujejo.</p>
               <p>No, ob teh problemih, ki so nakazani in se nanašajo na zelo širok spekter
               problematike seveda smo pripravili rešitve, sicer v svojem imenu, ampak jih bom tudi
               poskušal na kratko opisati. Gre dejansko za to, da v nadaljnjem postopku sprejemanja
               te zakonodaje, v kolikor bo seveda izglasovan sklep, da je ta zakon primerna podlaga
               za obravnavo v drugi fazi, kajti mnenje poslanske skupine je, da ta zakon ni primerna
               podlaga. Dejansko to dokazujejo tudi mnoge analize tega zakona. In seveda tudi, če
               samo na hitro spomnim na zakon, ki sva ga s kolegom predlagala pred časom in je bil
               izglasovan enak sklep, da zakon ni bil primerna podlaga za nadaljnjo obravnavo kljub
               bistveno manjšim posegom v spremembo zakona kot jih ima danes obravnavni. V kolikor
               seveda ne bo sprejet tak sklep, je nujno upoštevati, po mojem mnenju in tudi po
               mnenju naše poslanske skupine, vsaj naslednja stališča in sicer: "Predlagatelj zakona
               naj preuči umestnost rešitve, s katero skrajšuje sedanje koncesijsko obdobje 20 let
               na obdobje 10 let. Pri tem naj upošteva ustavno odločbo z dne 18.10.1995 in mnenje
               sekretariata državnega zbora za zakonodajne in pravne zadeve.</p>
               <p>Drugič. Predlagatelj naj preuči in predlaga tako rešitev, v kateri bo predvidel čas
               trajanja delovanja sklada.</p>
               <p>Tretjič. Predlagatelj naj za drugo obravnavo zakona preuči možnost in predvidi tako
               rešitev, ki bo omogočala vračanje ustvarjenih sredstev iz zakupnin in rent nazaj na
               območja, kjer so bila ustvarjena in to vsaj v višini 70%."</p>
               <p>Pri teh predlogih bi poskušal opozoriti še na ta drugi predlog, kajti prvi je,
               mislim, izredno jasen, da gre za proti ustavnost. Pri drugem sklepu pa mislim, da je
               potrebno ugotoviti, da sklad ni evropska kategorija, da sklad ni evropski model
               reševanja gospodarjenja z državno lastnino, in da, lahko rečem, ob splošnem
               pomanjkanju javnih sredstev moramo poskušati uvajati v naši državi tudi
               racionalizacijo. In ta racionalizacija je možna ravno s tem, da se omeji delovanje
               sklada, kajti danes plačevati delovanje sklada tako iz zakupnin, tako iz rent za
               gozdove kot tudi iz sredstev državnega proračuna, pomeni, da trošimo denar, ki ga
               prav gotovo ne bi bilo potrebno, če bi te pristojnosti imele upravne enote, ki ravno
               tako uveljavljajo državni interes. Prednost upravnih enot je tudi celo v tem, da so
               te upravne enote razdeljene širom po Sloveniji in ne gre za centralistično ureditev
               in centralistično odločanje.</p>
               <p>Danes lahko ugotavljamo, da imajo upravne enote izredno veliko število usposobljenih
               delavcev, ki so prešli iz bivših občin na to ustanovo in lahko v celoti izpolnjujejo
               vse naloge, ki jih danes upravlja sklad. To pomeni, da pripomoremo k racionalizaciji
               državne uprave s tem, da se sklad v čim krajšem možnem času seveda ukine, in
               prevzamejo upravne enote to delo in seveda s tem, ko že nekoga plačujemo na upravnih
               enotah, kajti splošno znano je, da delavci na upravnih enotah niso polno zasedeni. In
               to je problem, o katerem bi se tudi morali pogovarjati in nas čudi v poslanski
               skupini združene liste, da v sklopu predlogov ukrepov o neki racionalizaciji
               poslovanja v državi ni bil vzet v vidik tudi ta element, ki je prisoten že leta in ki
               ga, kot vse kaže, nihče noče poskušati rešiti.</p>
               <p>Bodimo racionalni, izkoristimo strokovni kader, ki ga že imamo in ne iščimo novih
               rešitev, ki, kot vse kaže in da vsi dogodki, ki so dejansko minili v tem obdobju
               delovanja sklada, niso najbolj ustrezni. Če že, seveda, ostaja še naprej taka oblika
               gospodarjenja z državno lastnino, in če poskušamo doseči saj deloma ublažitev tega,
               da se večina sredstev vrača nazaj v okolje, kjer ta sredstva tudi nastajajo pri
               gospodarjenju z državno lastnino, tam seveda je ta tretji predlog, ki ga predlagam in
               ga tudi v poslanski skupini podpiramo, da se vsaj 70% vsega ustvarjenega dohodka na
               posameznem območju tudi vrne v ta kraj. Zastopimo, razumemo, da državna uprava in da
               ves nek aparat, ki poskuša gospodariti s to lastnino, potrebuje tudi sredstva za
               svoje plačilo, za svoje delovanje, in seveda ocenjujemo, da je 30% teh sredstev
               vendar več kot dovolj.</p>
               <p>Torej v imenu poslanske skupine, če samo ponovim osnovno dikcijo zakona, ki je
               predložena, ne podpiramo in seveda bomo glasovali za sklep, da ni primerna podlaga za
               nadaljnjo obravnavo. V kolikor pa ta sklep ne bo sprejet, pa seveda menimo, da je
               nujno potrebno sprejeti te tri predlagana stališča. Hvala.</p>
            </sp>
            <sp xml:id="SDZ2-Redna-08-1998-03-03.sp32">

               <speaker>PREDSEDNIK JANEZ PODOBNIK:</speaker>

               <p>Hvala lepa. S tem smo izčrpali razpravo predstavnikov poslanskih skupin. Prehajamo na
               razpravo poslank in poslancev. Pisno se je k razpravi prijavil gospod Potrč, razprava
               ostalih poslancev, ki se niso pisno prijavili, pa omejujem na 5 minut. Besedo dobi
               gospod Potrč.</p>
            </sp>
            <sp xml:id="SDZ2-Redna-08-1998-03-03.sp33">

               <speaker>MIRAN POTRČ:</speaker>

               <p>Hvala lepa gospod predsednik! Spoštovane kolegice in kolegi!</p>
               <p>Razprava o predlogu zakona o spremembah in dopolnitvah zakona o Skladu kmetijskih
               zemljišč in gozdov Republike Slovenije je ena od tistih, ki jo je mogoče ali zelo
               poenostavljeno in neobjektivno politizirati ali pa si priznati, da imamo poslanci do
               določenih vprašanj, sicer lahko različne poglede in mnenja, da je pa vsaj, kar zadeva
               državo, ta dolžna spoštovati zakon, dolžna spoštovati ustavo in odločbo ustavnega
               sodišča. In tudi ravnati dokler do ustreznih sprememb pride v skladu s temi
               rešitvami.</p>
               <p>In to drugo se mi zdi za razpravo ob tem zakonu, zelo, zelo pomembno, ker če bi
               stanje tako bilo, potem do mnogih nesporazumov, s katerimi se srečujemo danes in tudi
               do mnogih neobjektivnih obtoževanj, enostavno ne bi prihajalo.</p>
               <p>Jaz soglašam, da je mogoč in lahko tudi utemeljen, ne samo politično, lahko tudi
               strokovno različen pogled na položaj gozdov in na način upravljanja in gospodarjenja
               z njimi. S temi vprašanji smo se srečevali, ko smo sprejemali zakon o gozdovih. S
               temi vprašanji smo se srečevali tudi, ko smo razpravljali o zakonu o
               denacionalizaciji, in s temi vprašanji se srečujemo sedaj, ko obravnavamo, kako se
               ali se ne uresničuje zakon o Skladu kmetijskih zemljišč in gozdov.</p>
               <p>Vendar je prav poudariti, da je na tem področju le prišlo do nekaterih zelo jasnih in
               nespornih odločitev. Da so tudi o tem vprašanju, tako kot v mnogih drugih, stekli
               tudi ustavno sodni spori in da so odločbe ustavnega sodišča bile na nesrečo tistih,
               ki zagovarjajo drugačen koncept, pač sprejete v skladu s pogledi, ki so jih na tem
               področju imele sedanje gozdnoizvajalske organizacije, prej družbena gozdna
               gospodarstva. In da je ustavno sodišče v tem pogledu nesporno ocenilo, da
               gozdnogospodarske izvajalske organizacije na podlagi svojih prejšnjih pravic nimajo
               pravice do lastnine, da pa imajo pravico, da sklenejo z državo zakupno oziroma
               ustrezno drugo pogodbo ali pa koncesijsko razmerje, in da imajo pravico, dokler
               takšna pogodba ni sklenjena, upravljati s temi podjetji oziroma imajo pravico
               opravljati dela v teh podržavljenih gozdovih.</p>
               <p>Ne vem, kje in zakaj, kdo želi stvari na tej točki spreminjati. Jaz imam pri sebi
               odločbo ustavnega sodišča z 18.10.1995; v njej je v točki 36 in 37 v tem pogledu
               določba zelo, zelo jasna - vsak, ki govori drugače, ali zavestno zavaja to publiko
               tukaj, poslance državnega zbora in javnost, ali pa pač ne želi tega na ta način, kot
               je zapisano, prebrati. Zato mislim, da je razprava o tem zakonu na žalost razprava o
               dejstvu, da najprej Sklad kmetijskih zemljišč in gozdov ni želel, kljub jasnim
               določilom zakona, ki so zapovedala, da bi bilo do, mislim, da 1.6. ali 1.7.1996 nujno
               skleniti ustrezne koncesijske pogodbe, teh pogodb ni sklenil. Da kasneje tudi vlada
               oziroma ustrezno ministrstvo ni vplivalo na sklad, da naj se take pogodbe sklenejo,
               da spori, ki tečejo pred sodiščem, da naj bi sodišče nadomestilo vsebino teh pogodb,
               kar je izrecna določba veljavnega zakona, da ta sodišča pač niso tako ravnala, in da
               so zdaj stvari neurejene. Potem, ko so neurejene že leto in tričetrt, pa prihaja v
               državni zbor stalno znova zahteva, da se razmerje, ki bi moralo biti že v skladu z
               zakonom urejeno, spremeni, za nazaj, v nasprotju z zakonom, v nasprotju z odločbo
               ustavnega sodišča. Če v tem primeru kdorkoli brani pravno stanje in opozarja
               ministrstvo, da je nekoristno in nesmotrno, da stalno znova podpira Sklad kmetijskih
               zemljišč in gozdov, ki je šel v konflikte z gozdarskimi podjetji, potem dobi očitke,
               da brani, ne vem, karkoli.</p>
               <p>Zato dajte verjeti, da najbrž tokrat gre na strani tistih, ki zagovarjamo potrebo, da
               se spoštuje veljavni zakon, vključno z odločbo ustavnega sodišča, zato, da imamo
               čvrste argumente za tako rešitev, in da bi že zdavnaj bile ali pa bili problemi
               rešeni na drug način, če ne bi toliko enostranosti, toliko neobjektivnosti, toliko
               politične želje po drugačni ureditvi ali pa tudi toliko želje po sankcioniranju
               gozdarjev, ki so doslej uspešno delali v gozdovih, bilo na strani nekatere politike.
               Mislim, da je to škoda. In po tej poti najbrž mi do rešitev ne bomo prišli, in jaz bi
               pričakoval, da nehamo napenjati struno, povzdigovati glas, in biti, bi rekel,
               neobjektivni, da ne rečem smešni v svojih trditvah, in da rajši pristopimo k
               pametnemu reševanju teh vprašanj. Zato se mi zdi nujno, da se sprejme tudi predlagana
               1. točka predloga mojega poslanskega kolega Janka Vebra, če že državni zbor ne bo
               ocenil, da tako kot je pripravljen zakon v celoti ni sprejemljiv. Če to ne bo
               storjeno, bo pač ponovno sprožen spor, problemi v gozdovih pa se ne bodo
               reševali.</p>
               <p>In bojim se, da je neproduktivno, še enkrat povem, napenjati te medsebojne spore,
               namesto da bi objektivno priznali, da bi sklenjene koncesijske pogodbe z ustrezno
               seveda koncesijsko dajatvijo z tudi ustreznimi zahtevami do tega, kaj je vse treba v
               gozdovih izvajati, bile koristne. In če bi končno sprejeli in priznali, da je nek
               sporazum na tej točki potreben, ne pa da nismo enostavno na nobene pametne solucije
               pripravljeni in ne glede na vse odločitve tudi ustavnega sodišča naprej gonimo svoje.
               Menim torej, da bi bilo nujno potrebno tudi v skladu z opozorili, ki jih je dal naš
               sekretariat - ki se mu lahko tudi kaj očita, ampak upam da se mu ne bo - jasno je pa
               rekel, da je pogodbo treba spoštovati in da bi od spomladi 1996. leta pogodbe morale
               biti sklenjene oziroma so v skladu z zakonom in odločbo ustavnega sodišča sklenjene
               in jih enostavno s kasnejšimi spremembami zakona ni mogoče spreminjati.</p>
               <p>Bojim se, da bo vsaka druga rešitev gospodarsko škodljiva, ker so tudi ocene o tem,
               kaj so takšni spori, do katerih zaradi razmer v gozdovih prihaja, že povzročili gozdu
               in ocene gozdarske stroke so, da prej škodo kot korist. Prav bi bilo, da smo
               odgovorni in da s tako politiko ne nadaljujemo. Hvala lepa.</p>
            </sp>
            <sp xml:id="SDZ2-Redna-08-1998-03-03.sp34">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Potrču. Sprašujem, če želi še kdo razpravljati? Prosim, gospod
               Pungartnik.</p>
            </sp>
            <sp xml:id="SDZ2-Redna-08-1998-03-03.sp35">

               <speaker>CIRIL METOD PUNGARTNIK:</speaker>

               <p>Spoštovani predsednik, spoštovane kolegice in kolegi! Dvakrat sem na odboru za
               kmetijstvo glasoval proti. Prvič sem glasoval proti hitremu, skrajšanemu postopku in
               drugič proti temu, da je ta zakon dobra podlaga za nadaljnjo delo.</p>
               <p>Zakaj? Enostavno zaradi tega, ker tisti, ki je pisal to zadevo lansko leto v oktobru,
               izgleda da ni bil seznanjen z vsemi dejstvi. In mislim, da so utemeljitve razlogov za
               sprejem teh 6 členov zelo, zelo iz trte zvite v nekaterih delih. Jaz verjamem, da je
               potrebno čimprej urediti toliko, da se vknjiži v zemljiško knjigo in da moramo tu eno
               normo doseči, ki bo drugačna od sedanje.</p>
               <p>Drugo pa je, če dobi človek od šestih členov - dva sta, zadnja dva popolnoma formalne
               narave - od sekreteriata za zakonodajo in pravne zadeve, na vseh štirih členih, ki so
               vsebina, popolnoma negativno v bistvu stališče. Popolnoma negativno. Jaz sem za to,
               da se stvari premikajo, jasno. Ampak, prepričan sem, če bomo to stvar danes naprej
               spustili, bomo kasneje na cilju, kot pa če bi predložili nek nov zakon za prvo
               obravnavo, ker se zapletamo, ker jaz sploh ne vem, zakaj imamo potem ta sekretariat
               za zakonodajo in pravne zadeve. Jaz mislim, da ga nimamo za to, da bi zagovarjal neko
               poltično stališče ene in druge stranke, ampak da bi nam poskušal jasno povedati, kaj
               gre skozi zakonodajo in kaj ne gre. Tu mislim, da bi se zdaj zapletli.</p>
               <p>Drugo bi pa rekel še to. Dokler bo ta sklad imel tako filozofijo, kot jo ima zdaj, ne
               vem, če si bomo kaj pomagali. Misliti, da bodo ljudje, posebno slabša zemljišča nekje
               ob Kolpi ali pa ne vem po nekih hribih plačevali neke najemnine zato, ker jih bodo
               obdelovali, je smešno. Smešno, gospodje. Mi bi morali dati ljudem, ki se s
               kmetijstvom ukvarjajo, ta zemljišča dolgoročno, pa še zraven vsako leto neko nagrado,
               če jih bodo obdelali. To vam povem. Ker poglejte, vsa situacija je taka, da 95%
               kmetov, ki živijo od kmetijstva, ne plačuje dohodnine, me razumete, zato, ker ima
               oprostitve. Tam, če bo pa nekdo vzel v najem državno zemljo, pa bo imel recimo tri
               otroke, pa bo vzel toliko in toliko hektarov, bo pa vseeno moral plačevati neko rento
               državi od te zemlje. Ta država bi trikrat več potegnila, če bi bila ta zemlja
               obdelana skozi prometni davek, skozi neke druge vidike posla, ki potem nastanejo iz
               te primarne proizvodnje. Hvala. Toliko sem imel.</p>
               <p>Samo toliko utemeljujem, zakaj bom proti temu, da bi ta zakon šel skozi v drugo
               branje. Hvala.</p>
            </sp>
            <sp xml:id="SDZ2-Redna-08-1998-03-03.sp36">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Pungartnik. Če ni več razprave, potem bi zaključil splošno
               razpravo in bi predlagal, da bi se državni zbor opredelil do sklepov in stališč, ki
               so pripravljena. Matično delovno telo je predlagalo prvi sklep, torej sklep, da je
               zakon primerna podlaga za pripravo predloga zakona za drugo obravnavo in na to so
               pripravljena štiri stališča. Na ta štiri stališča je vložen pismeni predlog sprememb
               teh dopolnitev stališč, ki jih je predlagal gospod Veber. Odpiram torej razpravo o
               predlogu sklepov in stališč. Želi kdo besedo? <stage>(Ne želi.)</stage> Potem predlagam, da najprej
               glasujemo o prvemu sklepu matičnega delovnega telesa, ki se glasi: "Predlog zakona o
               spremembah in dopolnitvah zakona o skladu kmetijskih zemljišč in gozdov Republike
               Slovenije, prva obravnava, je primerna podlaga za pripravo predloga zakona za drugo
               obravnavo." Ugotovimo prisotnost! <stage>(65 prisotnih.)</stage></p>
               <p>Kdo je za predlagani sklep, kot je bil prebran? <stage>(46 poslancev.)</stage> Je kdo proti? <stage>(16
               poslancev.)</stage></p>
               <p>Ugotavljam, da je sklep sprejet.</p>
               <p>Prehajamo na glasovanje k predlogom dopolnjevanih stališč k predlogu tega zakona.
               Prvo stališče se glasi: "Predlagatelj zakona naj prouči umestnost rešitve, s katero
               skrajšuje sedanje koncesijsko obdobje 20-ih let na obdobje 10-ih let. Pri tem naj
               upošteva ustavno odločbo U/1 78/93 z dne 18. oktobra 1995 in mnenje sekretariata
               državnega zbora za zakonodajne in pravne zadeve." Predlagatelj gospod Janko Veber. Ta
               predlog dodatnega stališča imate tudi v pisni obliki na klopi. Ugotavljamo
               prisotnost! <stage>(68 prisotnih.)</stage></p>
               <p>Kdo je za to dodatno stališče? <stage>(30 poslancev.)</stage> Je kdo proti? <stage>(28 poslancev.)</stage></p>
               <p>Ugotavljam, da je prvo dodatno s strani pod točko 1. sprejeto.</p>
               <p>Drugo dodatno stališče, ki ga predlaga gospod Janko Veber, se glasi: "Predlagatelj
               naj prouči in predlaga tako rešitev, v kateri bo predvidel čas trajanja delovanja
               sklada." Ugotavljamo prisotnost! <stage>(72 prisotnih.)</stage></p>
               <p>Kdo je za to dodatno stališče, ki sem ga pravkar prebral? <stage>(32 poslancev.)</stage> Je kdo
               proti? <stage>(33 poslancev.)</stage></p>
               <p>Ugotavljam, da stališče pod 2. točko gospoda Vebra ni bilo sprejeto.</p>
               <p>Na glasovanje dajem stališča pod točko 3, dodatno stališče: "Predlagatelj naj za
               drugo obravnavo zakona prouči možnost in predvidi tako rešitev, ki bi omogočala
               vračanje ustvarjenih sredstev iz zakupnin in rent nazaj na območja, kjer so bila
               ustvarjena in to vsaj v višini 70%." Ugotavljamo prisotnost! <stage>(73 prisotnih.)</stage></p>
               <p>Kdo je za tako dodatno stališče, kot je bilo pravkar prebrano? <stage>(37 poslancev.)</stage> Je kdo
               proti? <stage>(22 poslancev.)</stage></p>
               <p>Ugotavljam, da je dodatno stališče pod točko 3. gospoda Vebra je bilo sprejeto.</p>
               <p>Ali kdo nasprotuje, da sedaj glasujemo o vseh štirih stališčih, ki jih je pripravilo
               matično delovno telo, skupaj izglasujemo? Gospod Pukšič, želite besedo? <title>Proceduralno</title>, prosim.</p>
            </sp>
            <sp xml:id="SDZ2-Redna-08-1998-03-03.sp37">

               <speaker>FRANC PUKŠIČ:</speaker>

               <p>V tem trenutku smo pripravili še štiri dodatna stališča in bi prosil, da to
               upoštevate, in preden bi v celoti glasovali, da vam lahko mi še dostavimo, ker je
               pravkar v zaključni fazi. Hvala.</p>
            </sp>
            <sp xml:id="SDZ2-Redna-08-1998-03-03.sp38">

               <speaker>PREDSEDNIK JANEZ PODOBNIK:</speaker>

               <p>Gospod Pukšič, žal je poslovnik tukaj jasen: predlogi dodatnih stališč,
               spreminjevalnih stališč, se lahko vlagajo v skladu s poslovnikom do zaključka splošne
               razprave. Le-ta je bila že zaključena in smo že glasovali o posameznih stališčih. Žal
               to ne bo mogoče. Predlagam pa, da vaša stališča vgradite v obliki amandmajev, ko bo
               zakon v drugi obravnavi predlagan državnemu zboru.</p>
               <p>Sprašujem, ali kdo nasprotuje, da torej glasujemo o vseh stališčih, ki so predlagana
               skupaj? <stage>(Nihče ne nasprotuje.)</stage></p>
               <p>Na glasovanje dajem stališča, kot jih predlaga matično delovno telo, od točke 1 do 4,
               skupaj z izglasovanima dvema dopolnjevalnima stališčema, o katerih se je državni zbor
               že opredelil. Ugotovimo prisotnost! <stage>(72 prisotnih.)</stage></p>
               <p>Kdo je za? <stage>(59 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da smo dodatna stališča sprejeli in tudi sklep, da predlog zakona za
               drugo obravnavo pripravi Vlada Republike Slovenije.</p>
               <p>S tem smo zaključili 34. točko dnevnega reda.</p>
               <p>Prehajamo na <title>36. TOČKO DNEVNEGA REDA - PREDLOG ZAKONA O SPREMEMBI ZAKONA O
                  GOSPODARSKIH DRUŽBAH, SKRAJŠANI POSTOPEK.</title>
               </p>
               <p>Predlog zakona je v obravnavo zboru predložil poslanec, gospod Kontič. Želi besedo?
               Prosim, gospod Kontič.</p>
            </sp>
            <sp xml:id="SDZ2-Redna-08-1998-03-03.sp39">

               <speaker>BOJAN KONTIČ:</speaker>

               <p>Hvala lepa. Spoštovane kolegice, spoštovani kolegi! Ob sprejemanju zakona o
               gospodarskih družbah v začetku leta 1993 se je realno pričakovalo, da bodo procesi
               ekonomskih sprememb, povzročeni s spremembo lastninske strukture, državi tudi
               omogočili hitro učinkovanje novih lastnikov na sistem plač, tako delavcev, plačanih
               na osnovi kolektivnih pogodb, kakor tudi tistih zaposlenih, ki opravljajo poslovodeče
               funkcije na osnovi individualnih pogodb. Pričakovanja iz leta 1993 pa se žal niso
               izpolnila. Procesi lastninjenja so se zaradi različnih razlogov nenačrtovano
               podaljšali, novi lastniki pa tudi še ne opravljajo pričakovane vloge v omejevanju
               stroškov za zaposlene v upravah gospodarskih družb na drug način, kot da uspešno
               omejujejo plače in druge pravice zaposlenih po kolektivnih pogodbah. Tako stanje je
               tudi posledica odsotnosti prave kontrole nad pravicami poslovodnih struktur, predvsem
               zaradi slabega dela nadzornih svetov, v katerih se zbirajo iste gospodarske elite, ki
               krožijo po različnih nadzornih svetih oziroma upravnih odborih gospodarskih družb. To
               sicer ni nič neobičajnega v razvitem svetu, pri nas pa so ravno zaradi obdobja
               prehoda, v katerem smo, učinki takega stanja prej negativni kot pozitivni. Očitno bo
               potrebno še precej let, da bomo tudi dejansko ločili sedaj mnogokrat podvajanje
               funkcije poslovodenja in lastniškega nadzora.</p>
               <p>Ker se je leta 1993 pričakovalo, da bodo novi lastniki postavili v položaj najemnih
               delavcev tudi uprave družb, ki so praviloma plačane po individualnih pogodbah, je
               bila v zakonu o gospodarskih družbah predvidena zaščita tudi zanje. Poleg drugih
               zaščit se je predvidevala tudi odpravnina v primeru, če nadzorni svet odpokliče člana
               ali predsednika uprave oziroma poslovodjo brez utemeljenih razlogov, kot so hujša
               kršitev obveznosti, nesposobnost za vodenje poslov ali izrek nezaupnice s strani
               skupščine družbe. Pri določitvi višine odpravnine v takih primerih se je upoštevalo
               dotedanjo prakso, ki so si jo določili direktorji v društvu menedžer, in je znašala
               najmanj 24-kratnik njegove mesečne plače.</p>
               <p>V času, ko sem predlagal spremembo zakona, smo bili priča nekaterim razrešitvam
               članov ali predsednikov uprave družb, ob katerih se je ponovno odprlo vprašanje, do
               kakšnih odpravnin so upravičeni vodilni delavci v družbah v primeru odpoklica brez
               utemeljenega razloga. Javnost je ponovno pričela primerjati pravice delavcev, ki
               izgubljajo delo zaradi težav v podjetjih, in so ugotovljeni kot presežni delavci, ali
               so izgubili delo zaradi stečaja podjetja, s pravicami članov ali predsednikov uprav.
               Tudi v teh primerih, primerih delavcev namreč, gre za odpoklic brez utemeljenega
               razloga s strani delavca, pa so pravice teh delavcev popolnoma neprimerljive s
               pravicami članov ali predsednika uprave družbe.</p>
               <p>Zato je moje mnenje, da je potrebno spremeniti zakonsko normo. Namen spremembe zakona
               o gospodarskih družbah je odprava nesorazmerno visoke pravice člana ali predsednika
               uprave družbe oziroma poslovodje v primerjavi z ostalimi zaposlenimi v Republiki
               Sloveniji do odpravnine v primeru odpoklica brez utemeljenih razlogov. To bomo
               dosegli s spremembo v predlaganih dveh členih, in sicer na način: zmanjšuje se
               24-kratnik zadnje, to poudarjam zadnje, plače na 12-kratnik povprečne mesečne plače.
               Pri tem se ne upošteva zgolj zadnja plača temveč povprečje zadnjih 12 mesecev ali
               manj, če je opravljal to funkcijo manj časa. Torej se povprečna plača izračunava, v
               primeru, da je to funkcijo opravljal manj kot 12 mesecev, na podlagi dejansko
               izplačanih plač, ko je posameznik dejansko to funkcijo tudi opravljal. S tem
               preprečimo, da bi bila zadnja plača pretirano visoka, obenem pa zaščitimo upravičenca
               do odpravnine, da se za osnovo izračuna upošteva plača, prejeta na tem delovnem
               mestu. To sedaj, ko se je upoštevala le zadnja plača, ni bilo potrebno. Pri
               predlagani spremembi gre za zmanjšanje 24-kratnika na 12-kratnik iz za spremembo
               osnove izračuna odpravnine.</p>
               <p>Dovolite mi, da se kot predlagatelj spremembe zakona o gospodarskih družbah opredelim
               do pisnega mnenja vlade, našega sekretariata za zakonodajo in pravne zadeve,
               matičnega delovnega telesa in društva menedžer.</p>
               <p>Najprej do sekretariata. Naj že na začetku povem, da sem bil prijetno presenečen nad
               zelo poglobljeno strokovno proučitvijo tega zakona. Sekretariat je poleg ostalega
               ugotovil, da predlog izpolnjuje formalne pogoje za skrajšan postopek, da ima vse
               potrebne sestavine, čeprav je obrazložitev skromna. Tu naj dodam, da je tudi
               sprememba zakona vsebinsko skromna in je cilj brez obširne razlage vsem dobro
               znan.</p>
               <p>Zaradi skromne obrazložitve se v zvezi z drugim stavkom drugega člena zastavlja
               vprašanje, ali se njegova vsebina ne ponavlja z določbo druge alinee tretjega
               odstavka 449. člena zakona o gospodarskih družbah. Ni namreč jasno, ali je
               predlagatelj hotel omejiti oziroma znižati osnovo za odpravnino, ali pa je bila
               njegova intenca o krajšanju časa. No, to dilemo, ki se je zastavljala sekretariatu,
               smo odpravili že na seji matičnega odbora, in sicer s pojasnilom, da je namen drugega
               stavka 2. člena, da se 12-kratnik odpravnine upravičencu do odpravnine izračunava za
               obdobje, ko je to funkcijo dejansko tudi opravljal. To pomeni, da se ne upošteva
               njegova plača pred nastopom te funkcije. S tem se ne krajša čas, ampak se ne upošteva
               le zadnja plača temveč daljše obdobje, največ 12 mesecev in to povprečje. Lahko tudi
               manj, če je bil na funkciji manj časa. Sprememba naslova zakona pa je smiselna, ker
               gre za dve spremembi in ne le eno, kot je zapisano v naslovu zdaj.</p>
               <p>Glede stališča mnenja vlade pa mi dovolite, da citiram del 1. točke iz mnenja vlade,
               ki pravi: "Spremenjeni način izračuna, kakor ga predlaga poslanec, celo omogoča, da
               bi se član uprave, ki je prejel na primer samo dve plači povprečje izračunalo na
               podlagi teh dveh plač, pri čemer lahko pri tistih, ki so se namenili zlorabljati
               določbo zakona, pričakujemo, da se bo to dejansko tudi dogajalo. Sklenitev pogodbe za
               plače, ki daleč presegajo ustaljeno prakso ob hkratnem tihem soglasju, da bo član
               uprave odpoklican, in da je edini namen tega ravnanja članu odprave omogočiti
               pridobitev odpravnine." Konec citata. Kot sem že povedal na seji odbora, je ta
               trditev povsem nelogična, kajti, kdor pozna člen zakona, ki ga želim spremeniti,
               govori o štiriindvajsetkratniku zadnje njegove plače. Sam pa predlagam izračun na
               podlagi povprečne mesečne plače. Torej, tudi v primeru dogovora, ki ga kot možnost
               zlorabe navaja vlada, da se nekoga dogovorno imenuje za dva meseca in za tem tudi
               dejansko razreši, se z mojim predlogom izračun raztegne vsaj na dva meseca, in ne
               zgolj na zadnjo plačo, kot je zapisano v zakonu sedaj.</p>
               <p>Vlada je tudi mnenja, da je navedeno vprašanje treba reševati na drugačen način in
               sicer, z vzpostavitvijo učinkovitega sistema nadzora nad delom člana uprave preko
               nadzornih svetov in skupščin delniških družb. To potrjuje mojo domnevo, da sedaj ni
               učinkovitega nadzora, obenem pa kontradiktorno s svojim prej navedenim mnenjem vlada
               nasprotuje zmanjšanju odpravnin z utemeljitvijo, da je zmanjševanje nesmiselno, glede
               na vsebino dela člana uprave in njihovo odgovornost. Pri tem bi želel opozoriti, da s
               predlagano spremembo ne posegam na področje nagrajevanja, ne zmanjšujem plač, ampak
               zmanjšujem višino odpravnine, ki jo upravičenec sprejme ob svojem prisilnem
               odhodu.</p>
               <p>Tu bi še enkrat opozoril na nesorazmerje pravic pri izgubi dela med zaposlenimi po
               individualni in kolektivni pogodbi. V obeh primerih zaposleni izgubijo zaposlitev
               brez svoje subjektivne odgovornosti. Popolna odprava zakonske določitve višine
               odpravnine, o kateri razmišlja tako vlada kot sekretariat za zakonodajo in pravne
               zadeve, v tem še vedno prehodnem obdobju, ko lastništvo še ni v celoti urejeno po
               mojem mnenju ni primerno.</p>
               <p>Vlada meni, da niso podani razlogi za obravnavanje predloga zakona po skrajšanem
               postopku in da je vacatio legis prekratek. Razlogi za skrajšan postopek so utemeljeni
               in bili tudi sprejeti pri potrjevanju, sprejemanju dnevnega reda. Da pa je vacatio
               legis prekratek pa se ne morem strinjati in sprašujem vlado, ali morda meni, da bo
               posledica spremembe zakona ta, da bodo člani uprav v tem času množično odpuščeni, in
               da potrebujejo še dodaten čas od sprejema do uveljavitve predlaganih sprememb.</p>
               <p>Nasprotovanje društva menedžer pa v celoti razumem. Ena izmed njihovih nalog je
               verjetno tudi ta, da se zavzema za pravice svojih članov, tudi če so le-te pretirano
               visoke. Stališče odbora za gospodarstvo je jasno razvidno iz predlaganih amandmajev,
               v katerih se še za dodatno 100% zmanjšujejo že predlagane zmanjšane odpravnine.</p>
               <p>Spoštovane kolegice, spoštovani kolegi! Predlagam, da zakon o spremembah zakona o
               gospodarskih družbah sprejmemo. Hvala lepa.</p>
            </sp>
            <sp xml:id="SDZ2-Redna-08-1998-03-03.sp40">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Kontič. Predlog zakona je obravnaval odbor za gospodarstvo kot
               matično delovno telo. Ali želi predstavnik odbora podati svoje mnenje oziroma
               predstaviti mnenje odbora? <stage>(Ne želi.)</stage> Želi besedo predstavnik sekretariata za
               zakonodajo in pravne zadeve? <stage>(Ne želi.)</stage> Želi besedo predstavnik vlade? <stage>(Ne želi.)</stage>
               Želijo besedo predstavniki poslanskih skupin? Dr. Zagožen, ali ste vi želeli besedo v
               imenu odbora? Ste bili zadržani trenutno? Besedo ima dr. Zagožen kot poročevalec
               odbora.</p>
            </sp>
            <sp xml:id="SDZ2-Redna-08-1998-03-03.sp41">

               <speaker>DR. JOŽE ZAGOŽEN:</speaker>

               <p>Hvala lepa. Člani odbora so soglašali s predlaganim skrajšanim postopkom obravnave
               predloga zakona. Več poslancev je izrazilo podporo predlogu združenja menedžer, da se
               pristopi k realizacijij predloga, po katerem bi v zakonu o gospodarskih družbah
               odplačili določbe o višini odpravnin in s tem prepustili odločanje o višini
               odpravnine aktom oziroma odločitvam organov gospodarskih družb.</p>
               <p>Vendar pa se odbor ni večinsko odločil za takšno možnost, temveč je opravil obravnavo
               v skladu z 204. členom poslovnika in sprejel amandmaje k 1. in 2. členu ter k naslovu
               zakona. V amandmajih so člani odbora celo predlagali znižanje zgornje meje odpravnine
               na šestkratno povprečno mesečno plačo. Odbor za gospodarstvo predlaga državnemu
               zboru, da predlog zakona o spremembi zakona o gospodarskih družbah sprejme skupaj z
               amandmaji odbora za gospodarstvo. Hvala lepa.</p>
            </sp>
            <sp xml:id="SDZ2-Redna-08-1998-03-03.sp42">

               <speaker>PREDSEDNIK JANEZ PODOBNIK:</speaker>

               <p>Hvala lepa dr. Jože Zagožen. Želijo besedo predstavniki poslanskih skupin? <stage>(Ne
               želijo.)</stage> Besedo dajem poslankam in poslancem. Pisno se k razpravi ni prijavil noben
               poslanec, zato razpravo, omejujem na 5 minut. Želi kdo besedo? <stage>(Ne želi.)</stage> Torej potem
               zaključujem splošno razpravo. Želi? Se opravičujem. Dr. Jože Zagožen. Ko je nastopil
               dr. Zagožen, je tudi prinesel prijavo, to pa pomeni, da za njega ne velja omejitev 5
               minut. Prosim gospod Zagožen.</p>
            </sp>
            <sp xml:id="SDZ2-Redna-08-1998-03-03.sp43">

               <speaker>DR. JOŽE ZAGOŽEN:</speaker>

               <p>Hvala lepa. Gospod predsednik, moram reči, da se kot človek, ki je bil v gospodarstvu
               zavedam vseh dimenzij in resnosti tega problema. Prav tako se v celoti tudi zavedam
               pomena dopisa oziroma protesta, ki ga je poslalo društvo manager v katerem protestira
               proti vsekakršnemu skrajševanju. Še posebej pa temu, da bi šlo samo za pol leta.</p>
               <p>Vendar menim osebno, da bi morali to problematiko pogledati celovito in da je danes
               tudi priložnost, da na tem mestu opozorimo na nekatere stvari, ki so vezane na
               nagrajevanje oziroma plačevanje menežerskega dela v podjetjih. Še posebej tam, kjer
               je v enem delu ali pa v pretežnem delu prisotna državna ali javna lastnina.</p>
               <p>Vsi vemo, da imajo poslovodni odbori, se pravi predsedniki in člani, individualne
               pogodbe ob prisotni tudi kolektivni pogodbi v podjetju. Hkrati pa se v mnogo
               podjetjih dogaja to, da je ta krog individualnih pogodb razširjen praktično neomejeno
               tudi na več nižjih ravni ali raznih svetovalcev, raznih pomočnikov, direktorjev in
               podobno. Tudi nekateri vodilni strokovnjaki imajo takšne individualne pogodbe. In
               tako se v nekaterih podjetjih dogaja, da tudi tretjino ali celo več mase sredstev za
               osebne dohodke gre za menežersko delo. To seveda bi tudi lahko v nekaterih primerih
               bilo normalno, če bi bila struktura podjetja takšna, da bi to opravičevala, vendar je
               kar precej podjetij, kjer se ta plačila dogajajo neodvisno od uspeha podjetja, tudi
               če podjetje posluje z minusom ali na tako imenovani pozitivni nuli. Spomnimo se, da
               slovensko gospodarstvo kot celota še vedno posluje z negativnim rezultatom, mnogokje
               so pa te bonitete zelo visoke. Namreč, te individualne pogodbe poleg plače vsebujejo
               ponavadi še celo vrsto ugodnosti. Naj nekatere od njih naštejem: uporaba osebnega
               avtomobila tudi za domače, privatne namene, nadalje; osebni zdravniški nadzor;
               življenjsko zavarovanje za menežerje na način, da če se nič ne zgodi, potem ta denar
               ne dobi podjetje, ki ga je plačevalo, ampak tista oseba po toliko letih, ko potečejo.
               Potem so tu razne aktivne rekreacije doma in v tujini. Gre za stalne karte za golf,
               tenis, smučanje ipd. Potem so tu razni tečaji za izobraževanje doma in v tujini. Gre
               predvsem za jezike in za druge stvari, in pa gre ponekod tudi za različne dodatke za
               obleke in pa seveda tudi za različne oblike soudeležbe na dobičku, če ta je. Skratka,
               vse te ugodnosti je potrebno po moji oceni gledati v celoti, še zlasti takrat kadar
               je javna ali državna lastnina prisotna. Namreč, te ugodnosti, ki sem jih naštel, je
               en del njih takšne narave, da bodisi zmanjšuje osnovo za davek za dobiček pri
               podjetju, ker te stvari gredo v materialni strošek in dostikrat se zgodi, da se teh
               bonitet ne šteje v dohodnino ali pa niso prištete ali pa jih ne upoštevajo, in seveda
               tudi zmanjšuje dohodnino, ker je plača toliko nižja, kolikor so te bonitete.
               Največkrat je tako, da so vse te ugodnosti tudi popolnoma neodvisne od višine plač
               delavcev. Dostikrat se zgodi, da imajo menežerji evropske plače, delavci pa tudi po
               petkrat, šestkrat nižje, kot pa je v Evropi. To je kar nekaj takšnih primerov in zato
               sodim, da bi morali te stvari natančneje regulirati in menim, da bi morala vlada na
               tem področju pripraviti konsistenten zakon, za državne uradnike na primer tako, da bi
               bile v naprej znane in javne vse bonitete, plača in vse bonitete, govorim o državnih
               uradnikih.</p>
               <p>Pri državnih firmah pa tudi v skladu s tem, kakšni so standardi v tujini. Ker to kar
               je danes prisotno, ni dobro, čeprav se zavedam, da manegerji rabijo zelo dobro
               nagrajevanje, rabijo dobre spodbude in naj se moja diskusija ne razume, kot da sem
               proti tem ugodnostim za menegerje, vendar se morajo potem tudi pokazati rezultati. In
               morajo biti menegerske ugodnosti v sorazmerju z ugodnostmi delavcev.</p>
               <p>Takšne razlike, kot so pri nas, jih ni nikjer v razvitem svetu. In menim, da bi tudi
               v parlamentu morali na te stvari opozoriti. Seveda pa zagotoviti ustrezni tretma
               tistim menegerjem, ki so uspešni. V tem smislu podpiram zakon in podpiram tudi
               amandma odbora za gospodarstvo, ob hkratnem predlogu, da naj bi vlada čimprej
               pripravila en celovit predlog rešitve na tem področju. Se pravi na področju
               nagrajevanja menegerskega dela.</p>
               <p>In še čisto na koncu. Dostikrat se govori predvsem o tako imenovanih privilegijih
               poslancev, ki so vsak dan manjši, če sploh so. Nič pa se ne govori o drugih
               privilegijih, ki so v družbi prisotni in so mnogo večji od poslanskih. Hvala
               lepa.</p>
            </sp>
            <sp xml:id="SDZ2-Redna-08-1998-03-03.sp44">

               <speaker>PREDSEDNIK JANEZ PODOBNIK:</speaker>

               <p>Hvala lepa dr. Jožetu Zagožnu. Ali želi še kdo razpravljati? Gospod Brenčič,
               prosim.</p>
            </sp>
            <sp xml:id="SDZ2-Redna-08-1998-03-03.sp45">

               <speaker>STANISLAV BRENČIČ:</speaker>

               <p>Hvala lepa gospod predsednik. Kolegice in kolegi!</p>
               <p>Res je, da zakon o gospodarskih družbah ne daje pravega varstva za morebiti
               neupravičen odpoklic oziroma razrešitev članov uprave družbe oziroma poslovodje
               družbe. In da po vsej verjetnosti prav zaradi tega določa povšalno odgovornost družbe
               s tem, da gre odpoklicanemu članu uprave oziroma poslovodji, brez utemeljenega
               razloga, pravica do odpravnine v višini 24-kratnika povprečne oziroma zadnje
               plače.</p>
               <p>Vendar pa je ta pravica, iz prakse gledano, malo preširokogrudna. V praksi se namreč
               dogaja, da prenekateri član uprave oziroma poslovodja družbe prav zaradi tako
               neverjetne ugodnosti, kot to predstavlja 24-kratnik zadnje mesečne plače v obliki
               odpravnine, pripomore k temu, da ga nadzorni svet ali upravni odbor razreši oziroma
               odpokliče in pri tem seveda zagovarja in dokazuje, da je odpoklic neupravičen.</p>
               <p>Že sam status članov uprave ali poslovodje družbe daje le-temu visoko plačo. V
               velikih primerih previsoko. Kajti, če bi bilo to delo tako zahtevno in odgovorno, da
               se za njegovo opravljanje zahteva tako izjemno dober kader, kar je prav gotovo tudi
               res, pa bi bila potem ogromna večina družb uspešnih. Uspešnih tudi gledano s tem,
               kako visoka je tista mala plača, ki njihov mali delavec prejema. Resnica pa je v tem,
               da je veliko in preveliko teh družb v stečaju, v likvidaciji in v upadanju. Vse to
               dokazuje, da menegement, ki ga navsezadnje zagovarja tudi klub manager, ni tako
               blesteč, kot mu ta odpravnina v vsebini vrednosti namenja.</p>
               <p>Poleg tega pa tudi zaradi veliko dodatnih ugodnosti, ki jih posamezni meneger, član
               uprave ali poslovodja ima skozi svoje delovno potrebo, podpiram drastično zmanjšanje
               višine odpravnine na 6-kratnik povprečja, njegovega povprečja zadnjih 6 mesecev
               povprečja tistih mesecev, kolikor je bil v družbi zaposlen, glede na to, da je bil
               morda manj od 6 mesecev. To se pravi, podpiram amandma odbora in tudi to bo
               pripomoglo k temu, da se bo status menegerja, kar se tega področja tiče, ki zajema
               njegov odpoklic, v prihodnosti kmalu uredil. Hvala.</p>
            </sp>
            <sp xml:id="SDZ2-Redna-08-1998-03-03.sp46">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Brenčič. Ker ni več razprave... Želite razpravljati, gospod Kopač?
               Prosim.</p>
            </sp>
            <sp xml:id="SDZ2-Redna-08-1998-03-03.sp47">

               <speaker>MAG. JANEZ KOPAČ:</speaker>

               <p>Hvala. Ker je toliko zaklinjanja v eno smer, bi pa vseeno rad povedal še en argument
               v drugo smer.</p>
               <p>250. člen zakona o gospodarskih družbah, ki se zdaj spreminja, pravi: "Nadzorni svet
               lahko odpokliče posameznega člana uprave oziroma predsednika, če ugotovi, da huje
               krši obveznosti, da ni sposoben voditi poslov, oziroma ga razreši, če mu skupščina
               izreče nezaupnico." To se pravi, precej široka pooblastila za tako imenovan utemeljen
               odpoklic člana uprave. Praktično ne vidim posebnih zadržkov, da v primeru, da nekdo
               ni dober, se opredeli, da se mu jemlje mandat zato, ker ni sposoben voditi poslov.
               Samo drugi odstavek pa pravi, če pa kateregakoli od teh razlogov ni, pa se člana
               uprave ali predsednika uprave vseeno odpokliče, brez utemeljenega razloga, samo zato,
               ker morda nadzorni svet, ne vem, ker mu dotični član uprave ali predsednik uprave ni
               všeč iz katerihkoli razlogov, ne iz teh, ki sem jih prej omenil, ampak iz nekih
               drugih - ne vem, ni v pravi stranki ali pa ni zadosti lep ali pa, ne vem, izmišljujem
               si, karkoli drugega - potem pa samo v takem primeru ima pravico do odpravnine v
               višini najmanj 24-kratne njegove zadnje mesečne plače - zdaj piše. Res je, da se v
               praksi potem v izogib medsebojnim sporom o tem, ali je bil kdo zdaj razrešen zaradi
               slabega upravljanja poslov, zaradi nesposobnosti ali česarkoli drugega, skratka, da
               se ne bi preveč prerekali, potem ponavadi nadzorni svet res reče, prav, mi te
               odpokličemo brez utemeljenega razloga, ti pa daš mir in s tem dobiš odpravnino.
               Verjamem, da se to dogaja. Ampak kljub temu pa ta člen, vsaj po mojem spominu sodeč,
               ni bil napisan kar tako, da bi se ljudi izdatno nagrajevalo, brez utemeljenega
               razloga, ampak je bil napisan zaradi stabilnosti. Vsaka družba potrebuje neko
               stabilnost in ne morete člana ali predsednika uprave odpoklicati kar tako, iz nekih
               xrazlogov, ne iz razlogov, ki so opisani kot utemeljeni razlogi. Zaradi tega je ta
               zavora v višini te odpravnine bila, po mojem spominu sodeč, dana notri kot varovalka,
               skratka, da bi ne prihajalo enostavno do zlorab ali pa do pretiravanja pri
               neutemeljenem odpoklicu člana uprave ali predsednika uprave. Če pa že do tega
               prihaja, je pa ta odpravnina. Strinjam se, da je morda v primeru vse večjega
               razslojevanja 24-kratnik pretiran. Mislim pa, da je amandma odbora, ki govori o
               6-kratniku tudi pretiran. Zato tega amandmaja ne bom podprl, podrl bom osnovno
               verzijo teksta, kot jo je predlagal gospod Kontič, še enkrat pa poudarjam, ta člen je
               imel tudi svoj razlog, da je prišel notri. Hvala lepa.</p>
            </sp>
            <sp xml:id="SDZ2-Redna-08-1998-03-03.sp48">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Kopaču. Želi še kdo besedo? Ne želi. Zaključujem splošno razpravo.
               Prehajamo na obravnavo in odločanje o posameznih členih predloga zakona. Ker so samo
               trije členi, predlagam, da se osredotočimo na vsak člen in na dva anandmaja, ki sta
               vložena k 1. in 2. členu. Torej v razpravo dajem amandma k 1. členu in 1. člen.
               Predlagatelj amandmaja je odbor za gospodarstvo, glasi pa se: "Beseda 12-kratne se
               nadomesti z besedo 6-kratne." Ali želi kdo besedo? <stage>(Ne želi.)</stage> Prehajamo na glasovanje
               o amandmaju k 1. členu. Ugotovimo sklepčnost! <stage>(52 prisotnih.)</stage></p>
               <p>Kdo je za amandma k 1. členu? <stage>(29 poslancev.)</stage> Kdo mu nasprotuje? <stage>(13 poslancev.)</stage></p>
               <p>Ugotavljam, da je amandma k 1. členu sprejet.</p>
               <p>Na glasovanje dajem 1. člen v celoti. Ugotovimo sklepčnost! <stage>(54 prisotnih.)</stage></p>
               <p>Kdo je za 1. člen v celoti? <stage>(39 poslancev.)</stage> Je kdo proti? <stage>(8 poslancev.)</stage></p>
               <p>1. člen je sprejet.</p>
               <p>V razpravo dajem amandma k 2. členu in 2. člen. Amandma se glasi: "Beseda 12-kratne
               se nadomesti z besedo 6-kratne." Predlagatelj tega amandmaja je odbor za
               gospodarstvo. Želi kdo besedo? <stage>(Ne želi.)</stage> Razpravo zaključujem in dajem na glasovanje
               amandma k 2. členu. Ugotovimo sklepčnost! <stage>(53 poslancev.)</stage></p>
               <p>Kdo je za amandma k 2. členu? <stage>(32 poslancev.)</stage> Je kdo proti? <stage>(10 poslancev.)</stage></p>
               <p>Amandma k 2. členu je sprejet.</p>
               <p>Na glasovanje dajem 2. člen v celoti. Ugotovimo sklepčnost! <stage>(52 prisotnih.)</stage></p>
               <p>Kdo je za 2. člen v celoti? <stage>(36 poslancev.)</stage> Je kdo proti? <stage>(6 poslancev.)</stage></p>
               <p>2. člen je sprejet.</p>
               <p>V razpravo dajem 3. člen, ki se glasi: "Ta zakon začne veljati naslednji dan po
               objavi v Uradnem listu Republike Slovenije." Želi kdo besedo? <stage>(Ne želi.)</stage> Ugotovimo
               sklepčnost! <stage>(52 prisotnih.)</stage></p>
               <p>Kdo je za 3. člen? <stage>(37 poslancev.)</stage> Je kdo proti? <stage>(4 poslanci.)</stage></p>
               <p>3. člen je sprejet.</p>
               <p>Opravili smo glasovanje in razpravo o posameznih členih. Glasovati moramo še o
               naslovu zakona. Želi kdo besedo? K naslovu zakona je odbor za gospodarstvo predlagal
               dopolnilo, da se besedo "spremembi" nadomesti z besedo "spremembah", ker gre za več
               kot eno spremembo in se uporabi dvojina. Želi kdo besedo? <stage>(Ne želi.)</stage> Zaključujem
               razpravo. Na glasovanje dajem amandma k naslovu zakona. Ugotovimo prisotnost! <stage>(56
               prisotnih.)</stage></p>
               <p>Kdo je za amandma k naslovu zakona? <stage>(43 poslancev.)</stage> Je kdo proti? <stage>(4 poslanci.)</stage></p>
               <p>Ugotavljam, da je amandma k naslovu zakona sprejet.</p>
               <p>Na glasovanje dajem naslov zakona v celoti. Ugotovimo prisotnost! <stage>(43 prisotnih.)</stage>
               Ponovili bomo prisotnost. Ugotovimo prisotnost! <stage>(56 prisotnih.)</stage></p>
               <p>Kdo je za naslov zakona v celoti? <stage>(46 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da smo naslov zakona v celoti sprejeli.</p>
               <p>Izglasovali smo zakon po členih in naslovih in naslov zakona. Smo v <title>tretji
                  obravnavi</title>. Želi kdo od kvalificiranih predlagateljev vložiti amandmaje v
               sklopu tretje obravnave? <stage>(Ne želi.)</stage> Odpiram razpravo o zakonskem predlogu v celoti.
               Želi kdo besedo? <stage>(Ne želi.)</stage> Zaključujem razpravo. Ugotavljam, da k predlogu zakona
               niso bili vloženi amandmaji, zato dajem na glasovanje predlog zakona, kot je bil
               sprejet v drugi obravnavi Pred glasovanjem sprašujem na podlagi tretjega odstavka
               118. člena poslovanika sekretariat za zakonodajo in pravne zadeve, ali je zaradi
               sprejetih amandmajev porušena medsebojna skladnost določb zakona? <stage>(Ne.)</stage> Prehajamo na
               glasovanje o zakonu. Ugotovimo prisotnost! <stage>(59 prisotnih.)</stage></p>
               <p>Kdo je za zakon v celoti? <stage>(43 poslancev.)</stage> Je kdo proti? <stage>(5 poslancev.)</stage></p>
               <p>Ugotavljam, da je zakon sprejet.</p>
               <p>S tem smo končali 36. točko dnevnega reda.</p>
               <p>Prehajamo, v skladu z današnjo napovedjo, na <title>39. TOČKO DNEVNEGA REDA - PREDLOG
                  ZAKONA O VARNOSTI CESTNEGA PROMETA  tretja obravnava.</title> Ali imate gradivo pripravljeno? Predlog zakona je za
               tretjo obravnavo pripravila Vlada Republike Slovenije. Želi predstavnik vlade besedo?
               Želi. Gospod minister, gospod Bandelj ima besedo.</p>
            </sp>
            <sp xml:id="SDZ2-Redna-08-1998-03-03.sp49">

               <speaker>MIRKO BANDELJ:</speaker>

               <p>Spoštovani predsednik, gospe in gospodje poslanci. Se opravičujem, bom kljub vsemu
               kratek, ampak mislim, da je treba nekaj reči v uvodu k temu zakonu, kajti te
               obravnave se druga drugi sledijo s kar precej dolgimi časovnimi presledki in ker gre
               prav gotovo za enega pomembnejših zakonov, ki ga bo parlament, vsaj upam, da je tako,
               v letošnjem letu sprejel, mislim, da je prav, da neke poglavitne novosti v tretji
               obravnavi vendarle predstavimo. Sam zakon sicer ne more preprečiti dogajanja na naših
               cestah, ocenjujemo pa, da bo mnogo pripomogel k drugačnemu obnašanju ljudi v prometu
               in seveda tudi prispeval k večji uspešnosti policije pri preprečevanju neodgovornega
               ravnanja v prometu. Bolj ko se približuje sprejem zakona, več je tistih, ki se
               sprašujejo o ustreznosti novih sankcij, tako glede višine zagroženih denarnih kazni.
               Te naj bi bile previsoke glede na socialni status državljanov, kot glede kazenskih
               točk, ki naj bi bile sploh prestroga sankcija. Kot obrazložitev vsemu temu, seveda
               nasprotna mnenja pravijo oziroma naj navedem podatek, da ima v Nemčiji kazen do 75
               mark, sploh ne rabimo opomina, s sistemom kazenskih točk pa že vrsto let uspešno
               izboljšujejo varnost cestnega prometa, saj ocenjujejo, da imajo kazenske točke
               nesporno velik preventivni učinek. Kazenske točke in prenehanje veljavnosti
               vozniškega dovoljenja sta kot stranska kazen že določeni v zakonu o prekrških. V
               obravnavanem zakonu so kazenske točke kot take predpisane le za najhujše prekrške, ki
               predstavljajo največjo nevarnost za nastanek prometnih nesreč z najhujšimi
               posledicami. Taki prekrški so: vožnja po pasu namenjenem za vožnjo v nasprotno smer
               na cesti, ki ima dva ali več prometnih pasov; prekoračitev hitrosti za več kot 30 km
               v naselju oziroma za več kot 40 km zunaj naselja; prehitevanje v škarje v predoru ali
               na prehodu za pešce; huda kršitev pravil vožnje v križišču; vožnja čez železniške
               tire ob spuščanju zapornic; neprimerna vožnja mimo ustavljenega vozila, ki prevaža
               otroke; neupoštevanje posebnih svetlobnih znakov; prisotnost alkotesta nad dovoljeno
               količino in prisotnost mamil in pa neupoštevanje pravil v primeru prometne nesreče,
               na primer pobeg. S temi prekrški so nujno izenačena tudi nekatera dejanja voznikov,
               kot na primer odklonitev preizkusa alkoholiziranosti, vožnje v času prepovedi vožnje
               ali neveljavnega vozniškega dovoljenja in seveda kazenske točke v vsakem primeru
               izreka sodnik za prekrške. Prav tako smo proučili in z amandmaji k 130. členu
               opredelili način ponovne pridobitve vozniškega dovoljenja. Ob upoštevanju amandmaja
               odbora za notranjo politiko in pravosodje, bi oseba lahko ob prvem izreku prenehanja
               veljavnosti vozniškega dovoljenja novo vozniško dovoljenje pridobila po preteku
               šestih mesecev, v vseh naslednjih primerih pa po enem letu. Pri določitvi tega
               obdobja je seveda predlagatelj upošteval predpisano trajanje varstvenih ukrepov, kot
               sta prepovedi vožnje in odvzem vozniškega dovoljenja, ter v kazenskem zakoniku
               določene stranske kazni prepoved vožnje motornega vozila. Vsi ti ukrepi se kot kazni
               izrekajo v trajanju enega leta. Prav tako smo proučili vprašanje, ki je bilo
               izpostavljeno v tej obravnavi o ustreznosti prenehanja vozniškega dovoljenja v celoti
               tudi takrat, ko se v bistvu točke prenašajo za prekrške, storjene z vožnjo z enim od
               vozniških dovoljenj oziroma z eno od kategorij tudi na druge kategorije, in ugotovili
               seveda, da razlogov za izjemo ni, in da tudi tako imenovani razlog privilegiranih
               poklicnih voznikov ne pride v poštev, saj bi kot privilegirane lahko šteli v tem
               primeru samo voznike kategorij D in E, ne pa tudi B. Skratka, zaključim. Prosim, da
               zakon sprejmete, saj ocenjujemo, da je pravzaprav še edini v tem trenutku
               razpoložljiv instrument za zaustavitev morije na slovenskih cestah. Hvala.</p>
            </sp>
            <sp xml:id="SDZ2-Redna-08-1998-03-03.sp50">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod minister. Predlog zakona je obravnaval odbor za notranjo politiko
               in pravosodje kot matično delovno telo. Ali želi predsednica odbora besedo? Prosim,
               gospa Beblerjeva.</p>
            </sp>
            <sp xml:id="SDZ2-Redna-08-1998-03-03.sp51">

               <speaker>DARJA LAVTIŽAR-BEBLER:</speaker>

               <p>Hvala lepa. Spoštovani zbor! Odbor za notranjo politiko in pravosodje je obravnaval
               predlog zakona o varnosti cestnega prometa in sicer na 20. seji, 6. in 10. februarja
               letos.</p>
               <p>Najprej bi vas seznanila s tem, da je odbor podprl nekatere amandmaje vlade. Zato, da
               ne bi jemala vašega dragocenega časa, bi vas opozorila pač na številke amandmajev v
               poročilu odbora za notranjo politiko in pravosodje.</p>
               <p>Odbor ni podprl amandmajev vlade k 129. in 167. členu, ker se ni strinjal s popravkom
               že v <title>drugi obravnavi</title> sprejete odločitve državnega zbora. Gre za vprašanje
               80-ih let in 187. člena, kar se prav tako ni strinjal s predlagano rešitvijo.</p>
               <p>Odbor se ni strinjal z rešitvijo, ki jo predlaga vlada v amandmaju za nov 241. člen.
               Amandma namreč ni vložen v skladu s poslovnikom, vsebinsko pa tudi ni usklajen z
               zakonom o prekrških.</p>
               <p>Glede na problematiko enormnega obsega nerešenih zadev o prekrških oziroma neizdanih
               odločb o prekrških, v povezavi z kadrovsko problematiko, so bili člani odbora enotni,
               da je treba vsekakor sprejeti ustrezne ukrepe. Zato so sklenili državnemu zboru
               predlagati, da sprejme naslednji sklep: "Vlada naj prouči obstoječe razmere, ki
               izhajajo iz statističnih podatkov o obravnavi in stanju nerešenih zadev, ter še pred
               uveljavitvijo zakona o varnosti cestnega prometa sprejme ustrezne ukrepe za
               vzpostavitev možnost za ažurno reševanje zadev o prekrških, ter dosledno izvajanje
               določb novosprejetega zakona."</p>
               <p>Nato imate v poročilu odbora za notranjo politiko in pravosodje naštete amandmaje
               posameznih poslanskih skupin, ki jih je odbor sprejel in tiste, ki jih je zavrnil.
               Gre za amandmaje poslanskih skupin SLS, Združene liste socialnih demokratov in SDS.
               Odbor je podprl amandma na amandma vlade k 151. členu in amandma k 163. členu skupine
               poslancev s prvopodpisanim Maksimiljanom Lavrincem, ter amandma na amandma vlade k
               174. členu, ki ga je vložila poslanska skupina LDS. Odbor ni sprejel predlogov odbora
               za infrastrukturo in okolje, ki je kot zainteresirano delovno telo predlagal
               oblikovanje amandmajev k 19. členu. Predstavniki predlagatelja so namreč članom
               odbora pojasnili primernost uporabe posameznih predlaganih izrazov. Prav tako se ni
               strinjal s predlogom za spremembo tretjega odstavka 209. člena.</p>
               <p>Pač pa je odbor na podlagi razprave o posameznih členih, ter predlogov
               zainteresiranega delovnega telesa odbora za infrastrukturo in okolje, ter rešitev,
               predlaganih v amandmajih posameznih poslanskih skupin, oblikoval in sprejel naslednje
               svoje amandmaje. V poročilu odbora imate prav tako pregledno predstavljene in
               obrazložene amandmaje, ki jih je odbor sprejel kot svoje.</p>
               <p>Po opravljeni obravnavi je odbor sprejel sklep, da predlaga državnemu zboru, da v
               tretji obravnavi sprejme amandmaje, ki jih je odbor sam predlagal, ter amandmaje
               pooblaščenih predlagateljev, ki jih je odbor podprl. Odbor, glede na veliko število
               amandmajev, državnemu zboru predlaga, da sprejme naslednji sklep: "Državni zbor bo v
               skladu z drugim odstavkom 198. člena poslovnika državnega zbora o predlogu zakona o
               varnosti cestnega prometa glasoval na podlagi celovitega besedila predloga zakona, v
               katerem so sprejeti amandmaji. Celovito besedilo pripravi sekretariat za zakonodajo
               in pravne zadeve, ki v skladu s tretjim odstavkom 198. člena poslovnika državnega
               zbora ugotovi, ali je s sprejetimi amandmaji porušena tudi medsebojna skladnost
               določb zakona."</p>
               <p>Nadalje pa odbor državnemu zboru predlaga, da v skladu s 198. členom poslovnika
               sprejme predlog zakona o varnosti cestnega prometa v celoti. Hvala.</p>
            </sp>
            <sp xml:id="SDZ2-Redna-08-1998-03-03.sp52">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospa Beblerjeva. Želi besedo predstavnik sekretariata? <stage>(Ne želi.)</stage> Želijo
               besedo predstavniki poslanskih skupin? Želite, gospod Mežan, besedo? Prosim, v imenu
               poslanske skupine Socialdemokratov.</p>
            </sp>
            <sp xml:id="SDZ2-Redna-08-1998-03-03.sp53">

               <speaker>JANEZ MEŽAN:</speaker>

               <p>Hvala lepa. Lep pozdrav tudi v mojem imenu vsem poslankam in poslancem ter
               predstavnikom vlade! Naša poslanska skupina je tudi razpravljala o zakonu o varnosti
               v cestnem prometu. Strinjamo se, da je seveda nujno, da ta zakon čimprej sprejmemo,
               tudi in mogoče predvsem zaradi tega, ker smo v zadnjem času priča preštevilnim
               nesrečam, smrtnim nesrečam in preštevilni moriji, ki se dogaja na naših cestah.
               Verjamemo tudi ali prepričani smo v to, da zakon z rigoroznimi ukrepi sam po sebi
               seveda ne bo rešil vseh problemov, ki so ta trenutek še posebej aktualni na naših
               cestah. Zato mislim, da bi bilo potrebno razmišljati ob tem zakonu še vsaj o dveh
               stvareh - ti dve stvari sem omenil tudi na neki seji odbora.</p>
               <p>Prvič, ugotovljeno je, da so udeleženci v prometu v veliki večini mladi. Nekje sem
               prebral podatek, v evropskih državah, ko dobijo vozniški izpit pa nekje do 25. leta,
               pri nas se pa ta - tudi v tem obdobju - starostna meja potegne tja do 35. leta. Ker
               so seveda ti udeleženci mladi, bi bilo potrebno razmišljati predvsem o vzgoji mladih,
               ob vozniškem izpitu, pa tudi že prej, že v šoli, v osnovni šoli, verjetno že v
               družini. Najbrž ni na mestu tisto, kar zelo pogosto slišimo, ko otrok ali pa recimo
               srednješolec naredi uspešno maturo, mu starši takoj kupijo motor, nekateri
               premožnejši celo avto in tako naprej. Skratka, moment vzgoje od mladih nog naprej,
               mislim, da je pomemben element, ki bi preprečeval to, kar se pač dogaja na naših
               cestah.</p>
               <p>Druga stvar, o kateri je najbrž tudi potrebno razmišljati, in je tudi moj konkreten
               predlog predvsem notranjemu ministrstvu. Verjetno bi bila potrebna večja prisotnost
               policije na naših cestah, pa ne samo zato, da ko poslušamo vsako jutro, kje so
               radarji, da lovijo pač tiste, ki prekoračujejo te hitrosti, ampak, mislim, čisto
               zato, da so prisotni na terenu in ko jih vozniki opazijo, avtomatsko zmanjšujejo
               hitrost, avtomatsko pazijo seveda bolj na varnost v prometu in tako naprej. Skratka,
               večja prisotnost policije na terenu. Ko sem malo razmišljal o varnosti v cestnem
               prometu in sem malo brskal tudi po različnih časopisih, sem odkril v januarskih
               Razgledih članek, ki ga priporočam, da ga preberemo vsi in ga priporočamo tudi
               drugim, predvsem pa, da ga priporočamo tistim, ki odločilno kreirajo življenje v naši
               družbi, seveda politikom in tako naprej, ta članek ima naslov Kam drvimo z avti in
               brez. Dr. Franc Hribernik namreč ugotavlja, to je samo, bi rekel podatek, nad katerim
               sem se zgrozil, da je stopnja tolerantnosti prebivalstva do pojava, se pravi, do
               pojava, do hitre vožnje, do kršenja cestno-prometnih predpisov presenetljivo visoka.
               Se pravi, ljudje imajo to, da je nekdo, da nekdo krši cestno-prometne predpise za
               neko normalnost, seveda malo pod narekovaji, stopnja tolerantnosti je torej izredno
               visoka. In naprej ta članek ugotavlja, da smo država v tranziciji in da je tudi
               veliko smrtnih primerov na naših cestah tudi vzrok te tranzicije, ko si vrednote, se
               pravi življenje, vrednota življenje, nimamo te vrednote več za temeljne vrednote v
               naši družbi. Ne bi o tem članku govoril. Polagam vam na srce, da si ta članek
               preberete in da vsi tisti, ki odločamo pač o tem tudi razmišljamo v tej smeri.
               Skratka, verjamemo, da je ta zakon potreben, s posebnim poudarkom, da rigorozne kazne
               same po sebi ne bodo rešile vse te morije, ki se dogaja na naših cestah. Hvala
               lepa.</p>
            </sp>
            <sp xml:id="SDZ2-Redna-08-1998-03-03.sp54">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Mežanu, ki je govoril v imenu poslanske skupine Socialdemokratov.
               Želi še kdo izkoristiti možnost, da v imenu poslanske skupine spregovori? <stage>(Ne želi.)</stage>
               Besedo dajem poslankam in poslancem. Želite, gospod Ribičič, v imenu poslanske
               skupine Združene liste socialnih demokratov?</p>
            </sp>
            <sp xml:id="SDZ2-Redna-08-1998-03-03.sp55">

               <speaker>DR. CIRIL RIBIČIČ:</speaker>

               <p>Spoštovani! Poslanska skupina je že v prejšnjih fazah podpirala sprejem tega zakona,
               v zadnjem času smo pa dobili kar precej pisem, pobud, pripomb državljank in
               državljanov, ki opozarjajo na to, da se že zelo dolgo časa vleče sprejemanje tega
               zakona, da ga je nujno čim hitreje sprejeti in opozorili na to, da večinoma druge
               evropske države, pa tudi sosednje države imajo te stvari hitreje in ustrezneje rešeno
               oziroma zagrešene strožje kazni, kar se pozna tudi na večji varnosti prometa. Jaz se
               zahvaljujem kolegom in matičnemu delovnemu telesu, ker smo skupaj poiskali nekatere
               rešitve, kjer je pač poslanska skupina z omejenim strokovnim znanjem na tem področju,
               potem v sodelovanju s kolegi in s predlagateljem poiskala nekatere drugačne rešitve.
               V vseh teh primerih bomo seveda umaknili naš amandma v korist takšnega amandmaja, ki
               ga je predlagalo matično delovno telo, včasih pa tudi zaradi tega, ker nas je
               predlagatelj prepričal, da je neko vprašanje ustrezno rešeno na drugem mestu. Tam pa,
               kjer tega zagotovila nimamo, bomo pač vztrajali tudi pri nekaterih svojih amandmajih,
               ki niso dobili podpore pri predlagatelju ali v manj primerih tudi v matičnem delovnem
               telesu. Čeprav nismo prepričani, da so vse naše rešitve najboljše, ampak tam, kjer ni
               druge rešitve, pač vztrajamo, da se sprejmejo vsaj takšne. V zvezi s tem bi omenil
               samo eno vprašanje, ki se nanaša na posebne pogoje, ki naj se zagotavljajo pri tistih
               voznikih in pri tistih vozilih, ki prevažajo skupine otrok. Zdelo se nam je, še
               posebej zaradi nesreč, ki so se zgodile v zadnjem času, da je to potrebno in mislim,
               da je takšno pooblastilo tisto, ki bi nam v prihodnje omogočilo brez spremembe tega
               zakona, da se taki pogoji učinkovito predpišejo in izvajajo. Kaj več pa morda ob
               posameznih amandmajih, v kolikor bodo vprašanja v zvezi z amandmaji, ki jih je
               vložila naša poslanska skupina. Sicer pa poslanska skupina v glavnem podpira predlge,
               ki so dobili večinsko podporo v matičnem delovnem telesu. Hvala lepa.</p>
            </sp>
            <sp xml:id="SDZ2-Redna-08-1998-03-03.sp56">

               <speaker>PREDSEDNIK JANEZ PODOBNIK:</speaker>

               <p>Hvala lepa, doktor Ribičič. Sedaj pa res prehajamo na razpravo poslank in poslancev.
               Pisno se ni nihče prijavil, torej vsi, ki se prijavite, boste lahko govorili 5 minut.
               Ker pa tudi te razprave ni, jo zaključujem in predlagam, da gremo na odločanje in
               obravnavo posameznih amandmajev.</p>
               <p>Pregled amandmajev k predlogu zakona o varnosti cestnega prometa ste prejeli 12.
               februarja in prehajamo k amandmajema k 3. členu. Vložena sta dva. Prvega predlaga
               vlada Republike Slovenije, matično delovno telo ga podpira. Drugi amandma predlaga
               poslanska skupina Socialdemokratov, matično delovno telo ne podpira tega amandmaja.
               Želi kdo besedo? <stage>(Ne želi.)</stage> Prehajamo na glasovanje k prvemu amandmaju k 3. členu.
               Ugotovimo sklepčnost! <stage>(47 poslancev.)</stage></p>
               <p>Kdo je za prvi amandma k 3. členu? <stage>(42 poslancev.)</stage> Kdo je proti? <stage>(1 poslanec.)</stage></p>
               <p>Prvi amandma je sprejet.</p>
               <p>Na glasovanje dajem drugi amandma k 3. členu. Obrazložitev glasu, gospod Mežan.</p>
            </sp>
            <sp xml:id="SDZ2-Redna-08-1998-03-03.sp57">

               <speaker>JANEZ MEŽAN:</speaker>

               <p>Hvala lepa. Drugi amandma je vložila naša poslanska skupina. Zakon nalaga
               ustanavljanje svetov za občinske svete za preventivo in vzgojo v cestnem prometu. Mi
               trdimo, da je sicer to zelo pametno, normalno, vendar pa da bi bilo potrebno ob tem
               še - s tem, da se naložijo določene naloge občinam - zagotoviti še vire za delovanje
               teh svetov. Zato smo vložili ta amandma, da ministrstvo zagotavlja tudi vire in
               seveda drugo naslednjo alineo, da se predpišejo kriteriji za delovanje in
               financiranje, ki jih predpiše minister. Torej gre za zagotavljanje virov.</p>
               <p>Predlagam seveda, da ta amandma podprete, čeprav ne vem, ali je bil na odboru podprt
               ali ne, mene takrat pač ni bilo na seji odbora. Hvala lepa.</p>
            </sp>
            <sp xml:id="SDZ2-Redna-08-1998-03-03.sp58">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Mežan. Pregled amandmajev je jasen; pravi, da amandma ni bil
               podprt s strani matičnega delovnega telesa. Želi še kdo obrazložiti svoj glas?
               Prosim, gospod Jazbec.</p>
            </sp>
            <sp xml:id="SDZ2-Redna-08-1998-03-03.sp59">

               <speaker>FRANC JAZBEC:</speaker>

               <p>Hvala lepa. Jaz bi pa osebno apeliral na vse župane, da ta amandma podprejo, ker nam
               bo to v občinah prišlo prav. Zakon nam nalaga ustanavljanje teh svetov in mislim, da
               rabimo za to tudi denar. Hvala lepa.</p>
            </sp>
            <sp xml:id="SDZ2-Redna-08-1998-03-03.sp60">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Jazbec. Se opravičujem, gospod minister, smo že v tisti fazi, ko
               se obrazloži svoj glas, tako da vam tokrat ne morem dati besede.</p>
               <p>Razpravo torej zaključujem in prehajamo na glasovanje o drugem amandmaju k 3. členu.
               Ugotovimo prisotnost! <stage>(57 prisotnih.)</stage></p>
               <p>Kdo je za drugi amandma k 3. členu? <stage>(33 poslancev.)</stage> Je kdo proti? <stage>(9 poslancev.)</stage></p>
               <p>Ugotavljam, da je bil amandma pod točko 2 k 3. členu sprejet.</p>
               <p>Prehajamo k odločanju o amandmaju k 5. členu. Predlagatelj amandmaja je Vlada
               Republike Slovenije, matično delovno telo ga podpira. Želi kdo besedo? <stage>(Ne želi.)</stage>
               Razpravo zaključujem.</p>
               <p>Prehajamo na glasovanje. Ugotovimo prisotnost! <stage>(61 prisotnih.)</stage></p>
               <p>Kdo je za amandma k 5. členu? <stage>(48 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je amandma k 5. členu sprejet.</p>
               <p>Prehajamo na razpravo in odločanje o amandmaju k 10. členu. Predlagatelj je poslanska
               skupina Slovenske ljudske stranke, matično delovno dopolnilo podpira. Želi kdo
               besedo? <stage>(Ne želi.)</stage></p>
               <p>Prehajamo na odločanje. Ugotovimo prisotnost! <stage>(63 prisotnih.)</stage></p>
               <p>Kdo je za amandma k 10. členu? <stage>(48 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma k 10. členu sprejet.</p>
               <p>Umik? Hvala lepa. Ampak sedaj sem slišal tudi s strani poslancev, da se amandma, za
               katerega bi moral predsedujoči ugotoviti, da je vložen v nasprotju s poslovnikom -
               torej, amandma k 17. členu je umaknjen.</p>
               <p>K 18. členu sta vložena dva amandmaja. Prvega je vložila poslanska skupina Slovenske
               ljudske stranke, matično delovno telo ga podpira, drugega pa poslanska skupina
               Združene liste socialnih demokratov, tudi tega matično delovno telo podpira.
               Najavljen je redakcijski popravek amandmaja - "vozniška dovoljenja" se spremenijo v
               "voznika". Torej, ta redakcijski popravek amandmaja je tudi sedaj predlagan. Želi kdo
               besedo? <stage>(Ne želi.)</stage> Razpravo zaključujem in dajem na glasovanje prvi amandma k 18.
               členu. Ugotavljamo prisotnost! <stage>(64 prisotnih.)</stage></p>
               <p>Kdo je za prvi amandma k 18. členu? <stage>(48 poslancev.)</stage> Je kdo proti? <stage>(1 poslanec,)</stage></p>
               <p>Ugotavljam, da je amandma k 18. členu pod točko 1. je sprejet.</p>
               <p>Na glasovanje dajem amandma pod točko 2. k 18. členu. Ugotavljamo prisotnost! <stage>(55
               prisotnih.)</stage></p>
               <p>Kdo je za amandma pod točko 2. k 18. členu? <stage>(37 poslancev.)</stage> Je kdo proti? <stage>(2
               poslanca.)</stage></p>
               <p>Ugotavljam, da je amandma pod točko 2 k 18. členu je sprejet.</p>
               <p>K 19. členu so vloženi trije amandmaji. Prvega je vložil odbor za notranjo politiko
               in pravosodje. Drugega poslanska skupina Združene liste socialnih demokratov, odbor
               je vložil popravljen amandma. Tretji amandma je vložila vlada Republike Slovenije,
               matično delovno telo ga podpira. Želi kdo besedo? Amandma pod točko 2. je umaknjen v
               korist odbora za notranjo politiko in pravosodje. Želi še kdo besedo? <stage>(Ne želi.)</stage>
               Razpravo zaključujem in dajem na glasovanje prvi amandma k 19. členu. Ugotavljamo
               prisotnost! <stage>(62 prisotnih.)</stage></p>
               <p>Kdo je za prvi amandma k 19. členu? <stage>(50 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je prvi amandma k 19. členu sprejet.</p>
               <p>Na glasovanje dajem tretji amandma k 19. členu. Ugotavljamo prisotnost! <stage>(64
               prisotnih.)</stage></p>
               <p>Kdo je za tretji amandma k 19. členu? <stage>(41 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je amandma pod točko 3. k 19. členu je sprejet.</p>
               <p>K 26. členu je vložen en amandma poslanske skupine Slovenske ljudske stranke, matično
               delovno telo ga podpira. Želi kdo besedo? <stage>(Ne želi.)</stage> Prehajamo na glasovanje.
               Ugotavljamo prisotnost! <stage>(57 prisotnih.)</stage></p>
               <p>Kdo je za amandma k 26. členu? <stage>(46 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je amandma sprejet.</p>
               <p>K 28. členu je vloženih več dopolnil in sicer 7. Prvega predlaga poslanska skupina
               Socialdemokratske stranke Slovenije, matično delovno telo ne podpira, ker daje svoj
               amandma. Drugi amandma je predlagatelj odbor. Tretjega predlaga poslanska skupina
               Socialdemokratske stranke Slovenije, matično delovno telo ne podpira. Četrti amandma
               je vložila vlade Republike Slovenije, matično delovno telo ga podpira. Peti amandma -
               vlagatelj poslanska skupina Slovenske ljudske stranke, matično delovno telo podpira.
               Šestega poslanska skupina Združene lista socialnih demokratov, najavljen je umik
               amandmaja. Sedmi amandma poslanske skupine Socialdemokratske stranke Slovenije, ta
               amandma pa je brezpredmeten, ker ni vložen v skladu z poslovnikom.</p>
               <p>Odpiram razpravo k vloženim amandmajem k 28. členu. Prosim, gospod Jazbec.</p>
            </sp>
            <sp xml:id="SDZ2-Redna-08-1998-03-03.sp61">

               <speaker>FRANC JAZBEC:</speaker>

               <p>Hvala lepa. Naš amandma k 28. členu, to je prvi amandma s katerim predlagamo, da se
               črta četrti odstavek, ki glasi, da omejitve hitrosti določene v prvem, drugem in
               tretjem odstavku tega člena ne veljajo za vozila policije. To se pravi, mi
               predlagamo, da se ta odstavek črta glede tega, da policija, kadar ni na nujni vožnji
               naj ne bi imela prosto pot na cesti in naj ne bi prekoračila hitrosti. Tretji
               amandma, ki predvideva, da minister pristojen za notranje zadeve v soglasju z
               ministrom pristojnim za promet v roku 6-ih mesecev od uveljavitve tega zakona jim da
               predpis, s katerim odredi minimalne pogoje za izvajanje drugega odstavka tega člena.
               Zakon predvideva, da je v nekaterih naseljih dovoljena vožnja 50, v drugih 70, nikjer
               pa ne opredeljuje katera so tista naselja, kjer je dovoljeno 50 in katera tista, kjer
               je 70. Zdi se nam primerno, da se to z neko odredbo predpiše. Zato predlagam, da se
               ti amandmaji podprejo, hkrati pa umikam amandma k 28. a členu. Hvala.</p>
            </sp>
            <sp xml:id="SDZ2-Redna-08-1998-03-03.sp62">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Jazbec. Bomo tudi zabeležili vaš umik. Želi še kdo besedo? Vsi
               amandmaji so v razpravi. Ne želi nihče besede.</p>
               <p>Prehajamo na odločanje. Torej najprej odločamo o amandmaju k 28. členu pod točko 1.
               Ali je potrebno, da ponovno preberem predlagatelja in kakšno je stališče matičnega
               delovnega telesa, ali imate vsi pred seboj. Je potrebno? Ni potrebno. Mnenja so
               različna med poslanci. Ni potrebno, vsi imate pred seboj.</p>
               <p>Na glasovanje dajem amandma pod točko 1 k 28. členu. Ugotavljamo prisotnost! <stage>(62
               prisotnih.)</stage></p>
               <p>Kdo podpira amandma pod točko 1? <stage>(24 poslancev.)</stage> Kdo mu nasprotuje? <stage>(29
               poslancev.)</stage></p>
               <p>Amandma pod točko 1 ni sprejet.</p>
               <p>Na glasovanje dajem amandma pod točko 2 k 28. členu. Ugotavljamo prisotnost! <stage>(59
               prisotnih.)</stage></p>
               <p>Kdo je za amandma pod točko 2? <stage>(36 poslancev.)</stage> Kdo je proti? <stage>(15 poslancev.)</stage></p>
               <p>Amandma pod točko 2 je sprejet.</p>
               <p>Na glasovanje dajem amandma k 28. členu pod točko 3. Ugotavljamo prisotnost! <stage>(58
               prisotnih.)</stage></p>
               <p>Kdo je za ta amandma? <stage>(27 poslancev.)</stage> Kdo mu nasprotuje? <stage>(24 poslancev.)</stage></p>
               <p>Amandma pod točko 3 je sprejet.</p>
               <p>Na glasovanje dajem amandma pod točko 4 k 28. členu. Ugotavljamo prisotnost! <stage>(62
               prisotnih.)</stage></p>
               <p>Kdo je za amandma pod točko 4? <stage>(51 poslancev.)</stage> Kdo je proti? <stage>(1 poslanec.)</stage></p>
               <p>Amandma pod točko 4 je sprejet. Na glasovanje dajem amandma pod točko 5. Ugotavljamo
               prisotnost! <stage>(63 prisotnih.)</stage></p>
               <p>Kdo je za ta amandma? <stage>(40 poslancev.)</stage> Kdo je proti? <stage>(Nihče.)</stage></p>
               <p>Amandma pod točko 5 je sprejet.</p>
               <p>Amandma pod točko 6, je umaknjen? Tako je. Amandma pod točko 6 je umaknjen. Prav tako
               je gospod Jazbec tudi umaknil amandma pod točko 7. S tem smo izčrpali amandmaje k 28.
               členu.</p>
               <p>Prehajamo na odločanje o amandmajih k 29. členu. Vložena sta dva. Prvega je vložila
               vlada Republike Slovenije, matično delovno telo ga podpira. Drugi amandma je vložila
               poslanska skupina Slovenske ljudske stranke, tudi tega podpira matično delovno telo.
               Seveda stališče vlade ni zapisano v pregledu. Želi kdo besedo? <stage>(Ne želi.)</stage> Prehajamo
               na odločanje. Ugotovimo prisotnost! <stage>(65 prisotnih.)</stage></p>
               <p>Kdo je za amandma pod točko 1 k 29. členu? <stage>(36 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je amandma pod točko 1 sprejet.</p>
               <p>Na glasovanje dajem amandma pod točko 2 k 29. členu. Ugotovimo prisotnost! <stage>(61
               prisotnih.)</stage></p>
               <p>Kdo je za amandma pod točko 2? <stage>(53 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je amandma pod točko 2 sprejet.</p>
               <p>Prehajamo na odločanje k amandmajem k 33. členu. Vložena sta dva amandmaja. Prvega
               predlaga poslanska skupina Združene liste socialnih demokratov, matično delovno telo
               ga ne podpira. In drugo dopolnilo predlaga vlada Republike Slovenije, matično delovno
               telo ga podpira. Želi kdo besedo? <stage>(Ne želi.)</stage> Razpravo zaključujem. Prehajamo na
               odločanje. Ugotovimo prisotnost! <stage>(63 prisotnih.)</stage></p>
               <p>Kdo je za prvi amandma k 33. členu? <stage>(14 poslancev.)</stage> Kdo mu nasprotuje? <stage>(35
               poslancev.)</stage></p>
               <p>Ugotavljam, da amandma pod točko 1 ni sprejet.</p>
               <p>Na glasovanje dajem amandma pod točko 2. Ugotovimo prisotnost! <stage>(61 prisotnih.)</stage></p>
               <p>Kdo je za amandma pod točko 2? <stage>(44 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je amandma pod točko 2 sprejet.</p>
               <p>Prehajamo na odločanje o amandmaju k 37. členu. Amandma je umaknjen.</p>
               <p>Prehajamo na odločanje o amandmaju k 47. členu. Vloženih je pet dopolnil. Prvega je
               vložila poslanska skupina Slovenske ljudske stranke, matično delovno telo ga podpira.
               Drugega vlaga odbor za notranjo politiko in pravosodje, tretjega poslanska skupina
               Združene liste socialnih demokratov, odbor vlaga popravljen amandma in je tudi
               brezpredmeten, če bo sprejet amandma odbora. Četrti amandma vlaga odbor za notranjo
               politiko in pravosodje, petega poslanska skupina Združene liste socialnih demokratov.
               Odbor vlaga svoj popravljen amandma. Želi kdo besedo? <stage>(Ne želi.)</stage> Razpravo zaključujem
               in prehajamo na odločanje. Smo pri odločanju o prvem amandmaju k 47. členu. Ugotovimo
               prisotnost! <stage>(67 prisotnih.)</stage></p>
               <p>Kdo je za prvi amandma k 47. členu? <stage>(49 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma pod točko 1 sprejet.</p>
               <p>Na glasovanje dajem amandma pod točko 2 k 47. členu. Ugotovimo prisotnost! <stage>(67
               prisotnih.)</stage></p>
               <p>Kdo je za amandma pod točko 2? <stage>(56 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je amandma pod točko 2 sprejet.</p>
               <p>Amandma pod točko 3 je s tem brezpredmeten. Na glasovanje dajem amandma pod točko 4.
               Ugotovimo prisotnost! <stage>(61 prisotnih.)</stage></p>
               <p>Kdo je za amandma pod točko 4? <stage>(48 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma pod točko 4 sprejet.</p>
               <p>Amandma pod točko 5 je zaradi sprejetega amandmaja odbora brezpredmeten in s tem smo
               izčrpali amandmaje k temu členu zakona.</p>
               <p>Prehajamo na odločanje o amandmaju k 49. členu zakona. Vloženo je dopolnilo s strani
               Vlade Republike Slovenije, matično delovno telo ga podpira. Želi kdo besedo? <stage>(Ne
               želi.)</stage></p>
               <p>Prehajamo na odločanje. Ugotovimo prisotnost! <stage>(64 prisotnih.)</stage></p>
               <p>Kdo je za dopolnilo k 49. členu? <stage>(52 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je to dopolnilo sprejeto.</p>
               <p>Prehajamo na odločanje o dveh dopolnilnih k 52. členu. Prvega predlaga odbor za
               notranjo politiko in pravosodje, drugega pa poslanska skupina Slovenske ljudske
               stranke. Odbor pa vlaga popravljen amandma in bo tudi brezpredmeten, če bo sprejet
               amandma odbora. Želi kdo besedo? <stage>(Ne želi.)</stage></p>
               <p>Prehajamo na odločanje. Ugotovimo prisotnost! <stage>(60 prisotnih.)</stage></p>
               <p>Kdo je za prvi amandma k 52. členu? <stage>(44 poslancev.)</stage> Je kdo proti? <stage>(5 poslancev.)</stage></p>
               <p>Ugotavljam, da je amandma pod točko 1 sprejet; s tem je amandma pod točko 2
               brezpredmeten.</p>
               <p>Prehajamo na odločanje o dopolnilu k 72. členu zakona, predlagatelj je poslanska
               skupina Združene liste socialnih demokratov, matično delovno telo ga podpira. Želi
               kdo besedo? <stage>(Ne želi.)</stage></p>
               <p>Prehajamo na odločanje. Ugotovimo prisotnost! <stage>(62 prisotnih.)</stage></p>
               <p>Kdo je za edini amandma k 72. členu? <stage>(29 poslancev.)</stage> Je kdo proti? <stage>(12
               poslancev.)</stage></p>
               <p>Ugotavljam, da je amandma sprejet.</p>
               <p>Prehajamo na odločanje o dopolnilu k 79. členu, ki ga je vložila poslanska skupina
               Slovenske ljudske stranke, matično delovno telo ga podpira. Želi kdo besedo? <stage>(Ne
               želi.)</stage></p>
               <p>Prehajamo na odločanje. Ugotovimo prisotnost! <stage>(54 prisotnih.)</stage></p>
               <p>Kdo je za dopolnilo k 79. členu? <stage>(42 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je dopolnilo sprejeto.</p>
               <p>Prehajamo na odločanje o dveh dopolnilih, ki sta bili vloženi k 80. členu. Prvega je
               vložila poslanska skupina Združene liste socialnih demokratov, matično delovno telo
               ga podpira; drugega pa vlada Republike Slovenije, tudi tega matično delovno telo
               podpira. Želi kdo besedo? <stage>(Ne želi.)</stage></p>
               <p>Prehajamo na odločanje. Ugotovimo prisotnost! <stage>(65 prisotnih.)</stage></p>
               <p>Kdo je za prvo dopolnilo k 80. členu? <stage>(48 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je dopolnilo sprejeto.</p>
               <p>Prehajamo na glasovanje o dopolnilu pod točko 2. Ugotovimo prisotnost! <stage>(64
               prisotnih.)</stage></p>
               <p>Kdo je za dopolnilo pod točko 2? <stage>(48 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je tudi amandma pod točko 2 sprejet.</p>
               <p>K 89. členu je vlada Republike Slovenije vložila amandma, ki ga matično delovno telo
               podpira. Želi kdo besedo? <stage>(Ne želi.)</stage> Prehajamo na glasovanje. Ugotovimo prisotnost!
               <stage>(64 poslancev.)</stage></p>
               <p>Kdo je za amandma k 89. členu? <stage>(43 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma sprejet.</p>
               <p>K 113. členu je amandma vložila vlada Republike Slovenije, matično delovno telo ga
               podpira. Želi kdo besedo? <stage>(Ne želi.)</stage> Prehajamo na odločanje. Ugotovimo sklepčnost!
               <stage>(64 prisotnih.)</stage></p>
               <p>Kdo je za amandma k 113. členu? <stage>(46 poslancev.)</stage> Kdo je proti? <stage>(4 poslanci.)</stage></p>
               <p>Amandma k 113. členu je sprejet.</p>
               <p>K 115. členu je amandma vložila vlada Republike Slovenije pod točko 1, matično
               delovno telo ga podpira. Amandma pod točko 2 vlaga poslanska skupina Slovenske
               ljudske stranke, matično delovno telo ga podpira. Želi kdo besedo? <stage>(Ne želi.)</stage>
               Prehajamo na odločanje. Ugotovimo prisotnost! <stage>(62 prisotnih.)</stage> Kdo je za amandma pod
               točko 1? <stage>(46 poslancev.)</stage> Kdo mu nasprotuje? <stage>(Nihče.)</stage></p>
               <p>Amandma je sprejet.</p>
               <p>Na glasovanje dajem amandma pod točko 2. Ugotovimo prisotnost! <stage>(65 poslancev.)</stage></p>
               <p>Kdo je za amandma pod točko 2? <stage>(33 poslancev.)</stage> Kdo mu nasprotuje? <stage>(3 poslanci.)</stage>
               Amandma pod 2. točko je sprejet.</p>
               <p>Prehajamo na odločanje o vloženih amandmajih k 117. členu. Vloženi so trije. Prvega
               predlaga poslanska skupina Združene liste socialnih demokratov, matično delovno telo
               ga ne podpira. Drugega predlaga vlada Republike Slovenije, matično delovno telo ga
               podpira. Tretjega predlaga poslanska skupina Socialdemokratske stranke, matično
               delovno telo ga ne podpira. Želi kdo besedo? Prosim, gospod Kelemina. Gospod
               Žnidarič.</p>
            </sp>
            <sp xml:id="SDZ2-Redna-08-1998-03-03.sp63">

               <speaker>BRANKO KELEMINA:</speaker>

               <p>Tukaj bi prosil, če bi malo poslušali.</p>
            </sp>
            <sp xml:id="SDZ2-Redna-08-1998-03-03.sp64">

               <speaker>PREDSEDNIK JANEZ PODOBNIK:</speaker>

               <p>Prosim za posluh.</p>
            </sp>
            <sp xml:id="SDZ2-Redna-08-1998-03-03.sp65">

               <speaker>BRANKO KELEMINA:</speaker>

               <p>V drugi obravnavi sem, če se spomnite, k temu 117. členu vložil pripombo oziroma
               amandma in takrat ni bil sprejet, ker sem notri predvidel tudi zaporno kazen, kar v
               ta zakon ne spada, kot mi je bilo pozneje obrazloženo. Zakaj sem vložil že takrat
               amandma? Ugotovil sem namreč, da to področje, ki sem ga opisal v tem amandmaju,
               dejansko v celotnem zakonu nikjer ni opredeljeno. Velikokrat se pod vplivom alkohola
               zgodi nesreča, in tisti, ki se mu pod vplivom alkohola zgodi nesreča, bi moral biti -
               po mojem mišljenju - še posebej kaznovan. To ni nikjer opredeljeno v tem zakonu,
               kakršen zdaj je.</p>
               <p>Zato bi vas prosil - k 3. točki smo ponovno kot Socialdemokratska stranka vložili
               amandmaje - in bi prosil, da se upošteva tole. Kajti, kolikor jaz poznam, je v drugih
               državah tudi tako urejeno, da se prometne nesreče, povzročene pod vplivom alkohola,
               obravnavajo drugače kot pa tiste, ki so povzročene v normalnimih pogojih. Zato bi jaz
               prosil, da daste podporo temu, kajti jaz sem že takrat napisal tukaj, da se v
               Sloveniji zgodi ogromno prometnih nesreč zaradi vinjenosti voznikov, velikokrat tudi
               s težkimi posledicami ali celo z smrtjo. Če želimo resnično sprejeti strog in
               učinkovit zakon, potem morajo biti prometne nesreče, povzročene zaradi vpliva
               alkohola, primerno sankcionirane. Menim, da je smrtni davek in davek težkih invalidov
               prav zaradi takšnih nesreč previsok. Ne želim opisovati čustvenih pretresov ljudi, ki
               so danes že prizadeti in katerih rane ne bodo nikoli zaceljene. Samo primerno visoka
               kazen bo vsakega udeleženca v prometu odvrnila od uživanja alkohola.</p>
               <p>Menim, da je predlog višine kazni - ne tisto potem ne pride, tisto je bilo vdrugi
               obravnavi.</p>
               <p>Kakorkoli že, jaz bi vas prosil, ker resnično to področje ni urejeno s sedanjim
               predlogom zakona, da ta amandma upoštevate in ga sprejmete. Hvala lepa.</p>
            </sp>
            <sp xml:id="SDZ2-Redna-08-1998-03-03.sp66">

               <speaker>PREDSEDNIK JANEZ PODOBNIK:</speaker>

               <p>Hvala lepa gospod Kelemina. Besedo ima mag. Žnidaršič in gospod minister se želi
               oglasiti.</p>
            </sp>
            <sp xml:id="SDZ2-Redna-08-1998-03-03.sp67">

               <speaker>MAG. FRANC ŽNIDARŠIČ:</speaker>

               <p>Hvala gospod predsednik. Spoštovane poslanke in poslanci!</p>
               <p>Želel bi podpreti prvi amandma, ki ga je dala Združena lista in izraziti razočaranje
               nad stališčem matičnega odbora, ki tega amandmaja ne podpira. Namreč, vsa svetovna in
               domača strokovna javnost ve, da so vozniške sposobnosti pomembno zmanjšanje že pri
               manj od 0,5 grama alkohola na liter krvi. Pri tem je treba posebej povedati to, kar
               sem omenil že v času drugega branja, da so ženske bistveno občutljivejše na alkohol,
               isto velja za mlade, nevajene organizme, isto velja za starejše voznike in za bolnike
               vseh vrst, če odštejemo dejstvo, da so mnogi na kronični terapiji in sploh ne vedo,
               kako usodno lahko kombinacija z zdravili vpliva na vozniške sposobnosti.</p>
               <p>Po drugi strani sem trdno prepričan, da večina v tej dvorani ne ve, kaj pomeni 0,5.
               In tudi večina zunaj te dvorane ne ve, kaj pomeni 0,5 grama na liter krvi v smislu na
               količino pijače, ki jo je treba popiti, da to koncentracijo krvi dosežemo. Da na
               kratko obrazložim. 0,5 pomeni pol litra povprečno močnega vina izpiti na dušek.
               Tisti, ki ga ... <stage>(Smeh v dvorani.)</stage> ... ne izpije na dušek nikoli ne bo dosegel 0,5
               grama na liter in bo, bi rekel, nekaznovan lahko udeleženec v prometu, s tem da so
               številne raziskave pokazale, da je zoženost vidnega polja in podaljšanje reakcijskega
               časa že pri 0,3 izjemno pomembna. Kar pri 95% vseh preizkušenih na število 10 tisoč
               vajenih vožnje - se pravi poklicnih voznikih - je pokazalo, da niso znali več
               pravilno postaviti stojal, da bi še prišli z avtobusom skozi.</p>
               <p>Po drugi strani pomeni pol litra povprečje za 70 kilogramov težkega voznika. Če ima
               voznik na primer 100 kilogramov, lahko spije liter in pol razpotegnjeno na eno uro,
               vina, pa ne bo presegel 0,5. Seveda, če je pri tem še zaužil primerno količino hrane,
               bo še vedno udeleženec v prometu, ki ni kršil predpisov, vendar izjemno nevaren. Tako
               da predlagam, da sprejmemo ta amandma, saj bo vsak, ki ga rad izpije, lahko pred
               vožnjo spil do 3 dcl povprečno močnega vina, kar mislim, da je za tistega, ki ni
               kronik, povsem zadosti. Tisti, ki pa so kronični alkoholiki, pa tako ne bi smeli na
               cesto in bi jih morali, skladno z že sedaj veljavnim zakonom, osebni zdravniki
               proglasiti, za začasno nesposobne za vožnjo motornih vozil in zahtevati predčasni,
               predhodni pregled oziroma pregled na sposobnost za voznika motornih vozil pri
               medicini dela.</p>
               <p>Skratka, želim vas opozoriti, da če že ne bi podprli variante, ki jo predlaga
               Združena lista,bi morala biti že prej postavljena vsaj razlika za kategorije, ki so
               bistveno občutljivejše. Ne verjamem, da bi se kakšna ženska počutila sposobno za
               voznico, če bi spila, denimo 7 dcl povprečno močnega vina; ob tem seveda, če tehta 80
               kilogramov, pa vendarle bi v nobenem primeru ne presegla te, do sedaj veljavne in
               tudi v sedanji verziji predlagane koncentracije 0,5. Hvala lepa.</p>
            </sp>
            <sp xml:id="SDZ2-Redna-08-1998-03-03.sp68">

               <speaker>PREDSEDNIK JANEZ PODOBNIK:</speaker>

               <p>Hvala mag. Žnidaršiču. Besedo želi gospod minister. Prosim. Gospod Možgan. Prosim za
               posluh.</p>
            </sp>
            <sp xml:id="SDZ2-Redna-08-1998-03-03.sp69">

               <speaker>MIRKO BANDELJ:</speaker>

               <p>Se opravičujem. Saj malo heca res mora biti, ampak moram reči, da meni je res veliko
               do tega, da bi sprejeli zakon, ki bi ga lahko tudi izvajali in ki bi lahko
               učinkoval.</p>
               <p>Danes ste mimogrede sprejeli že eno določbo, ki preprečuje ustanovitev občinskih
               svetov za preventivo in vzgojo in bomo morali pravo rešitev, ki bo v skladu z ustavo
               pač doseči, na žalost, z odločbo ustavnega sodišča. In zdaj, da se ne bi zgodilo kaj
               podobnega. Najprej prosim, tako kot je gospod - mislim, da je Kelemina - prosil, da
               bi sprejeli amandma Socialdemokratske stranke k 117. členu. Enako prosim, da tega ne
               storite. Prvič zato, ker je to, o čemer govori ta amandma, govori o kategorijah
               nesreč, ki so opredeljene - zlasti druga, tretja in četrta - kot kaznivo dejanje in
               kazenske sankcije, predvidene s kazenskim zakonikom. Te kazni, mimogrede seveda, tudi
               niso v skladu z zakonom o prekrških in niti ne s kazenskim zakonikom in so hudo
               sporne. Kar se tiče pa prometne nesreče prve kategorije, bi opozoril, če obrnete
               list, na 18. strani in naprej imate amandma, ki govori, kaj se zgodi, če se povzroči
               prometna nesreča prve kategorije pod vplivom alkohola in tako naprej. Ta amandma bi v
               celoti zmedel to zakonsko materijo in tudi bi bil neoperativen in protiustaven.</p>
               <p>Kar se pa tiče alkohola, nekaj besed moram reči. Prvič bom rekel to, da amandma, kot
               je napisan, niti ni konsistenten, kajti petega odstavka ni. To je prvič. Drugič, vsa
               ta zgodba o kilaži žensk in moških, kolikokrat pije, katerega vina, dobrega,
               kvalitetnega, kakšno uro in tako naprej, je popolnoma odveč in nepotrebna. Kajti,
               težo alkohola oziroma vsebnost alkohola se meri v litrih krvi. Nekatere ženske imajo
               malo manj litrov, nekatere malo več, moški imajo tudi različne litre krvi in različne
               teže. In bom rekel še to: izhajam iz statistike in spoznanj, ki jih lahko beležimo ne
               samo pri nas, tudi v tujini. Prometnih nesreč, katerih povzročitelji bi imeli
               vsebnost v krvi manj kot 0,50, ni. To je prvič. In drugič, če bomo tukaj pretiravali
               - pa ne, da bi se zdaj zavzemal za to, da bi kogarkoli stimuliral k temu, da bi kaj
               popil, preden gre v vozilo - če bomo tukaj pretiravali, bomo prišli do obratnega
               efetka. Ker kaznovati bomo morali takorekoč bistveno več. Skratka zakon, kot sem
               danes nekje že slišal, je inkvizicijski, pravijo nekateri, če bomo pa to napisali, bo
               pa postal neuporabljiv, ker bomo morali praktično vsakega preganjati zaradi tega.
               Drugo, če kdo ne verjame vase, kar se tega tiče, še zmeraj obstajajo alkotesti in
               tudi taki priročni, ki se jih lahko uporabi, preden se v vozilo usede.</p>
               <p>Zato jaz prosim, da ne pretiravajmo, še zlasti ne zato, ker zakon vendarle stimulira
               in tudi strožje sankcionira tiste voznike, ki so začetniki, in tiste, ki so poklicni
               vozniki. Mislim, da je to dovolj. Lepo prosim. Hvala.</p>
            </sp>
            <sp xml:id="SDZ2-Redna-08-1998-03-03.sp70">

               <speaker>PREDSEDNIK JANEZ PODOBNIK:</speaker>

               <p>Hvala, gospod minister. Besedo želi gospod Možgan.</p>
            </sp>
            <sp xml:id="SDZ2-Redna-08-1998-03-03.sp71">

               <speaker>JOŽE MOŽGAN:</speaker>

               <p>Spoštovani! Že za drugo branje sem zagovarjal 0,0 promila, ker je smiselno edino to,
               ne pa nekaj vmes. Če se pač ne bomo zedinili za 0,0, potem vam moram povedati čisto
               praktičen nasvet. Ko začnete piti, preden začnete piti, vzemite štiri tablete
               ruparuta in pijte, pač kolikor vam duša da, potem, ko pa nehate piti, pa greste v
               avto in vzemite spet štiri tablete ruparuta. Tako boste izigrali zakon, pijani boste
               pa vseeno. Tako, da gospod minister, tako je; vsaka stvar, če jo še tako visoko ali
               pa nizko postaviš, v tem primeru ne pride do vsrkanja v kri, ker blokira vsrkavanje
               na črevesni sluznici in se pač izloči alkohol skozi črevo in ne pride v kri. Tako,
               sem za 0,0, če bi bilo prav, ker pa vem, da so vam tudi sodni medicinci popuščali
               zato, ker so ga sami radi včasih pili, zdaj mi je pa še kolega rekel, da na
               Štajerskem sploh 0,3 ni možno, ker že samo, če tisti zrak dihaš, je že več. No, na
               Gorenjskem smo malo varovani, ker ni tega zraka takega. Tako, da sem res za 0,0.</p>
            </sp>
            <sp xml:id="SDZ2-Redna-08-1998-03-03.sp72">

               <speaker>PREDSEDNIK JANEZ PODOBNIK:</speaker>

               <p>Hvala, gospod Možgan. Repliko imate? Razpravo? Gospod Kelemina, potem pa
               odločamo.</p>
            </sp>
            <sp xml:id="SDZ2-Redna-08-1998-03-03.sp73">

               <speaker>BRANKO KELEMINA:</speaker>

               <p>Hvala lepa. Repliciral bi gospodu ministru.</p>
               <p>Poglejte, zakon o prekrških, kolikor se pač spomnim, mislim, da dopušča, da so lahko
               v izjemnih primerih kazni tudi višje. Mislim, da je to nekje v zakonu napisano. Ta
               naš predlog ni v nasprotju z zakonom o prekrških, vsaj tako jaz menim. Tudi menim, da
               ta predlog je nek izjemen primer, ker to na nek način bi moralo biti opredeljeno, ker
               dejansko; če ste elotni zakon skrbno predelali - zdaj sicer jaz nisem, bom pa še
               seveda posebej pregledal, kje je to v zakonu o prekrških napisano, kako so te
               kategorije opredeljene - ampak mislim, da je nujno potrebno, da v kolikor je nekdo
               pod vplivom alkohola in povzroči nesrečo, da mora biti kazen. Odvzem vozniškega
               dovoljenja - to je absolutno potrebno. Če kdo meni, da to ni potrebno - ker vam jaz
               povem, da je najbolj vzgojni faktor pri vseh teh prekrških zmeraj odvzem vozniškega
               dovoljenja. Če ti nekomu vzameš za eno leto ali pa dve, da bo za večno izgubil ali pa
               celo za, ne vem, za dve leti, kot je tukaj predvideno, marsikdo si bo premislil.</p>
               <p>Lepo prosim, da to upoštevate in poskušate to sprejeti. Hvala.</p>
            </sp>
            <sp xml:id="SDZ2-Redna-08-1998-03-03.sp74">

               <speaker>PREDSEDNIK JANEZ PODOBNIK:</speaker>

               <p>Hvala, gospod Kelemina. Razpravljati želi gospod Hvalica in gospod Potočnik ter
               gospod Jakič.</p>
            </sp>
            <sp xml:id="SDZ2-Redna-08-1998-03-03.sp75">

               <speaker>IVO HVALICA:</speaker>

               <p>Hvala lepa, gospod predsednik. Spoštovani! Vsa ta debata, ki je na videz komična, je
               pa lahko silno resna; kaže pa tudi, da nismo vsi iz vinorodnih krajev. Vsi ste
               govorili tu o vinu, nič o "šnopsu", kar je verjetno hujši problem - ne na Primorskem,
               ampak drugje. Ampak, če že govorimo o vinu, vam pa moram povedati železno pravilo, ki
               velja na Primorskem: odžejamo se z vodo, vino pijemo za užitek, in potem ni problema
               z "0,5". Hvala lepa.</p>
            </sp>
            <sp xml:id="SDZ2-Redna-08-1998-03-03.sp76">

               <speaker>PREDSEDNIK JANEZ PODOBNIK:</speaker>

               <p>Hvala, gospod Hvalica. Gospod Potočnik.</p>
            </sp>
            <sp xml:id="SDZ2-Redna-08-1998-03-03.sp77">

               <speaker>FRANC POTOČNIK:</speaker>

               <p>Gospod Žnidaršič je govoril o nekih velikih količinah, ki vplivajo na to, da pač
               pokaže 0,5 v krvi. Sam imam podatke za precej manjše, in sicer pri približno 80
               kilogramski osebi je - zdaj o ženskah, ne vem - je približno pri treh decilitrih, do
               treh decilitrov in pol vina, je dosežena po eni uri in pol ta koncentracija 0,5 ali
               pa dve in pol mali pivi. Tako, da ko je govoril o ženskah pa 7 decilitrih in tako
               naprej - mislim, da to ne drži.</p>
            </sp>
            <sp xml:id="SDZ2-Redna-08-1998-03-03.sp78">

               <speaker>PREDSEDNIK JANEZ PODOBNIK:</speaker>

               <p>Hvala, gospod Potočnik. Gospod Jakič.</p>
            </sp>
            <sp xml:id="SDZ2-Redna-08-1998-03-03.sp79">

               <speaker>ROMAN JAKIČ:</speaker>

               <p>Hvala za besedo, gospod predsednik. Kljub temu da sem se tudi sam ob določenih
               trenutkih nasmejal razpravam, ki so bile tukaj, bom povedal svoje mnenje oziroma kako
               bom glasoval.</p>
               <p>Glasoval bom - kar se tiče prvega amandmaja - zanj. Tudi jaz bi glasoval podobno kot
               dr. Možgan za 0,0, če bi bil tak predlog. Menim pa, da je 0,3 tudi sprejemljiv
               predlog. Uživanje alkoholnih pijač na splošno... Problem, ki ga čutim v tej dvorani,
               kadarkoli se pogovarjamo ali avtomobilih, davkih na avtomobile ali davkih na
               alkoholne pijače, je, da so vsi poslanci in poslanke in tudi en del velike slovenske
               javnosti zelo ofenzivno nastopijo proti nekomu, ki razmišlja, da nihče, ki pije
               alkohol ali poskuša alkohol ne bi smel sesti za volan. Sem sem eden tistih, ki tudi
               rad spije, ampak ponavadi ko spijem, spijem v bližini doma ali pa se držim tistega
               načela: natakar, taksi prosim.</p>
               <p>Gre za to, da menim, da je uživanje alkoholnih pijač slabo in statistika in vaše
               zgražanje, ko se zgodi prometna nesreča, ki je včasih mogoče tudi zelo tragična in
               boleča, da v tistih trenutkih vsi obsojamo vožnjo pod vplivom alkohola, ko pa se
               pogovarjamo o nekem zakonu in bolj rigorozni politiki do tistih, ki z določeno
               količino alkohola sedejo za volan, takrat pa se seveda ta zgodba ustavi. Zato se tudi
               čudim ministru za notranje zadeve, da je rekel, da če bomo zniževali stopnjo na 0,3,
               potem bomo morali praktično obsojati vsakogar oziroma izreči več kazni, kot jih
               izrekamo sedaj.</p>
               <p>Mislim, da jih že sedaj izrekamo premalo in da bi poostritev kontrole alkoholnih
               pijač na naši cesti pomenila tudi en korak k zmanjševanju prometnih nesreč. Zato mi
               dovolite, kolegi in kolegice, da mislim drugače kot vi in v tem smislu bomo podprl
               prvi amandma k 117. členu zakona. Hvala.</p>
            </sp>
            <sp xml:id="SDZ2-Redna-08-1998-03-03.sp80">

               <speaker>PREDSEDNIK JANEZ PODOBNIK:</speaker>

               <p>Hvala, gospod Jakič. Dr. Ribičič, za njim mag. Žnidaršič.</p>
            </sp>
            <sp xml:id="SDZ2-Redna-08-1998-03-03.sp81">

               <speaker>DR. CIRIL RIBIČIČ:</speaker>

               <p>Naj se najprej zahvaljujem kolegom, Žnidaršiču, Možganu in Jakiču za podporo k temu
               amandmaju. S tem bodo nadomestili tudi kakšen glas, ker v naši poslanski skupini,
               nismo povsem enotni, tudi glede tega vprašanja. <stage>(Smeh v dvorani.)</stage></p>
               <p>Drugače bi pa rad, sedaj je nerodno, ker se smejete, ker sem hotel povedati, da je
               vendarle tema dovolj resna. Hotel sem biti korekten in nisem s sabo prinesel pisma,
               ki ga imam spodaj v pisarni. Je pa pismo, ki bi vplivalo na tako odločitev. Gre za
               pismo moža in očeta, ki je izgubil ženo in mati svojih otrok v prometni nesreči, ki
               jo je povzročil nekdo pod vplivom alkohola in nas poziva, da dajmo čim hitreje
               sprejeti zakon in da posebej dajmo paziti tudi na ureditev tega vprašanja.</p>
               <p>Ampak to pismo omenjam zaradi tega, da ne bi bilo preveč dobrega razpoloženja ob tem
               odločanju. Mi nismo hoteli iti po poti zaostrovanja in pretiravanja argumentacije,
               ker smo se zavedali očitkov, ki smo jih slišali zlasti v zvezi z omejevanjem tobaka,
               da tukaj pretiravanja lahko škodijo v eni ali v drugi smeri. Zaradi tega bi rad
               posebej poudaril, da gre za resno vprašanje in da gre za zmeren predlog. Ta predlog
               nikakor ni radikalen. Ta predlog zmanjšuje to dovoljeno mero - ob omejitvah, ki jih
               je že sama vlada predlagala, za tiste, ki opravljajo vožnje poklicno in tako dalje -
               pač omejuje to z 0,5 na 0,3. Seveda, če bi predlagali 0,0, bi to bilo bolj radikalno,
               pa nismo šli v tej smeri. Bi pa rad opozoril, v čem je logika tega amandmaja, ker je
               zelo mirna in mislim, da bi bilo smiselno govoriti o tej logiki. Mislim, da bo tudi
               vlada težko nasprotovala tej logiki. Logika je naslednja.</p>
               <p>Sprejemamo zakon o varnosti cestnega prometa, katerega temeljna značilnost je, da
               poskuša na različne načine, z različnimi prijemi, z različnimi zaostritvami,
               omejitvami in povečanjem kazni zagotoviti večjo varnost prometa na slovenskih cestah.
               Mi vemo, da je velik delež prometnih nesreč in ogrožanja varnosti posledica uživanja
               alkohola. In logika je zelo enostavna. Če gremo v druge zaostritve, če gremo v
               omejitve hitrosti, v strožje kazni, v ostrejši nadzor, zakaj bi se izognili ravno
               tega dela varnosti, ki je povezan z uživanjem alkoholnih pijač. Vsakdo naj to
               analizira pri sebi in se odloči za eno ali za drugo rešitev, za sedanjo ali za novo
               rešitev. Ampak jaz bi rad povedal, da ima ta nova rešitev tudi to logiko in da je po
               mojem mnenju celo bolj skladna z vsebino zakona, ki ga je predlagala vlada, kot pa če
               tega amandmaja ne sprejmemo. Ker drugače res velja, da smo na drugih področjih bolj
               zaostrili, postavili hujše omejitve, kot pa na tem področju. Zato bi seveda tudi od
               vlade pričakoval, da bo rekla, naj napišemo namesto peti odstavek četrti odstavek,
               kot pa takšno reakcijo, ki je bila mišljeno zelo prijazno, da petega odstavka ni.
               Prosim, če se to popravi in se istočasno opravičujem, da smo napisali peti odstavek,
               ko gre za četrti odstavek. Prosim poslance, če ta predlog podprejo. Hvala lepa.</p>
            </sp>
            <sp xml:id="SDZ2-Redna-08-1998-03-03.sp82">

               <speaker>PREDSEDNIK JANEZ PODOBNIK:</speaker>

               <p>Hvala lepa. Torej, popravili smo prvi amandma, govori o četrtem odstavku. Poslanke in
               poslanci, še dve razpravi sta. Ali se strinjate, da danes odločamo o tej točki?
               Besedo ima mag. Žnidaršič.</p>
            </sp>
            <sp xml:id="SDZ2-Redna-08-1998-03-03.sp83">

               <speaker>MAG. FRANC ŽNIDARŠIČ:</speaker>

               <p>Hvala lepa. Želel bi samo to reči, da sem podatke prebral iz strokovne literature
               sodne medicine v Ljubljani in da se je naš spoštovani akademik, prof. Janez Milčinski
               trideset let trudil, da bi prepričal slovensko prometno javnost, če lahko temu tako
               rečem, da je 0,5 preveč. In to je vse. Tam piše jasno in glasno, da je za 1 promilo
               potrebno spiti en liter vina povprečno močnega, če ima kandidat vsaj 70 kilogramov.
               In na preizkusih študentov medicine, ki so bili opravljeni na Inštitutu za sodno
               medicino v Ljubljani, je bilo dokazano, da na primer 1 dcl konjaka, ki ima 40
               odstotno koncentracijo alkohola pri 70 ali več kilogramov težkem kandidatu ni niti
               dosegla niti presegla 0,5. Hvala lepa.</p>
            </sp>
            <sp xml:id="SDZ2-Redna-08-1998-03-03.sp84">

               <speaker>PREDSEDNIK JANEZ PODOBNIK:</speaker>

               <p>Hvala lepa. Sem mislil samo o amandmajih k 117. členu, ne o celotnem zakonu. Samo to
               sem mislil. Gospod Lavrinc.</p>
            </sp>
            <sp xml:id="SDZ2-Redna-08-1998-03-03.sp85">

               <speaker>MAKSIMILJAN LAVRINC:</speaker>

               <p>Hvala gospod predsednik za besedo. Moram reči, da na prvi pogled izgleda, kot da bi
               se matično delovno telo do tega amandmaja poslanske skupine Združene liste nekako
               neodgovorno obnašalo in ga ni podprlo. Ne, ni res. Mi smo pretehtali vse. Namreč, vse
               te stvari, ki so bile tukaj izpostavljene, govorijo, recimo, o povzročiteljih pod
               vplivom alkohola, ti pa imajo po navadi precej več, kot je 0,5, v krvi alkohola. Zato
               bom rekel, da je treba videti ob tem še tiste statistične podatke, ki so utemeljevali
               takšen predlog, to je prvo.</p>
               <p>Drugo pa, spomnil bi na stari rek, politika je umetnost možnega in ne nalagajmo
               policiji ničesar, kar pravzaprav je dejansko v naših razmerah nemogoče sankcionirati
               in izvajati. Drugo, kar bi rekel za drugi ta amandma poslanske skupine ZDS. Res ne
               vem, ali ne razumete, da nikoli ni mogoče odločati o neki stvari dvakrat oziroma
               nikoli dvakrat o isti stvari, kar pomeni: če je zadeva določena v kazenski
               zakonodaji, je ne moremo tlačiti v zakon, ki določa prekrške. Zaradi tega bom rekel,
               da gospod Kelemina, imam občutek, da ministra sploh niste poslušal. Iz tega razloga
               polagam na srce, da se tistega amandmaja, ki to počne, ne sprejme.</p>
            </sp>
            <sp xml:id="SDZ2-Redna-08-1998-03-03.sp86">

               <speaker>PREDSEDNIK JANEZ PODOBNIK:</speaker>

               <p>Hvala lepa. Ali lahko preidemo na odločanje. Razpravo o amandmajih zaključujem. Torej
               imamo tri amandmaje. Prvega predlaga poslanska skupina Združena liste socialnih
               demokratov. Matično delovno telo ga ne podpira. Drugega predlaga vlada Republike
               Slovenije. Matično delovno telo ga podpira, tretjega pa poslanska skupina
               socialdemokratov. Matično delovno telo ga ne podpira.</p>
               <p>Prehajamo na glasovanje k 1. amandmaju k 117. členu. Ugotavljamo prisotnost! <stage>(67
               prisotnih.)</stage></p>
               <p>Kdo je za 1. amandma k 117. členu? <stage>(27 poslancev.)</stage> Kdo mu nasprotuje? <stage>(34
               poslancev.)</stage></p>
               <p>Amandma pod točko 1 ni sprejet.</p>
               <p>Prehajamo na glasovanje o amandmaju k točki 2 k 117. členu. Ugotavljamo prisotnost!
               <stage>(63 prisotnih.)</stage></p>
               <p>Kdo podpira amandma pod točko 2? <stage>(51 poslancev.)</stage> Kdo mu nasprotuje? <stage>(2 poslanca.)</stage></p>
               <p>Amandma pod točko 2 je sprejet.</p>
               <p>Prehajamo na odločanje o amandmaju pod točko 3. Ugotavljamo prisotnost! <stage>(60
               prisotnih.)</stage></p>
               <p>Kdo je za amandma pod točko 3? <stage>(15 poslancev.)</stage> Kdo mu nasprotuje? <stage>(33 poslancev.)</stage></p>
               <p>Ugotavljam, da amandma pod točko 3 ni sprejet.</p>
               <p>Smo torej pri glasovanju o 118.a členu in pri tem členu, pri tem dopolnilu bomo tudi
               prekinili današnjo sejo. Lepo vas prosim, če se pripravite za jutri. Še enkrat
               preberem:</p>
               <p>Pričeli bomo z obravnavo točke 3 dnevnega reda - ponovnega odločanja o zakonu o
               spremembah in dopolnitvah zakona o sodnih taksah, prešli na odločanje o točki 4 - akt
               o odreditvi parlamentarne preiskave, nato točka 65, ki je volitve in imenovanja, nato
               na podlagi današnjega izglasovanega proceduralnega predloga gospoda Horvata, točka 43
               - predlog zakona o spremembi in dopolnitvi zakona o sodniški službi, nato pa bomo
               nadaljevali današnjo prekinjeno točko dnevnega reda in po dnevnem redu naprej. Vse
               ostale točke so pripravljene, razen točke 42, ki je še v pripravi, to je predlog
               zakona o spremembah in dopolnitvah zakona o denacionalizaciji.</p>
               <p>Hvala lepa za danes! <stage>(SEJA JE BILA PREKINJENA 3. MARCA 1998 OB 18.05 URI.)</stage>
               </p>
            </sp>
         </div>
      </body>
   </text>
</TEI>

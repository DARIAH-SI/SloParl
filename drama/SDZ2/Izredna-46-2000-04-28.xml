<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="Izredna-46-2000-04-28">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|E34ACD2E44023D2CC12568D5001FB40F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=E34ACD2E44023D2CC12568D5001FB40F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Izredna-46-2000-04-28.DZ" n="46">
               <name>Izredna</name>
               <date when="2000-04-28"/>
            </setting>
         </settingDesc>
         <particDesc>
            <listOrg>
               <org xml:id="Izredna-46-2000-04-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 46. izredne seje</stage>
            <stage type="date">(28. april 2000)</stage>
            <stage type="chairman">Sejo je vodil Janez Podobnik, predsednik državnega zbora.</stage>
            <stage type="time">Seja se je pričela ob 10.06 uri.</stage>


            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Spoštovane kolegice poslanke, kolegi poslanci, gospe in gospodje, pričenjam
               nadaljevanje 46. izredne seje državnega zbora Republike Slovenije.</p>
               <p>Zadržanih oziroma opravičenih današnjega nadaljevanja izredne seje ni. Prosimo, da
               ugotovimo navzočnost v dvorani! <stage>(84 poslancev in poslank.)</stage> Državni zbor je sklepčen
               in lahko odloča.</p>
               <p>Za današnje nadaljevanje 46. izredne seje nam je preostala obravnava 2. točke
               dnevnega reda, to je predloga za izvedbo ponovnih volitev predsednika vlade Republike
               Slovenije na podlagi četrtega odstavka 111. člena ustave Republike Slovenije in v
               povezavi z 280. in 241. členom poslovnika državnega zbora.</p>
               <p>Prehajamo torej na <title>prekinjeno 2. TOČKO DNEVNEGA REDA, TO JE NA OBRAVNAVO
                  PREDLOGA ZA IZVEDBO PONOVNIH VOLITEV PREDSEDNIKA VLADE REPUBLIKE SLOVENIJE NA
                  PODLAGI ČETRTEGA ODSTAVKA 111. ČLENA USTAVE REPUBLIKE SLOVENIJE IN V POVEZAVI Z
                  280. IN 241. ČLENOM POSLOVNIKA DRŽAVNEGA ZBORA.</title> Točka dnevnega reda je bila
               prekinjena ob razpravi poslank in poslancev.</p>
               <p>Prijavljenih je še 7 poslanskih kolegov in kolegic za replike. Ob vsem spoštovanju
               do te poslovniške možnosti, spoštovane kolegice in kolegi, vas bi z mesta, torej z
               mesta predsedujočega pozval, da če ocenjujete, da niso potrebne, da se jim odpoveste.
               Ampak poslanec ima tudi pravico, če oceni, da je pač replika potrebna, morda je pa ta
               eno in pol dnevni premislek in čas tudi deloval blagodejno in bi se potem lahko tem
               replikam odpovedali.</p>
               <p>Prvi ima repliko kolega Battellli. Se odpoveste. Hvala lepa. Nato sledi replika
               kolegice Marie Pozsonec. Se odpoveste. Hvala. Nato je bil prijavljen k repliki kolega
               Ivo Hvalica. Se odpove. Hvala lepa. Sledila bi replika Janeza Janše. Se odpove. Sledi
               replika dr. Franceta Zagožna. Se odpoveste. Nato bi bila replika Vincencija Demšarja.
               In kot zadnji je bil prijavljen k repliki Jože Jerovšek. Se odpoveste. Torej vse
               replike so bile sedaj odpovedane. Sprašujem poslanke in poslance ali bi kdo želel v
               okviru 5-minutne razprave razpravljati. Predlog sklepa, ki ga bom dal na glasovanje,
               za osvežitev, pa bo naslednji, v bistvu je v razpravi predlog sklepa, ki se glasi:
               <q>"Na podlagi četrtega odstavka 111. člena ustave Republike Slovenije v zvezi z 280. in
               241. členom poslovnika državnega zbora se izvedejo ponovne volitve predsednika
               vlade."</q> Ali želi torej še kdo besedo? <stage>(Ne želi.)</stage> Gospa Dobrajčeva želi besedo.</p>
            </sp>
            <sp who="SDZ2:DobrajcPolonca">

               <speaker>POLONCA DOBRAJC:</speaker>

               <p>Spoštovani predsedujoči, spoštovane kolegice poslanke, spoštovani kolegi poslanci.
               Odločamo o tretjem krogu glasovanja za morebitnega predsednika vlade. Če predsednik
               vlade ne bo izglasovan, gremo na predčasne volitve. V okviru tega, mislim, da je
               glasovanje in tretji krog povsem legitimen, celo ustavna kategorija je. Ne vidim
               razloga, zakaj se tretji krog ne bi izvedel. Posebej ob dejstvu, ob dejstvu, da po
               vsej verjetnosti predčasne volitve bodo.</p>
               <p>Vse obrazložitve in razprave ob prvem in drugem krogu volitve novega mandatarja so
               potekale v predvolilnem vzdušju. Zato ne vidim nobene možnosti, zakaj se tretji krog
               ne bi dovolil. Všeč mi je, da je skupina poslancev, s prvopodpisanim gospodom
               Anderličem, že pred prekinitvijo seje vložila zahtevo za tako imenovani tretji krog.
               Ne glede na vse je rezultat v zboru odločen - 46:44 oziroma 45:45. Tako, kakor so se
               odločili volivci leta 1996.</p>
               <p>Ne želim razpravljati o prebegih poslancev, želim pa razpravljati o eventualni
               stigmatizaciji poslancev izven kroga partitokracije. V okviru tega sva se z eno izmed
               kolegic, za katero se ve, v kakšnih odnosih je s svojo stranko in zame, v kakšnih
               odnosih sem s svojo stranko, začel lov na <q>"čarovnice"</q>. Lov na čarovnice, s tem, da se
               je naredil spisek, kdo je za predčasne volitve.</p>
               <p>Spoštovane kolegice, spoštovani kolegi, spoštovana javnost! Sama v izboljšanje
               stanja v državi, v parlamentu, v zakonodajni veji oblasti, kjer je institut poslanca
               izveden na tipkanje, to, kar se predsedniki strank zmenijo ali ne zmenijo in potem ne
               držijo, izveden na nulo. Na nulo! Kriza vlade je povzročila krizo parlamenta in
               pokazala nemoč, nemoč statusa poslanca. Statusa poslanca. Ob dejstvu, da nisem hotela
               podpisati, da sem za predčasne volitve, ki so bile milo rečeno plan B, ker se plan A
               ni izšel, sem postala že vnaprej predmet ugibanj oziroma že obtožb, kam sem se
               nagnila. V parlamentu sem delala osem let. Nekateri moje delo poznate, nekateri ne,
               zdelo sem vam je, mogoče sem vam ni zdelo potrebno, da ga spremljate. Menim, da z
               mojim delom nisem sporna glede svojih odločitev.</p>
               <p>Menim pa, da vsi poslanci, ki smo tukaj, zaslužimo še tisti zadnji, zadnji popravni
               izpit, da se lahko sami odločamo, sami. Kajti mandat se je začel tako, da je naprej
               ta stran leta 1997 hodila v vrstnem redu in se jih je kontrolirajo, na koncu se je
               zgodilo s to stranjo, za rahlo izjemo dveh, dveh strank. In ne glede na vse, vi
               verjamete in obljubljate, da bo po novih volitvah bolje. V evforičnem vzdušju Pirovih
               zmag, se zanašate na javno mnenjske raziskave, ki so leta 1992 pokazale, da je bila
               presenečenje Slovenska nacionalna stranka, leta 1996 smo bili oziroma so bili vsi
               presenečeni nad drugim mestom ljudske stranke, kljub vsem javnomnenjskim
               raziskavam.</p>
               <p>Zato od novih volitev ne pričakujem nič. Pričakujem pa, da imamo poslanci vsak zase,
               brez predsednikov strank, to pravico, da se lahko še enkrat sami odločimo, da ne bodo
               drugi nosili naših glasovnic, da se bomo vsi upali, kljub pritiskom javnosti, medijev
               ali vodij poslanskih skupin ali predsednikov strank, po glasovnico, po glasovnico, ko
               moraš narediti trideset korakov od vrat do tukaj in do kabine in nazaj.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Kolegica Dobrajčeva 5 minut se je izšlo.</p>
            </sp>
            <sp who="SDZ2:DobrajcPolonca">

               <speaker>POLONCA DOBRAJC:</speaker>

               <p>In to je obrazložitev mojega glasu in bom glasovala za tretji krog. Hvala.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala kolegica Dobrajčeva. Ali želi torej še kdo besedo? <stage>(Ne želi.)</stage> Torej na
               glasovanje dajem predlog sklepa, dovolite da ga še enkrat preberem. <q>"Na podlagi
               četrtega odstavka 111. člen Ustave Republike Slovenije v zvezi z 280. in 261. členom
               poslovnika državnega zbora se izvedejo ponovne volitve predsednika vlade."</q>
               Ugotavljamo prisotnost! <stage>(90 prisotnih.)</stage></p>
               <p>Kdo je za predlagani sklep? <stage>(46 poslancev.)</stage> Je kdo proti? <stage>(44 poslancev.)</stage></p>
               <p>Ugotavljam, da je na podlagi izida glasovanja predlagani sklep sprejet.</p>
               <p>Prekinjam to točko dnevnega reda in prosim vodje poslanskih skupin, da se čez 15
               minut zberemo v sobi 117 zaradi dogovora o nadaljnjih postopkih izvedbe volitev
               predsednika vlade Republike Slovenije. Poslanke in poslance bom v nadaljevanju te
               točke dnevnega reda tudi obvestil o nadaljnjih potezah državnega zbora. Predvidoma pa
               predlagam, da se dobi državni zbor na seji ob 12.00 uri. Sejo prekinjam do 12.00
               ure.</p>
               <stage type="time">(Seja je bila prekinjena ob 10.19 uri in se je nadaljevala ob 13.19 uri.)</stage>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Spoštovane kolegice in kolegi, preden zaključimo današnjo sejo, mi dovolite, da vam
               dam še kratko sporočilo, pred tem pa ugotavljamo prisotnost! <stage>(90 poslank in
               poslancev.)</stage> Državni zbor je 100% sklepčen in lahko odloča.</p>
               <p>Državni zbor je danes v okviru 2. točke dnevnega reda izglasoval sklep, da bo
               opravil ponovne volitve predsednika vlade Republike Slovenije na podlagi četrtega
               odstavka 111. člena ustave in v povezavi z 280. in 241. členom poslovnika državnega
               zbora. S tem sta bili obe točki dnevnega reda izčrpani.</p>
               <p>Rad bi vam pa povedal, in se tudi opravičujem spoštovanim kolegicam in kolegom, ker
               ste nekoliko več časa morali počakati na to obvestilo, da smo se, da je bil sedaj
               razgovor z vodji poslanskih skupin.</p>
               <p>Državni zbor oziroma kolegice in kolege na tem mestu obveščam, da bo državni zbor
               ponovne volitve kandidata za predsednika vlade Republike Slovenije dr. Andreja Bajuka
               opravil na izredni seji zbora, ki se bo pričela v sredo, dne 3. maja 2000 ob 10.00
               uri dopoldne. Do pričetka točke dnevnega reda, na kateri bodo opravljene ponovne
               volitve kandidata dr. Andreja Bajuka za predsednika vlade pa lahko predsednik
               republike, poslanske skupine ali skupine najmanj 10 poslancev vlagajo nove
               kandidature za predsednika vlade. Med tako vloženimi kandidaturami pa ima prednost
               pri glasovanju morebitni kandidat predsednika republike, nato pa drugi predlogi
               kandidatur po vrstnem redu vložitve.</p>
               <p>S tem zaključujem izredno sejo in vam želim lepe praznike in na svidenje.</p>
               <stage type="time">(Seja je bila zaključena 28. aprila 2000 ob 13.21 uri.)</stage>
            </sp>
         </div>
      </body>
   </text>
</TEI>
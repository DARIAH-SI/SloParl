<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ2-Redna-16-1999-10-19">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|127EEDF1102305E8C125681100382BC1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=127EEDF1102305E8C125681100382BC1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Redna-16-1999-10-19.DZ" n="16">
               <name>Redna</name>
               <date when="1999-10-19"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Redna-16-1999-10-19.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">nadaljevanje 16. seje</stage>
            <stage type="date">(19. oktober 1999)</stage>
            <stage type="chairman"> Sejo je vodil Janez Podobnik, predsednik državnega zbora.</stage>
            <stage type="time"> Seja se je pričela ob 14.08 uri.</stage>


            <sp xml:id="SDZ2-Redna-16-1999-10-19.sp1">

               <speaker>PREDSEDNIK JANEZ PODOBNIK:</speaker>

               <p>Spoštovane kolegice poslanke, kolegi poslanci, gospe in gospodje! Pričenjam
               nadaljevanje 16. seje državnega zbora Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednje
               poslanke in poslanci: Franc Potočnik, mag. Marijan Schiffrer, Miroslav Mozetič, Jože
               Možgan, dr. Franc Zagožen; od 15.00 do 16.30 Leon Gostiša, Zmago Jelinčič, Jože
               Jagodnik, Ivan Kebrič, Vincencij Demšar, Pavel Rupar, Bogomir Špiletič; za pričetek
               seje Alojz Vesenjak in Andrej Fabjan, Roberto Battelli za pričetek seje, od 17.00 ure
               dalje Ivan Božič in Miran Jerič. Prosim, da ugotovimo navzočnost v dvorani!
               Ugotavljamo navzočnost v dvorani! <stage>(59 poslancev in poslank.)</stage></p>
               <p>Zbor je sklepčen in lahko odloča.</p>
               <p>Na sejo sem vabil predstavnike vlade Republike Slovenije in jih lepo pozdravljam.
               Današnje nadaljevanje 16. seje bomo pričeli z obravnavo prekinjene 23. točke dnevnega
               reda, to je predloga zakona o lastninjenju kulturnih spomenikov v družbeni lastnini,
               zatem bo zbor prešel na obravnavo 19. točke, to je predlog zakona o spremembah in
               dopolnitvah zakona o visokem šolstvu, in nato na obravnavo 20. točke ter po dnevnem
               redu dalje.</p>
               <p>Spoštovane kolegice in kolegi, rad bi vas tudi obvestil, da nas bo danes ob 15.15
               nagovoril predsednik parlamentarne skupščine Sveta Evrope lord Russell Johnston.
               Prosil bi vas spoštovane kolegice in kolegi, da bi se takrat tudi polno številčno
               udeležili njegovega nagovora kot sicer celotnega današnjega popoldanskega dela.</p>
               <p>Prehajamo torej na <title>23. TOČKO DNEVNEGA REDA,</title> na <title>PREDLOG ZAKONA O
                  LASTNINJENJU KULTURNIH SPOMENIKOV V DRUŽBENI LASTNINI.</title>
               </p>
               <p>Državni zbor je obravnavo te točke prekinil, ker je izglasoval proceduralni predlog,
               da se vlada opredeli do vseh tistih vloženih amandmajev, ki so bili do tistega
               trenutka, ko smo glasovali o tem proceduralnem sklepu, vloženi v proceduro. Vlada je
               ta sklep tudi uresničila, zato pač obstajajo vsi poslovniški in drugi razlogi, da
               lahko nadaljujemo z obravnavo.</p>
               <p>Torej besedo ima, ker je predstavnik vlade že nastopil, poročevalec matičnega
               delovnega telesa, to je komisije za nadzor lastninskega preoblikovanja in
               privatizacije gospod Izidor Rejc. Prosim.</p>
            </sp>
            <sp xml:id="SDZ2-Redna-16-1999-10-19.sp2">

               <speaker>IZIDOR REJC:</speaker>

               <p>Spoštovani gospod predsednik, gospe in gospodje. Gospod minister!</p>
               <p>Komisija za nadzor lastninskega preoblikovanja in privatizacije je na svojih treh
               izrednih sejah obravnavala zakon o lastninjenju spomenikov v družbeni lastnini. Vi
               ste dobili prvo in dodatno poročilo, iz katerega je razvidno, da je bila to dokaj -
               bi rekel - zanimiva tematika in seveda tematika, ki se nanaša predvsem na odlok
               ustavnega sodišča, ki določa, da je treba v določenem času določiti lastnino tudi tem
               spomenikom.</p>
               <p>V razpravi, ki je bila v sami, v sami komisiji, je seveda bilo osnovno vprašanje
               izvajanje zakona o denacionalizaciji. In na osnovi sklepov, ki smo jih sprejeli, je
               tudi vlada svoje delo nekako opravila. Tudi smo dobili ustrezno poročilo od Slovenske
               razvojne družbe, ki ima tudi v posesti določene spomenike, vendar manjše število.
               Dalje smo tudi dobili od vlade popravljen pregled in seznam spomenikov, ki so tudi
               predmet denacionalizacije, pa tudi Sklad kmetijskih zemljišč in gozdov ima svoji
               posesti določene spomenike. In seveda ta zadeva je bila, kot pravim, nekako v teh
               poročilih zaobjeta.</p>
               <p>Eden od pomembnih oziroma ena najbolj pomembnih vsebin dela komisije je bila gotovo v
               tem, da smo se spraševali, ali ta zakon tudi ne potuje mimo zakona o
               denacionalizaciji. Mi vemo, da je zakon o denacionalizaciji že osmo leto v veljavi,
               vemo tudi, da so posamezni zakoni o lastninskem preoblikovanju določali - predvsem pa
               osnovni zakon je določal - izdvojitev teh kulturnih spomenikov in tako bi seveda
               prišli v časovno stisko, nakar je gotovo - vemo sami - in smo tudi dobili ustrezna,
               bi rekel, mnenja predvsem ministra za kulturo, da prihajamo v časovno stisko.</p>
               <p>Ministrstvo oziroma vlada je vedno in sproti zagotavljala, da pač predlagani zakon
               nima noben, bi rekel, zavire, nobene zavore pri izvajanju lastninskega
               preoblikovanja. Res pa je, da bi - ko človek gleda oziroma ko smo gledali sezname,
               smo le ugotovili, da so gotovo ti postopki prepočasni in seveda, da je potrebno - bi
               rekel - to zadevo pospešiti. Od tod izhaja tudi poročilo oziroma iz zadnji predlog
               sklepa k poročilu, ki govori o tem, da vlada do 10. decembra tega leta pripravi
               poročilo o tem, kako se izvajajo - bi rekel - ta denacionalizacija in kaj so vmes
               postorili.</p>
               <p>V glavnem pa sta komisija in seveda ustrezna služba pripravili vse amandmaje, pregled
               vseh amandmajev, ki nosijo datum 15. tega meseca, zraven tega pa tudi je priloga
               oziroma smo tudi dobili na klop mnenje vlade k posameznim amandmajem. Mi vemo, da so
               bili predvsem amandmirani, v glavnem, seznami: ena in dva, res pa je tudi, da se je -
               bi rekel - tudi opredeljevala sama komisija, za posamezne amandmaje, kar pa je seveda
               na koncu vlada podala kot svoje mnenje, pa seveda komisija ni obravnavala.</p>
               <p>Predlagam, da bi šli kar k posameznemu, k temu pregledu amandmajev, kar je to tudi
               namen današnjega dela. Hvala.</p>
            </sp>
            <sp xml:id="SDZ2-Redna-16-1999-10-19.sp3">

               <speaker>PREDSEDNIK JANEZ PODOBNIK:</speaker>

               <p>Hvala gospodu Rejcu za poročilo matičnega delovnega telesa. Ali želi besedo
               predstavnik sekretariata za zakonodajo in pravne zadeve? <stage>(Ne želi.)</stage> Besedo imate
               predstavniki poslanskih skupin. Gospod Rokavec v imenu poslanske skupine Slovenske
               ljudske stranke.</p>
            </sp>
            <sp xml:id="SDZ2-Redna-16-1999-10-19.sp4">

               <speaker>FRANCI ROKAVEC:</speaker>

               <p>Hvala za besedo, gospod predsednik. Spoštovane poslanke in poslanci! Poslanska
               skupina Slovenske ljudske stranke načeloma podpira zakon o lastninjenju kulturnih
               spomenikov v družbeni lasti, predvsem v kontekstu, da se uskladi z odločbo ustavnega
               sodišča, ki je naložilo zakonodajalcu, da v osmih mesecih - se pravi do že preteklega
               datuma, 14. oktobra - uredi to področje s spremembo zakona. Razlika med prejšnjo in
               sedanjo rešitvijo je tudi, da poznamo spomenike državnega in pa spomenike lokalnega
               pomena in na ta način ti različni spomeniki tudi preidejo v državno ali pa v lokalno
               last. Zato poslanska skupina podpira tudi intenco, ki je v predlogih amandmajev, da
               se pri spomenikih, ki postanejo državna last, in njihovo upravljanje prenese v
               državno pristojnost, prav tako zagotovi sodelovanje z lokalno skupnostjo. Poslanska
               skupina Slovenske ljudske stranke pa ocenjuje, da je potrebno v zakonu jasno doreči
               predvsem določbe tega zakona, da ne bodo vplivale na odločitve upravnih, kakor sodnih
               organov glede vračanja v naravi: nepremičnin, kulturnih spomenikov, ki so v prilogi
               ena in pa v prilogi dva, pri katerih seveda tečejo postopki po zakonu o
               denacionalizaciji. Prav zaradi teh dejstev smo tudi vložili amandma za novi 5.a člen.
               Hvala lepa.</p>
            </sp>
            <sp xml:id="SDZ2-Redna-16-1999-10-19.sp5">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Rokavec. Dr. Jože Zagožen v imenu poslanske skupine
               socialdemokratov.</p>
            </sp>
            <sp xml:id="SDZ2-Redna-16-1999-10-19.sp6">

               <speaker>DR. JOŽE ZAGOŽEN:</speaker>

               <p>Spoštovani gospod predsednik, drage kolegice in kolegi! Pred nami je zakon, ki je na
               videz samo formalne narave, vendar so razprave na delovnih telesih pokazale, da nosi
               tudi precej velike vsebinske poudarke in spremembe. Predvsem se strinjam v tem, da je
               vendarle potrebno, da imajo vsi kulturni spomeniki svojega lastnika, ki bo kot dober
               gospodar skrbel tudi za vzdrževanje teh spomenikov in zato, da se kot takšni ohranijo
               bodočim rodovom, vendar je v tem zakonu vrsta stvari dokaj čudne in sporne narave.
               Gre predvsem za kriterije, za merila razvrščanja posameznih spomenikov na občinsko
               raven in na državno, predvsem pa gre za problematiko, ki se nanaša na to, da naj bi
               se lastninili tudi tisti spomeniki, ki so v denacionalizacijskem postopku. Zato je
               naša poslanska skupina tudi vložila vrsto amandmaju, in bomo kasneje pri amandmajih
               tudi pojasnili naša konkretna stališča. Hvala lepa.</p>
            </sp>
            <sp xml:id="SDZ2-Redna-16-1999-10-19.sp7">

               <speaker>PREDSEDNIK JANEZ PODOBNIK:</speaker>

               <p>Hvala, dr. Jože Zagožen. Prehajamo na razpravo poslank in poslancev. Pismenih
               prijav... V imenu poslanske skupine? Prosim, da se pravočasno prijavljate, kolegice
               in kolegi. Izidor Rejc ima besedo v imenu poslanske skupine SKD.</p>
            </sp>
            <sp xml:id="SDZ2-Redna-16-1999-10-19.sp8">

               <speaker>IZIDOR REJC:</speaker>

               <p>Se opravičujem, predsednik, ampak se pač nisva ujela v signalih.</p>
               <p>Naša poslanska skupina gotovo podpira, da se ta zakon sprejme. Res pa je tudi to, da
               kakorkoli gledamo na lastninjenje kulturnih spomenikov, ugotavljamo, da se
               denacionalizacija prepočasi izvaja. Menimo, da so seznami aboslutno predolgi, ne
               glede na to, da vlada zagotavlja, da to nima nobene povezave z zakonom o
               denacionalizaciji. Skratka, tam gredo postopki normalno naprej. Ugotavljamo, da to ni
               res, in menim, da bo morala vlada - pa tudi glede na to, kako nas, bom temu rekel,
               zunaj gledajo, se pravi, iz Bruslja - zelo pospešiti ta proces, ker sicer bomo vedno
               sproti dobivali pred nos očitke, kako teh stvari ne uredimo.</p>
               <p>Treba je vedeti, da je zakon o denacionalizaciji bil sprejet decembra leta 1991 in da
               smo sedaj že tako rekoč pred koncem leta 1999, se pravi, je to v bistvu osem let.
               Menim, da to pomeni tudi vso resnost, in tudi naša stranka opozarja vlado, da naj z
               vso resnostjo to delo opravi in se ne ne vem kako ugotavlja pri določenih pozivih,
               pri določenih mnenjih, pri določenih ne vem kakšnih - bom temu rekel - željah
               nekaterih skupin ali pa morda tudi posameznih področij, ker menimo, da je to del
               pravnega sistema, ki se ve, kako in kaj mora teči - po eni strani. Po drugi strani se
               pa tudi ve, da kot je bilo v napovedi povedano in se vidi, da je le potrebno ogromno
               denarja; se pravi, prek 10 milijard je potrebnih za to, da bi se te spomenike
               vzdrževalo in spravilo na ustrezen nivo, na nivo normalnega predstavljanja in
               normalnega izgleda.</p>
               <p>Zato menim, da je tudi v interesu morebiti vlade in cele države, da se čim prej ta
               denacionalizacija izvrši, dodeli tistemu, ki bo to upravljal, da pa so to tudi
               spomeniki javnega in državnega pomena, pa je tako ali tako stvar stroke, ki mora na
               to paziti. Hvala lepa.</p>
            </sp>
            <sp xml:id="SDZ2-Redna-16-1999-10-19.sp9">

               <speaker>PREDSEDNIK JANEZ PODOBNIK:</speaker>

               <p>Hvala, gospod Rejc. Stališče poslanske skupine združene liste predstavlja Miran
               Potrč.</p>
            </sp>
            <sp xml:id="SDZ2-Redna-16-1999-10-19.sp10">

               <speaker>MIRAN POTRČ:</speaker>

               <p>Hvala lepa. Spoštovane kolegice in kolegi! Poslanska skupina združene liste podpira
               predlog zakona, tako kot je vložen, skupaj z amandmaji, ki jih je predlagala vlada in
               v katerih je razčistila predvsem vprašanje priloge 1 in 2 kulturnih spomenikov, ki
               naj postanejo državna oziroma občinska last.</p>
               <p>Želeli bi, da je ta zakon sprejet čim prej, da bi se odpravilo eno odprtih vprašanj
               lastništva nad kulturnimi spomeniki, ki danes - ker smo že po datumu 14.10. -
               pravzaprav nimajo lastnika in se ne ve, kdo je odgovoren za gospodarjenje in tudi
               sicer upravljanje z njimi.</p>
               <p>V poslanski skupini združene liste nas moti ali pa nam ni všeč, da nismo sposobni, da
               nimamo volje, da ne znamo ali ne želimo medsebojno dovolj korektno razčistiti in
               ugotoviti, za kakšna dejanska vprašanja gre. Moti nas, da obstoja celo v okviru
               koalicije medsebojno nezaupanje, kaj pravzaprav zakon pomeni ali ne pomeni, saj eno
               uradno trdi vlada in stroka, drugo vlagajo s svojimi amandmaji poslanske skupine,
               tudi poslanske skupine koalicije.</p>
               <p>Jaz bi rad povedal, da v Združeni listi socialnih demokratov po vsem, kar smo bili
               obveščeni o vsebini zakona, o strokovnih vprašanjih v zvezi z njim, tudi na podlagi
               mnenja sekretariata za zakonodajo in pravne zadeve, verjamemo, da ta zakon ne posega
               neposredno v vprašanja, povezana z denacionalizacijo. Za to imamo konec koncev tudi
               več argumentov.</p>
               <p>Gre za popolnoma različne zakone, gre za to, da je državna lastnina, so državna
               lastnina in občinska lastnina bili mnogi kulturni spomeniki že tri leta, pa so mnogi
               od teh tudi v tem času bili vrnjeni denacionalizacijskim upravičencem, kar po logiki
               tistih, ki pravijo, da to ni mogoče, se ne bi moglo zgoditi. Ker čim je to postalo
               državna ali občinska last, bi po mnenju teh morali biti denacionalizacijski postopki
               prekinjeni in enostavno vsaj vrnitev v naravi ne bi bila mogoča. To so - bi rekel -
               za nas zadostni argumenti, ob seveda spoštovanju tudi temeljnega pravnega načela, da
               če pride do spremembe lastništva tudi na podlagi zakona, pač novi lastnik vstopi v
               vsa pravna razmerja, v pravice, pa tudi v obveznosti, ki jih je prejšnji imel.
               Indržava ali občina stopi v obveznosti tudi do denacionalizacijskega upravičenca na
               ta način, kot ga je imel prejšnji lastnik.</p>
               <p>Zaradi tega - moram reč - nam ni prijetno, se nam zdi čudno, ni nam všeč, da se v tej
               ljubi državi politizira vsaka stvar, ki je potrebna ali ni potrebna politizacije. In
               ne razumemo, da se niti v vladni koaliciji med sabo ne morejo zmeniti, kaj je črno,
               kaj je belo, kaj je resnica, kaj je strokovno mnenje, kaj je pa politizacija
               določenega vprašanja. Zaradi tega je naše prepričanje, da je mogoče zakon, tako kot
               je pripravljen, sprejet, da se s tem ne bo zgodilo nič za neposredne korektno vložene
               denacionalizacijske zahtevke in za način odločanja o njih in njihovo dokončno
               odločitev v skladu s pogoji, ki so v nekem konkretnem postopku, v ali po upravni
               plati možni in se bo o njih tudi odločalo.</p>
               <p>Zelo radi bi, če bi se o tem pred državnim zborom dale dovolj jasne in nesporne
               strokovne izjave, ker bi potem bili prepričani, da naše ocene niso napačne, ampak da
               so točne. In radi bi, da bi - bi rekel - takšnim strokovnim izjavam verjeli tudi
               druge poslanke in poslanci, ne pa, da delamo politične probleme tam, kjer jih po
               našem prepričanju ni.</p>
               <p>Če bi v poslanski skupini kakorkoli menili, da ima ta zakon vpliv na konkretne
               denacionalizacijske postopke, z njim ne bi soglašali. Ne glede na naše mnenje o
               denacionalizaciji in o dejstvu, da smo jo slabo zastavili in da takšno, kot je v
               zakonu zapisana, tudi zelo težko v praksi izvajamo, menimo, da je zakon treba
               spoštovati in da naj se konkretnavprašanja in konkretni problemi pač v upravnih
               postopkih rešujejo čim hitreje je možno, seveda pa zakonito, ne pa tako kot doslej,
               ko se je marsikdaj delalo tudi zelo po domače.</p>
               <p>Mi bomo torej ta zakon podprli in bomo nasprotovali večini tistih amandmajev, ki
               želijo - bi rekel - širiti ali ožiti seznam sam in zaradi tega, ker se ta seznam
               širiti ali ožiti ne zna, ker enostavno to ni zakon, ki bi razglašal posamezne objekte
               za kulturne spomenike ali ne, ampak zakon, ki samo že določene kulturne spomenike
               opredeli kot državno ali občinsko last; in nasprotovali bomo tudi amandmajem, ki niso
               neposredno povezani s to samo vsebino zakona. Hvala lepa.</p>
            </sp>
            <sp xml:id="SDZ2-Redna-16-1999-10-19.sp11">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Potrč. Prehajamo na razpravo poslancev in poslank. Pisnih prijav
               nimam. 5-minutne razprave. Kdo želi besedo? Gospod Čeligoj, gospa Mravljakova.</p>
            </sp>
            <sp xml:id="SDZ2-Redna-16-1999-10-19.sp12">

               <speaker>VLADIMIR ČELIGOJ:</speaker>

               <p>Hvala lepa za besedo. Spoštovani zbor. Povsem jasno je in prav, da sledimo in
               spoštujemo odločbo ustavnega sodišča, da pravno oziroma zakonsko uredimo lastništvo
               kulturnih spomenikov. Vendar se mi že na samem začetku zastavlja vprašanje, zakaj
               lastniniti kulturne spomenike, ki so predmet zakona o denacionalizaciji, ki poteka
               počasi in postopki denacionalizacije še niso končani. Ne vidim smisla, da sedaj z
               zakonom o lastninjenju kulturnih spomenikov lastninimo lastnino nekoga, ki je bila že
               njegova, ki mu je bila nacionalizirana in o kateri se vodi postopek vrnitve oziroma
               denacionalizacije v skladu z zakonom o denacionalizaciji.</p>
               <p>V tem trenutku je bivši lastnik upravičenec do tega ali onega kulturnega spomenika in
               kot takemu bomo sedaj s tem predlogom zakon o lastninjenju kulturnih spomenikov še
               otežili, da bi dobil nazaj, kar je bilo nekoč njegovo. Zakona sta si v medsebojnem
               nasprotju ravno v najpomembnejšem delu vsebine, to je v lastništvu. Ministrstvo
               pozivam, da predloži seznam spomenikov, kateri so v postopku denacionalizacije, ter
               da te kulturne spomenike izločimo iz spiska, ki je sestavni del tega zakona.</p>
               <p>Poraja se mi tudi vprašanje, v čem je državni pomen kulturnih spomenikov, ki so na
               seznamu, in kje je vsebinska ločnica med kulturnim spomenikom državnega značaja in
               med kulturnim spomenikom občinskega značaja. Zanima me tudi, kaj bo delala država s
               temi spomeniki, ki jih predlaga, da se podržavijo. Jih bo obnavljala? Bo zanje
               skrbela kot dober gospodar? Bo z njimi tržila v turistične namene? Jih bo prodala?
               Skratka, kaj bo z njimi počela? Ali ni podržavljanje kulturnih spomenikov novo breme
               za državni proračun? To so moji pomisleki in moja vprašanja,na katere bi želel
               odgovor. Hvala lepa.</p>
            </sp>
            <sp xml:id="SDZ2-Redna-16-1999-10-19.sp13">

               <speaker>PREDSEDNIK JANEZ PODOBNIK:</speaker>

               <p>Hvala, gospod Čeligoj. Besedo ima gospa Mravljakova.</p>
            </sp>
            <sp xml:id="SDZ2-Redna-16-1999-10-19.sp14">

               <speaker>DARINKA MRAVLJAK:</speaker>

               <p>Spoštovani! Ustavno sodišče je naložilo parlamentu, da z zakonom na nedvoumno
               določljiv način določi predmet podržavljanja. Temeljni namen bivšega zakona tudi s
               strani ustavnega sodišča ni izpodbijan, vendar je ustavno sodišče dalo zakonodajalcu
               v razmislek tri zadeve, in sicer: ali podržaviti spomenike in znamenitosti, s
               katerimi so kot lastnina upravljale občine? Ali podržaviti spomenike, ki so v
               stečajni masi? Ali podržaviti tudi dele naravne in kulturne dediščine, ki niso
               razglašeni za spomenik ali znamenitost? In prav te dileme izražajo tudi vloženi
               amandmaji.</p>
               <p>Ta predlog zakona naj bi uredil lastninjenje nepremičnih kulturnih spomenikov, ki so
               bili kot družbena lastnina v sredstvih podjetij in drugih pravnih oseb na dan
               23.8.1996. Gre za to, da je v predlogu podržavljenih večina spomenikov, ki jih je
               podržavila že vlada s sklepom. Novo pa je to - in me zanima, po kakšnem kriteriju -
               da se spisek spomenikov iz leta 1996 razdeli na tiste državnega in na tiste lokalnega
               pomena in na ta način ti tudi prehajajo ali v državno ali v lokalno last. V letu 1996
               je vlada s sklepom glede na spomeniške lastnosti podržavila 109 spomenikov in ne vem,
               kako so po treh letih nekateri postali tako nepomembni, da imajo sedaj samo status
               lokalnega pomena. Zato bi moral državni zbor pri odločanju natančneje poznati
               kriterije delitve na lokalni in državni pomen. Zanima me, ali so pri kategorizaciji
               na državni in lokalni pomen sodelovali tudi zavodi za zaščito kulturne in naravne
               dediščine in ali so pri prenosu lastništva z državne na lokalno skupnost pridobili
               soglasje lokalnih skupnosti, kar zahteva 24. člen zakona o lokalni samoupravi.</p>
               <p>Čeprav se skuša poslancem in javnosti dopovedati, da status spomenika nima nobene
               veze z lastništvom, je vendarle celoten koncept zakona zasnovan prav na ta način, kar
               ste nedvoumno tudi sami, gospod minister, povedali s svojim prvim nastopom. Čeprav se
               mi sam koncept zakona ne zdi pravilen, bom predlog zakona podprla, s prvim amandmajem
               k 5. členu, amandma poslanske skupine SLS za novi 5.a člen in seveda svoj amandma, ki
               ga bom potem v razpravi tudi podrobneje obrazložila.</p>
            </sp>
            <sp xml:id="SDZ2-Redna-16-1999-10-19.sp15">

               <speaker>PREDSEDNIK JANEZ PODOBNIK:</speaker>

               <p>Hvala, gospa Mravljakova. Želite besedo predstavniki vlade? Gospod minister Jožef
               Školč ima besedo, še prej pa želi gospod Henigman, nato dr. Jože Zagožen.</p>
            </sp>
            <sp xml:id="SDZ2-Redna-16-1999-10-19.sp16">

               <speaker>BENJAMIN HENIGMAN:</speaker>

               <p>Spoštovani! Zakon je zopet eden tistih zakonov, ki povzroča zmedo v parlamentarni
               proceduri. Res je, da je ustavno sodišče naložilo, da se uredi problem družbene
               lastnine. Res pa je tudi, da smo na komisiji za lastninsko preoblikovanje dobili
               seznam kulturnih spomenikov, za katere teče denacionalizacija - in teh je 23 <stage>(vemo,
               kdaj se je denacionalizacija začela, leta 1993 oziroma še prej)</stage> - in res je, da je od
               teh kulturnih spomenikov pravnomočno zaključen samo en postopek <stage>(Gorišnica, grad
               Borel)</stage>, 22 postopkov je pa še odprtih. Se pravi, da gre tu velika kritika
               izvrševalcem denacionalizacijskih postopkov, se pravi vladi in upravnim organom po
               upravnih enotah. Če tega problema ne bi bilo, bi ta zakon danes šel skozi proceduro
               verjetno praktično brez večjih pripomb poslanskih skupin, pa tudi posameznih
               poslancev; tudi ne bi bilo cele vrste amandmajev k prilogi tega zakona.</p>
               <p>Vendar za kaj tu pravzaprav gre? Gre seveda za ta nesrečni 5. člen oziroma dikcijo,
               kaj pomeni ta zakon v trenutku, ko bo sprejet: ali se še vrača objekte v naravi, tako
               kot zahteva osnovni zakon o denacionalizaciji, ali ne. Moram reči, da nam minister na
               to vprašanje ni znal jasno odgovoriti, čeprav smo o tem debatirali kar na treh sejah.
               Tudi vlada, ki je sprejela na 119. redni seji, 15. julija 1999, izjavo volje, je to
               stvar deloma zameglila. Kaj piše v tej izjavi <stage>(citiram)</stage>: "Vlada Republike Slovenije
               ne nasprotuje zahtevku predlagatelja rimskokatiliške škofije Maribor za vrnitev gradu
               Betnava v Maribor, Streliška cesta 150, ki stoji na parceli tej in tej, v last in
               posest." In drugi sklep: "V primeru, da v denacionalizacijskem postopku iz prejšnje
               točke tega sklepa izda ministrstvo za kulturo odločbo o vrnitvi gradu Betnava, vlada
               predlaga ministrstvu, da se zagotovi javni interes za zaščito kulturnega spomenika v
               skladu z zakonom o varstvu kulturne dediščine...," intako naprej. In tretjič:
               "Upravičenec je v primeru vrnitve gradu dolžan prevzeti tudi vse obveznosti do
               vlagateljev." Kaj v bistvu ta izjava volje pove: da ima minister za kulturo vso
               pravico, da z nepremičninami po tem zakonu dela, kar želi - ali jih vrne v naravi ali
               jih pa ne vrne v naravi." In to se mi zdi glavni spor tega zakona oziroma glavno
               odprto vprašanje. Zato smo poslanci, SKD seveda, tisti, ki predlagamo in bomo z
               glasovanjem opravičili takšno stališče, da se vse, kar je odprtih postopkov o
               denacionalizaciji, pravnomočno zaključi ne glede na sprejetje tega zakona. Najcenejše
               za državo je, da vse, kar je možno vrniti v naravi, se vrne tudi v naravi. In novi
               lastnik prevzame, seveda, tudi breme vzdrževanja teh objektov, vendar to je želel že
               takrat, ko je vložil prošnjo za vrnitev v naravi. Se pravi, tukaj so stvari
               nesporne.</p>
               <p>Vendar, v vsem tem se je pojavilo še eno odprto vprašanje. Seveda govorim v lastnem
               imenu pa tudi v imenu poslancev, na poslanski skupini smo se o tem pogovarjali. V tej
               prilogi smo jasno dobili tudi poročilo, katere parcele so prišle na sklad kmetijskih
               zemljišč in gozdov. Tukaj je cela vrsta v občini Dolenjske Toplice - Kočevskega Roga.
               Se prvi, cela vrsta parcel. Govori se, seveda, o Bazi 20 in o bunkerjih, ki so
               nastali v zvezi s partizanskimi bolnišnicami oziroma s partizanskimi štabi.</p>
               <p>Jaz sem postavil v razpravi gospodu ministru jasno vprašanje: kaj pa z ostalimi
               zemljišči in grobišči na področju Kočevskega Roga, ki so se zgodili, žal, v žalostni
               zgodovini, po vojni. Kaj za ostala množična grobišča? Kaj je z njimi? In ne boste
               verjeli, deset let po osamosvojitvi oziroma po novi državi nihče še ni dal vloge za
               ureditev statusa vojnih grobišč po drugi vojni. Dal sem samo primer Kočevskega Roga,
               takih je - takoj bom zaključil predsednik - takih je seveda mnogo po Sloveniji.</p>
               <p>Zato poslanci SKD predlagamo, da v sklopu tega zakona sprejmete še dodaten sklep, ki
               smo ga predlagali. Ker mi je potekel čas, ga bom obrazložil kasneje, ko bo prišel na
               vrsto. Hvala.</p>
            </sp>
            <sp xml:id="SDZ2-Redna-16-1999-10-19.sp17">

               <speaker>PREDSEDNIK JANEZ PODOBNIK:</speaker>

               <p>Hvala, kolega Henigman. Razprava dr. Jože Zagožen.</p>
            </sp>
            <sp xml:id="SDZ2-Redna-16-1999-10-19.sp18">

               <speaker>DR. JOŽE ZAGOŽEN:</speaker>

               <p>Hvala lepa. Moja razprava bo bolj vprašanje gospodu ministru za kulturo, da pojasni,
               kako bo v praksi izgledal podpis pogodbe iz 5. člena tega zakona. Namreč 5. člen
               pravi tako: "O povračilu vlaganj v podržavljene spomenike sklene Republika Slovenija
               ob prevzemu nepremične pogodbo z dosedanjim upravljavcem." Se pravi, pogodba se
               sklene takrat, ko postane država že lastnik te nepremične. In seveda se postavlja
               vprašanje, kakšne pogajalske pozicije bo sploh imel takrat dosedanji lastnik. On se
               ne bo mogel o ničemer pogajati, kajti lastnik bo država, ampak pogajal pa bi se naj o
               dokaj zapletenih zadevah. Zakon mu omogoča, da dobi povrnjena sredstva, ki jih je
               vlagal v redno vzdrževanje - razen sredstev rednega vzdrževanja, ja. Ta sredstva ni
               dobil vrnjena in se upoštevajo samo tista, ki so bila potrebna za ohranjanje
               spomenika. To pa se izključuje, kajti za ohranjanje spomenika so bila potrebna ravno
               sredstva iz rednega vzdrževanja. Tako da menim, da ekonomske koristi dosedanjega
               upravljavca s tem členom, takšnim, kot je, niso zaščitene. Člen bi moral biti po
               mojem takšen, da bi pač avtomatsko določal, da je novi lastnik dolžan po nekih
               standardih ta vlaganja povrniti, ne glede na podpis pogodbe, ki pa se lahko sklene
               ali pa ne. Za pogodbo morata biti dva. Mora biti volja izražena, mora imeti vsaka
               stran neko moč, neko pogajalsko pozicijo. V tem primeru je ni.</p>
               <p>Tako da bi prosil, če se tudi ta stvar pojasni v nadaljevanju diskusije. Hvala
               lepa.</p>
            </sp>
            <sp xml:id="SDZ2-Redna-16-1999-10-19.sp19">

               <speaker>PRESDEDNIK JANEZ PODOBNIK:</speaker>

               <p>Hvala, dr. Jože Zagožen. Sedaj predajam besedo gospodu ministru.</p>
            </sp>
            <sp xml:id="SDZ2-Redna-16-1999-10-19.sp20">

               <speaker>JOŽEF ŠKOLČ:</speaker>

               <p>Hvala lepa, gospod predsednik. Spoštovane poslanke, spoštovani poslanci.</p>
               <p>Najprej bi se rad zahvalil, da je pravzaprav sploh možnost, se do teh problemov, ki
               jih ta zakon prinaša, opredeljevati, ne glede na to, da je v mojem glasu precej
               grenkobe, kar se tega tiče, glede na to, da je Vlada Republike Slovenije predlagala
               rešitve že pred parlamentarnimi počitnicami in ne bi bilo nikakor potrebno, da se
               znajdemo v situaciji, v kakršni smo v tem trenutku, ko so ti spomeniki - bom rekel -
               v takem statusu, da je dejansko vprašanje, kdo je njihov lastnik.</p>
               <p>Kaj pa v družbi in državi, ki prisega na to, da je treba imeti stvari tudi lastniško
               urejene, to pomeni, sami zelo natančno veste in o tem ne bi govoril. Ni mogoče voditi
               nobenih resnih vlaganj več v te spomenike, ni mogoče odobravati različnih programov
               restavriranja in tudi druge vrste programov, kot pravi gospod Zagožen, eventualne
               ekonomske rabe. Vprašanje je, kako je mogoče v tem trenutku voditi tudi postopke
               denacionalizacije, ker s 14. oktobrom se je pač zgodilo to, da se vračamo nazaj v
               čas, ko smo imeli še družbeno lastnino in če bi tudi sicer veljala ta ureditev, potem
               bi se pravzaprav zdaj znašli v situaciji, ko bi bili naslovnik za različna vprašanja,
               povezana s temi spomeniki, pač nedefinirani upravljavci družbene lastnine. Kakorkoli,
               ob tem zakonu se je odprlo niz relevantnih vprašanj, ki pa vsa ne govorijo o tistem,
               kar je potrebno urediti. Ministrstvo in vlada pravzaprav urejata tisto, kar je bilo v
               prejšnjih rešitvah urejeno slabo, in nič drugega. Škoda bi se bilo podajati žogico,
               kdo je bil predlagatelj kakšne od rešitev, kdaj so bili poslanci tisti, ki so
               predlagali zakon, ki je v tem trenutku prenehal veljati, kdaj je bil moj predhodnik
               tisti, ki je pač opredelil seznam 109 spomenikov; lahko pa pojasnjujem stvari za čas
               od februarja naprej, ko je bilo jasno, da je treba te stvari urediti na drugačen
               način in z močjo zakona.V te rešitve so bili zapleteni - bom rekel -praktično vsi
               ministri, če govorimo o provenienca te sporne - se pravi krščansko demokratski:
               dvakrat na vprašanja, ki so bila danes zastavljena, in iz združene liste enkrat, tako
               da bo popolnoma jasno, kakšne vrste težave so različni kolegi v različnih časih
               reševali.</p>
               <p>Kar se tiče vprašanj denacionalizacije, je ta zakon z vprašanji denacionalizacije
               povezan v toliko, ko pač ukinja družbeno lastnino na način, da prinaša spisek v tem
               trenutku državnih in spomenikov, ki preidejo v lokalno last, medtem ko pa s tem
               upravičenja do tega premoženja ne presahnejo. Se pravi, bo potrebno v nadaljnjih
               postopkih denacionalizacije pridobiti mnenje enkrat občine, drugič države, tako kot
               ste lahko spremljali v tem postopku, povezanim z Betnavo, da se lastnik opredeli ali
               obstojijo, ali nasprotuje ali ne vračanju v naravi. Rešitve bodo verjetno različne in
               je nemogoče - predvidevam - s tem zakonom povedati, da se ta del postopka zakona o
               denacionalizaciji lahko s tem briše. Vsaj sam si ne predstavljam, da je temu tako,
               ker je marsikateri postopek v drugih situacijah imel različne omejitve in včasih
               nekdo ni hotel vračila v naravi, pa ga je moral verjetno vzeti, in drugič je seveda
               nekdo poskušal iz zahteve za vračilo v naravi eventualno potem tudi dobiti čim več v
               postopkih, ko je končal na odškodninskem skladu. Ampak kakorkoli rečeno: ta zakon v
               bistvu - bom rekel - pa sedaj že zapolnjuje pravno praznino, ko se ne ve točno, kdo
               je zavezanec v postopkih denacionalizacije.</p>
               <p>Da me ne boste gledali tako čudno, je treba povedati, da so bili ti spomeniki že dve
               leti v državni lasti-čisto vsi. Ne gre za neko novo podržavljanje in teh 109
               spomenikov je vlada prenesla v državno last na predlog mojega kolega dr. Dularja. Teh
               109 spomenikov je potem v - del njih je pač črtan iz seznama, ker so se končali
               bodisi postopki denacionalizacije bodisi je na drugačen način prišlo do
               polastninjenja. Pravni naslov za reševanje teh zahtevkov je bila država Slovenija, v
               njenem imenu pač vlada. Ministrstvo za kulturo samo vodi postopke v teh primerih. In
               ni res to, kar trdi gospod Henigman, da dela, kar hoče, ampak mora enostavno
               upoštevati vse tisto, kar so procesne predpostavke oziroma pravila iz zakona o
               denacionalizaciji; kadar se pač sprejema izjava volje, mora tehtati seveda tudi težo
               argumentov tistega, ki pač vračilu v naravi nasprotuje ali pa ne nasprotuje. Tu
               seveda prostora za tako imenovano prosto presojo, ni. Ovire, ki nastajajo, nastajajo
               iz drugih razlogov in de facto iz drugih zakonov in so zapisane v 19. členu zakona o
               denacionalizaciji.</p>
               <p>Toliko o teh povezavah med enim zakonom in drugim zakonom. V tem primeru, sedaj če bi
               hoteli voditi kakršenkoli postopek naprej, če govorimo samo o denacionalizaciji, je
               na nek način celo sporno - sam ne znam na to odgovoriti - kdo je zavezanec. Država
               dejansko ni več, ker je ta rešitev nehala veljati 14. oktobra. Ali so lokalne
               skupnosti, ali je SRD, ali so bivša družbena podjetja, ali je kdo četrti; to je - bom
               rekel - relevantno vprašanje za pravne strokovnjake. Vsekakor pa tem spomenikom hudo
               dosti ta - bom rekel - pravno zanimiva situacija ne koristi.</p>
               <p>Tako da bi rekel, da enostavno ne prihajamo v kvalitetno novo situacijo, kar se tiče
               tega, ali so državni ali ne spomeniki, ampak ker so bili že do 14. oktobra v državni
               lasti in so vsi postopki normalno - pač kolikor je možno normalno - tekli, določenih
               postopkov - ne govorim o denacionalizaciji - pa enostavno ni bilo mogoče voditi, ker
               vsi tisti, ki so zdaj uporabniki teh spomenikov, nimajo nobene voljev to vlagati,
               dolgoročno načrtovati prihodnost teh spomenikov, ker ne vedo, kako se bo parlament o
               tem odločil. Tako da je velika škoda predvsem za spomenike, da te odločitve še
               ni.</p>
               <p>Seveda ni res, da bi s tem, ko so nekateri spomeniki bili razglašeni za spomenike
               državnega ali pa lokalnega pomena, avtomatično padla obveza samo na državo. Še vedno
               bo padla tudi na uporabnike. Sami veste, koliko možnosti je v proračunu za
               vzdrževanje teh spomenikov in ne bo in ni daleč trenutek, ko boste lahko to svojo
               skrb podelili z mano in podprli eventualno večja sredstva za te spomenike. Ampak kako
               se te zgodbe končajo, tudi sami natančno veste.</p>
               <p>Tudi ni res, da bi lastniki zmeraj in v celoti skrbeli za svoje spomenike. Taki so v
               Sloveniji zelo redki. V tem trenutku bi vam jih ne znal našteti deset, bojim se pa,
               da tudi kdo drug ne. S tega vidika je državna blagajna in marsikje tudi občinska
               blagajna odprta za spomenike, ki jih imajo v lasti zasebniki, in za spomenike, ki jih
               ima v lasti Cerkev.</p>
               <p>Če gre za vprašanja nevračanja Cerkvi, potem morate vedeti, da ključno breme obnove
               sakralne dediščine že dolga leta nosi država Slovenija. Ključno breme! To nam
               priznavajo tako cerkveni voditelji, kot stroka, kot mednarodna javnost. S tem seveda,
               ko mi nekomu vrnemo, še nismorazbremenjeni te skrbi za spomenike in tudi to ni - bom
               rekel - predmet operacije tega zakona. Predvidevam, da bo v naprej - tudi letošnje
               vloge so take, da pravzaprav vsakdo, ki namerava karkoli postoriti na spomenikih,
               poskuša to upravičeno postoriti tudi s pomočjo širše skupnosti, pa se ji naj reče
               mestna občina, navadna občina ali pa državna blagajna.</p>
               <p>Za nas... Seveda ni mogoče do konca odgovoriti temu, kar sprašuje doktor Zagožen,
               kako točno bo izgledala taka pogodba. Dejstvo pa je, da se da v bistvu iz teh
               restavratorskih programov in drugih programov videti, koliko je bilo tako imenovanega
               rednega vzdrževanja na spomenikih in koliko je bilo investicijskega denarja vloženega
               v te spomenike. Tudi v postopkih denacionalizacije se to zelo podobno ugotavlja in s
               tega vidika je možno pogledati in priznati različnim vlagateljem to, da so vložili
               denar kot neke vrste vložek v lokalno oziroma državno lastnino in - bom rekel - neke
               vrsto olajšavo potem pri najemnini.</p>
               <p>Ta rešitev je prišla v zakon na predlog ljudi, ki so razpravljali v odboru, ki ga
               vodi gospod Rejc, in se nam zdi na nek način smiselna, da je obveza pač pripraviti te
               pogodbe; ni pa obveza, da nekdo sprejme rešitev, ki je njemu neustrezna. Z druge
               strani vam lahko zagotavljam, da je ministrstvuoziroma tudi bo ministrstvu prva skrb,
               da so spomeniki v spodobni kondiciji in si s tega naslova ne obetamo kakšnih velikih
               prihodkov, češ, da se da od tega bogato živeti.</p>
               <p>Kar se tiče kategorizacije teh spomenikov, je treba reči, da kategorizacija ni
               nastajala direktno v pisarnah na Cankarjevi 5, ampak so kategorizacijo pripravili
               ljudje, ki delajo v regionalnih zavodih za varstvo naravne in kulturne dediščine po
               kriterijih, ki veljajo v stroki. In niso - bom rekel - stvar neke arbitrarne presoje
               - bom rekel - mene ali mojih bližnjih sodelavcev, ampak temelji vsa ta kategorizacija
               na predlogih uprave za dediščino oziroma zavodov za varstvo naravne in kulturne
               dediščine.</p>
               <p>Sam si ne bi upal tako pavšalno, kot je bilo vse te dni, reči, da ti ljudje ne vejo,
               kaj delajo. V tem smislu se mi zdi nujno protestirati zoper te ocene, češ da ni
               kriterijev kdaj se nekaj razglasi za takšno ali drugačno dediščino, kdaj se predlaga
               razvrstitev v takšen ali drugačen razred. To je nevarno početje in - bom rekel -
               krivično do ljudi, ki pravzaprav za razliko od nas bolj ali manj celo življenje
               posvetijo temu, da se ukvarjajo z dediščino. Ali so zmeraj uspešni ali ne, je druga
               stvar. Ampak, ko dajete take ocene, jih pač samo na posreden način dajete, kar se
               tiče vodstva ministrstva, ker to nastaja res drugje in mi drugih ljudi, kot ti, ki so
               pač umetnostno zgodovino in druge stroke študirali na različnih univerzah, enostavno
               pač nimamo.</p>
               <p>Bilo je vprašanje okrog grobišč. Samo označevanje grobišč ni v pristojnosti uprave za
               dediščino niti ministrstva za kulturo, ampak je - kot je znano gospodu Henigmanu - to
               v pristojnosti ministrstva za delo, družino in socialne zadeve. In spet obstoji
               razlika med grobišči in dediščino. Ali bodo ta grobišča postala tudi dediščina, je
               spet stvarteh postopkov, ki jih je potrebno sprožiti: zbrati za njih dokumentacijo in
               peljati za njih razglasitev, tako da jaz temu sklepu, ki je na koncu, niti ne
               nasprotujem, menim pa, da na nepravem mestu rešujemo seveda pomembno vprašanje. Sami
               smo ponudili večkot enkrat, ker to ni diskusija, ki bi bila prvič odprta, pomoč pri
               razreševanju teh problemov - ampak za tiste, ki pri tem niste sodelovali, moram reči,
               da se po te vrste pomoč doslej ni nihče zatekel. Pa o tem govorimo več kot leto dni
               in jo ponujam tudi v plenumu, ker se sicer o misli, kot da hoče nekdo nekomu v nečem
               nagajati. Kakorkoli, to so stvari, ki so povezane s tem zakonom, in kot rečeno:
               večino teh vprašanj, ki so se ob tem odpirala, ta zakon ne rešuje. V tem trenutku pa
               na najbolj dramatičen način rešuje pač vprašanje - bom rekel v navednicah -
               "nelastnine". In to je presoja, ki jo morate narediti v državnem zboru: ali boste
               naprej pustili nelastnino - ker pač družbene lastnine, mislim, da več ni - ali boste
               določili s temi seznami državno lastnino in lastnino lokalnih skupnosti. Potem bo pa
               vis-a-vis države in vis-a-vis lokalnih skupnosti teklo veliko število zahtevkov,
               bodisi kar se denacionalizacije tiče in seveda bo mogoče s prstom v posameznih
               primerih kazati - bodisi na državo ali pa koga tretjega - da ni poskrbel ali s
               pogodbo za kondicijo teh spomenikov ali s svojimi lastnimi sredstvi.</p>
               <p>Rad bi odgovoril tudi gospodu Potrču, da pravzaprav se je koalicija - pa ne vem, kako
               potem vsi ti kanali delujejo in kako se potem naprej obveščajo - da se je na koncu
               sporazumela, da za amandmaje soglasno, ki ste jih dobili v pregledu, tako da me
               mogoče kakšen nastop - ne bom rekel čudi, ampak preseneča, pa ne vaš - da ne bo
               nesporazuma - s tem, da je pustila odprto vprašanje tega novega 5.a člena, za
               katerega pa spet lahko rečem, kar sem vam že zadnjič: da tega vprašanja v vladi nismo
               šteli za vprašanje, ki bi moralo biti urejeno s tem zakonom. Zato je ta dikcija, da
               mu ne nasprotuje. To je to, jaz sem vam pripravljen to pojasnjevati v nedogled,
               ampak, dane bo nesporazumov: vprašanje nelastnine je v tem trenutku oziroma od meseca
               junija že v vaših rokah. Hvala lepa.</p>
            </sp>
            <sp xml:id="SDZ2-Redna-16-1999-10-19.sp21">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod minister. Ja, kolegice in kolegi eno repliko bomo še spustili, ker
               potem moramo zaključiti ob 15.10, zaradi.. Prvo repliko ima gospa Kragelj-Zbačnik
               Ana.</p>
            </sp>
            <sp xml:id="SDZ2-Redna-16-1999-10-19.sp22">

               <speaker>MAJDA ANA KRAGELJ-ZBAČNIK:</speaker>

               <p>Vprašanje imam.</p>
            </sp>
            <sp xml:id="SDZ2-Redna-16-1999-10-19.sp23">

               <speaker>PODPREDSEDNIK ANDREJ GERENČER:</speaker>

               <p>5 minut.</p>
            </sp>
            <sp xml:id="SDZ2-Redna-16-1999-10-19.sp24">

               <speaker>MAJDA ANA KRAGELJ-ZBAČNIK:</speaker>

               <p>Pozdravljeni. Bolj ko poslušam ministra za kulturo, bolj imam občutek, da vsak živi
               na drugem planetu, da vsak govori drug jezik. In sedaj res ne razumem in sprašujem
               gospoda ministra: vsi vemo, zakaj danes obravnavamo ta predlog, vemo, zakaj je
               ustavno sodišče razveljavilo, vemo pa tudi - in sprašujem ministra za razlago.
               Namreč, Vlada Republike Slovenije je na 123. seji 9. septembra 1999 v sklepu jasno
               zapisala, da so v postopku denacionalizacije še številni kulturni spomeniki in med
               njimi navedla tudi tiste, ki so danes ponovno v procesu ponovne nacionalizacije:
               Blejski otok, Kostanjevica na Krki, grad Betnjava in še bi naštevala.</p>
               <p>Po drugi strani pa iz 20. septembra 1999 ministrstvo za kulturo jasno zapiše:
               "Problemi pri izvajanju zakona o denacionalizaciji. Ministrstvo za kulturo je
               pristojni organ, ki odloča na prvi stopnji o denacionalizaciji nepremičnin, ki so
               razglašene za kulturne spomenik, ali naravne znamenitosti, in premičnin, ki so
               kulturne, zgodovinske, umetniške vrednosti." Celoten pripad denacionalizacijskih
               zahtev je 923. V času, ko velja zakon o ZDEN , pa je bilo rešenih samo nekaj zadev.
               1992-12, 1993-66, 1994-76, 1995-44 in potem vsako leto manj: 1996-36, 1997-20,
               1999-26. Ob tem pa zakon o ZDEN v 88. členu jasno zapiše: "Z dnem uveljavitve tega
               zakona ni dopustno nobeno razpolaganje z nepremičninami oziroma premoženjem, glede
               katerega po določbah tega zakona obstaja možnost dolžnost vrnitve." To se pravi,
               zakon jasno pove, da vsi tisti postopki, ki so v procesu ZDEN-a, se ne smejo ponovno
               nacionalizirati. Vi jasno zapišete v vaših sklepih, kaj je še v postopku
               denacionalizacije, kljub temu jih vključite v proces ponovne denacionalizacije. In to
               kljub opozorilom zadnjega poročila Evropskega sveta, kako Slovenija krši osnovne
               človekove pravice, krši vrednost privatne lastnine in nas opozarja, da zna to biti
               eden od glavnih razlogov, da še dolgo ne bomo v Evropski uniji</p>
               <p>Kako se gospodje in gospe iz vlade dovolite tak cinizem in tako zaničevanje
               slovenskega naroda, nas poslancev, da mislite, da nas boste s takim govorjenjem in s
               takim zameglevanjem prepričali, da to ni ponovna nacionalizacija; da je to
               spoštovanje naše ustave, našega pravnega demokratičnega reda in s tem si upate celo
               preprečevati Evropsko unijo. Zato gospod minister, še enkrat sprašujem, kako je možno
               ob tem, ko jasno zapišete, da so nekateri spomeniki, ki so v postopku
               denacionalizacije ponovno vključeni lahko v nacionalizacijo, kljub temu, da ZDEN še
               vedno velja in kljub temu, da nas Evropa na to resno opozarja. Hvala lepa.</p>
            </sp>
            <sp xml:id="SDZ2-Redna-16-1999-10-19.sp25">

               <speaker>PODPREDSEDNIK ANDERJ GERENČER:</speaker>

               <p>Hvala lepa. Kolegice in kolegi. Tu prekinjam sejo. Prosim, da smo vsi na svojih
               mestih ob 15.15, da bi lahko potem tudi pozdravili predsednika evropskega parlamenta
               oziroma skupščine.</p>
               <stage>(Seja je bila prekinjena ob 15.11 uri in se je nadaljevala ob 15.15 uri.)</stage>
            </sp>
            <sp xml:id="SDZ2-Redna-16-1999-10-19.sp26">

               <speaker>PREDSEDNIK JANEZ PODOBNIK:</speaker>

               <p><stage>(Ploskanje v dvorani.)</stage> Spoštovane kolegice in kolegi! Parlamentarna skupščina Sveta
               Evrope je bila ustanovljena kot prva evropska skupščina v zgodovini Evrope. S svojo
               dosledno zavezanostjo spoštovanju človekovih pravic in dostojanstva vsakega
               posameznika, s priznavanjem pravice do ohranjanja kulturne identitete in samobitnega
               razvoja vseh evropskih narodov in držav, ob upoštevanju pravil demokratičnega
               sporazumevanja gradi temelje skupne in drugačne evropske prihodnosti, ki ji je
               zavezana tudi Slovenija. Svet Evrope, ki je Sloveniji že zelo zgodaj ponudil podporo
               inprostor za predstavitev svoje poti v demokratično družbo in samostojno državnost, v
               slovenski zavesti in v slovenski družbi in državi uživa globoko spoštovanje. Zato smo
               veseli in počaščeni, da v prostorih slovenskega parlamenta lahko pozdravimo
               predsednika parlamentarne skupščine Sveta Evrope, njegovo ekscelenco lorda Russella
               Johnstona, da nagovori poslanke in poslance državnega zbora. <stage>(Ploskanje v
               dvorani.)</stage></p>
            </sp>
            <sp xml:id="SDZ2-Redna-16-1999-10-19.sp27">

               <speaker>LORD RUSSELL JOHNSTON:</speaker>

               <p>Spoštovani gospod predsednik, dragi Evropejci, dragi prijatelji! Svoj govor pogosto
               začnem v jeziku dežele, kjer gostujem in mikalo me je, da bi vam zaželel dober dan po
               slovensko. Vendar so me opozorili, da med tem, ko so soglasniki v obeh besedah dokaj
               varni za izgovorjavo, je lahko izgovorjava samoglasnikov geopolitično občutljiva.
               Zato raje ne bi ponovil domnevne napake nekega drugega angleškega govorca, ki je vašo
               prestolnico obiskal junija in se bom zadovoljil s tem, da vam povem, kako sem vesel,
               da sem spet v Sloveniji. Z vsakim novim obiskom odkrivam nove dokaze, ki pričajo o
               tem, da so politične reforme res uspešne in da se gospodarska rast izboljšuje. Ko se
               sprehajam po ljubljanskih ulicah, si težko predstavljam, da je bila Slovenija le 8
               let nazaj prizorišče vojne. Čeprav je bila ta vojna kratka, je bila prva v Evropipo
               koncu druge svetovne vojne. Prizadetih je bilo več kot 40 ljudi. Hkrati je zlovešče
               naznanjala, česa vsega je zmožen uničevalski Miloševičev režim in kaj namerava. Žal,
               tega znamenja mnogi večkrat niso hoteli videti, celo takrat ne, ko se je vojna že
               razširila na Hrvaško, nato v Bosno in ne nazadnje še na Kosovo. Tragična zgodba bivše
               Jugoslavije se še ni končala, in tudi ni znano, kako se bo, čeprav je zdaj že manj
               scenarijev, kot jih je bilo pred letom dni ali celo pred nekaj meseci. Noben pa se ne
               konča srečno za Slobodana Miloševiča. Mednarodna skupnost, kakorkoli jo že
               definirati, je bila med vojno nesposobna razumeti, zakaj se je stanje na Balkanu
               spremenilo v takšno divjanje in tragedijo. Konec koncev je imela predvojna
               Jugoslavija v mnogih pogledih, tako ekonomskih kot političnih, boljše možnosti, da
               uspešno sprejme demokratične vrednote in uvede delujoče tržno gospodarstvo.
               Pravzaprav v mnogih ozirih je tako tržno gospodarstvo že obstajalo. Mednarodna
               skupnost, zlasti pa Evropska skupnost, ki jisedaj rečemo Evropska unija, se iz
               neznanega razloga nista znali pravilno odzvati in končati to vojno, ubijanje in
               pustošenje. Eden izmed razlogov je prav gotovo naivno prepričanje, da se je zgodovina
               nekako začela z letom 1991, ko sta Slovenija in Hrvaška razglasili svojo neodvisnost.
               Zaradi poenostavljenja in nepoznavanja dogodkov, ki so se zgodili pred odločitvijo za
               neodvisnost, je mednarodna skupnost kratkovidno pomagala Miloševiću, da nadaljuje
               svojo politiko "Blut and Boden" po vsem ozemlju bivše Jugoslavije. Čeprav se lahko po
               poročilu, ki sem ga slišal v britanskem spodnjem domu, kjer sem takrat deloval,
               pošteno opravičim za takratno obotavljanje, omahovanje in napačno razumevanje
               dogodkov, pa bi se kljub temu rad v imenu Evropske skupnosti odkupilza storjene
               napake in izrazil spoštovanje Sloveniji, še posebej pa njenim ljudem in njeni civilni
               družbi. Ta je, še preden so se pojavile prve razpoke v berlinskem zidu, začela
               uvajati spremembe, ki so jih navdihnile vrednote Sveta Evrope, demokracija, človekove
               pravice in pravna država. Svet bi moral iskreno in jasno, pa čeprav v retrospektivi,
               priznati kako pomembna so bila prizadevanja Slovenije za večje politične in verske
               svoboščine, za pravice v Sloveniji živečih manjšin, za ukinitev smrtne kazni,
               zapravico do ohranitve odprtih in prijateljskih odnosov s sosednjimi državami, za
               svobodne stike z ostalim svetom in nenazadnje tudi zaradi izjemnega dejanja, ko je
               Slovenija javno in nedvoumno obsodila beograjsko politiko, ko so udarili po albanskih
               rudarjih v Mitrovici. Tega, kot verjamem, ne moremo ločiti od tega, kar se tam dogaja
               danes.</p>
               <p>Res je presenetljivo, da so ti dogodki sredi osemdesetih let uživali tako široko
               podporo javnosti ter nenavsezadnje tudi takratnega političnega vrha. Res je
               presenetljivo, če pomislimo, da se je vse vendarle dogajalo na drugi, pa čeprav
               najbolj sončni strani železne zavese.</p>
               <p>Svet ne sme pozabiti, da je vsak demokratično usmerjen predlog ali pobuda Slovenije
               naletela na grožnje, žaljivke in trgovinske embarge. Tega zlasti ne smejo pozabiti
               tisti, ki so rekli, da bi le politična rešitev Kosova bila tista, v kateri bi lahko
               razmišljali šele po 6 letih podobnih prizadevanj Rugove.</p>
               <p>Svet prav tako mora v celoti priznati, da neodvisnost Slovenije ni bilo sebično
               dejanje premožnejših severnjakov, pač pa rešitev v skrajni sili, da ohranijo svoje
               demokratične dosežke. Ta odločitev je bila utemeljena in pravilna.</p>
               <p>Tu je izredna zapuščina za majhno državo. Zapuščina, na katero bi morali biti
               ponosni, hkrati pa vas ta, kot vse druge podobne zapuščine, obvezuje, da se je
               izkažete vredni. Vaša dejanja in dosežki vas uvrščajo v posebno kategorijo v tem delu
               sveta. Slovenija je bila del bivše Jugoslavije, vendar imajo njene politične,
               ekonomske in socialne poteze le malo skupnega z ostalimi deli bivše Jugoslavije. Ste
               nekdanja komunistična država z gospodarstvom v tranziciji, vendar pa vas vaši
               gospodarski dosežki uvrščajo daleč pred druge države iz te skupine. To je seveda
               laskajoče, vendar življenje ni vedno lahko, če si na svojem in takrat si prav kmalu
               žrtev kritike.</p>
               <p>Slovenija je resna kandidatka za zgoden sprejem v Evropsko unijo in Nato. Vaša glavna
               argumenta sta napredno gospodarstvo in politična stabilnost. In ker ta dva argumenta
               sprejemamo tako resno, od vas pričakujemo, da boste dosegli višje standarde, kar se
               tiče ekonomskih in demokratičnih dosežkov. Ker je bruto domači proizvod Slovenije
               primerljiv s številnimi sedanjimi državami članicami Evropske unije, na vas vse bolj
               gledamo kot na državo, ki ne bi več smela prositi za pomoč, pač pa jo nuditi. Ker ste
               politično stabilna država, v kateri demokracija deluje, pričakujemo, da boste
               prevzeli vodilno vlogo pri širjenju teh dosežkov in se aktivno udejstvovali v
               mednarodnih prizadevanjih za stabilizacijo jugovzhodne Evrope. Resnain odgovorna
               udeležba Slovenije v Paktu za stabilnost bo nedvomno, sem prepričan, še povečala
               mednarodni ugled Slovenije in bo pozitivno vplivala na njene možnosti za zgodnji
               sprejem v polno članstvo Evropske unije in Nata. Vendar pa polno članstvo kljub svoji
               pomembnosti ne bi smelo biti prvi razlog za takšno odločitev. Če vam je všeč ali ne,
               Slovenija se mora odločiti za udeležbo v paktu predvsem zaradi svojega geopolitičnega
               položaja. Balkan je vaš bližnji sosed, nenehna nestabilnost tega področja pa ima
               precejšnje negativne politične, ekonomske in varnostne posledice za Slovenijo, ki je
               del te regije. Temu, še vedno nemoralnemu, a počasi, počasi izboljšajočemu se svetu
               in evropskim strukturam je treba povedati, ne glede na realno politiko, da je ta
               korak pravilen in potreben.</p>
               <p>Zaradi vaših zgodovinskih izkušenj, vašega znanja in povezav z deželami, o katerih
               govorim, lahko veliko pripomorete k pospeševanju sprememb. Veseli me, da so si vaša
               vlada in ta parlament popolnoma edini in enotni glede tega. Mnoge konkretne predloge
               za sodelovanje Slovenije - sem spadajo tudi številni v sodelovanju s Svetom Evrope -
               so pred kratkim predložili tistim, ki vodijo Pakt stabilnosti, in bili so sprejeti
               ugodno. Strah, da bi Pakt za stabilnost utegnil prikleniti Slovenijo na Balkan, je
               povsem neosnovan. Radi bi, da bi dežele oziroma države s tega področja sledile vzoru
               Slovenije ter stopile na pot demokracije in ekonomskega blagostanja. Eden izmed
               najboljših načinov, kako jih k temu spodbuditi, je, da razobesimo oglas innagradimo
               Slovenijo za njene dosedanje dosežke, tako da jo v celoti integriramo v Evropsko
               unijo in nato v Nato. Slovenija in Svet Evrope sta na nek način idealna partnerja za
               pospeševanje vrednot demokracije, človekovih pravic in pravne države v jugovzhodni
               Evropi. Če mi vemo, kaj je treba storiti, vi veste, kako to storiti, ker ste to že
               naredili. Ta pot bo dolga in težka, vendar nimamo izbire.</p>
               <p>Srbija ostaja ogromna črna luknja na zemljevidu demokratične, stabilne in cvetoče
               Evrope. Milošević, tudi oslabljen, ne kaže nobenih znakov, da bo odstopil s
               političnega prizorišča v bližnji prihodnosti. Opozicija, ki je še bolj oslabljena in
               ohromljena zaradi razhajanj, ni le nezmožna odstraniti Miloševiča z oblasti, pač pa
               tudi ne kaže nobene politične volje za uvedbo potrebnih političnih in demokratičnih
               sprememb, četudi bi jih lahko. To je še bolj zaskrbljujoče. Sprašujem se, če je
               način, kako Draškovič in tisti, ki ga podpirajo, vodijo Beograd, kakorkoli drugačen
               od načina, kako Miloševič vodi celotno Srbijo oziroma Jugoslavijo. Preden se bo
               Srbija pridružila družini svobodnih in demokratičnih evropskih držav, se bo najprej
               morala pogledati v ogledalo. Da se Miloševič temu upira, nas komaj preseneča, da pa
               se vodje opozicije nočejo kritično soočiti z nedavno preteklostjo svoje države, je
               res moteče.</p>
               <p>Dovolite mi, da na koncu povem še nekaj besed o Svetu Evrope, ki letos praznuje 50.
               obletnico svojega obstoja.</p>
               <p>Kako pomemben je prispevek naše organizacije pri ohranjanju demokracije v Evropi, se
               zopet najbolje kaže prav tukaj, v tem delu Evrope. Slovenija je dokaz, kako koristna,
               politično in ekonomsko, je lahko politika, ki so jo navdihnile in jo vodijo naše
               vrednote. Svet Evrope je nezamenljivo orodje za zgodnje preprečevanje sporov in
               dolgoročno razreševanje teh sporov. Nimamo nobenih sredstev, s katerimi bi lahko
               vojne ustavili. Če pa nam omogočijo, da vestno opravimo svoje delo, napetosti
               popustijo, še preden prerastejo v spor.</p>
               <p>Gospod predsednik, zelo me je užalostilo, ko sem izvedel o nagli in težki bolezni
               gospoda Možgana, in še bolj sem bil vesel, ko sem ga danes videl tu med nami.
               Resnično upam, da si bo lahko popolnoma opomogel in da se nam bo spet lahko pridružil
               v Strasbourgu. Želim izraziti svoje spoštovanje in pohvalo njemu in njegovim
               sodelavcem zadelo, ki ga odlično opravljajo. Pohvala gre tudi stalni predstavnici
               Sloveniji v svetu Evrope, ambasadorki Magdaleni Tovornik, ki promovira vašo državo v
               svetu Evrope, pa tudi delo te organizacije v domovini.</p>
               <p>V času mojega obiska, ki je na žalost zelo kratek, so me večkrat spraševali o vloge
               majhnih držav v Evropi in nasploh v mednarodnem merilu. V Svetu Evrope male države
               prav gotovo igrajo vidno, pomembno in učinkovito vlogo. Vedno bolj se nagibam k
               mnenju, da se bodo še zdaleč neizkoriščene možnosti Sveta Evrope izkoristile ne
               zaradi dejavnosti velikih držav, ki so pogosto zagledane same vase, introventirane in
               samozadovoljne, ampak zahvaljujoč dejavnostim majhnih držav, ki ne hlastajo po
               oblasti, ampak so predane svobodi, pravičnosti in medsebojnemu sodelovanju. Hvala za
               priložnost, da sem lahko obiskal vašo majhno, lepo, vitalno državo in veselim se
               naslednjega obiska. Hvala lepa.</p>
            </sp>
            <sp xml:id="SDZ2-Redna-16-1999-10-19.sp28">

               <speaker>PREDSEDNIK JANEZ PODOBNIK:</speaker>

               <p>Spoštovani gospod predsednik parlamentarne skupščine Sveta Evrope, lord Russell
               Johnston! V imenu svojih poslanskih kolegov se vam zahvaljujem za besede in za vaš
               nagovor, ki ste ga pravkar izrekli, na tem mestu. Izražam tudi željo po vašem
               uspešnem nadaljnjem vodenju parlamentarne skupščine Sveta Evrope. Prepričan sem, da
               tudi še naprej ob ustvarjalnem sodelovanju naših kolegov, ki so člani parlamentarne
               delegacije v Svetu Evrope, naše gospe ambasadorke in vseh tistih, ki v Sloveniji
               popularizirajo vlogo Sveta Evrope. Ker sedaj zaključujete vaš kratek uradni obisk v
               Republiki Sloveniji, vam želim srečen povratek in izražam skupno željo, da se kmalu
               zopet srečamo. Hvala lepa. <stage>(Aplavz.)</stage></p>
               <p>Kolegice in kolegi! Nadaljujemo z redno sejo. Smo pri <title>23. TOČKI DNEVNEGA REDA</title> in pri prijavljenih kolegih za replike. Prvi ima besedo kolega Benjamin
               Henigman, za njim dr. Hren-Vencelj.</p>
            </sp>
            <sp xml:id="SDZ2-Redna-16-1999-10-19.sp29">

               <speaker>BENJAMIN HENIGMAN:</speaker>

               <p>Hvala, gospod predsednik. Jaz bi rad nekaj dodatnih pojasnil glede na izvajanje
               gospoda ministra, gospoda Školča, ki je kar nekajkrat rekel, da ni res nekaj, kar sem
               jaz povedal. Gospod minister, jaz ne bi rad tukaj na tem mestu polemiziral z vami,
               vendar tisto, kar sem prebral in kar je izjava volje vlade Republike Slovenije, je
               menda ja res. Jaz mislim, da imate ta dopis in jaz sem govoril najprej o tem, o
               izjavi volje glede enega kulturnega spomenika Betnave, povezano seveda tudi z
               amandmajem k prilogi, ki ga je dala naša poslanska skupina.</p>
               <p>Drugo, kar bom rekel, je neke vrste omalovaževanje financiranja sakralne dediščine.
               Kdo je ključni pri obnavljanju sakralne dediščine v Sloveniji? Ja, menda ja so
               ljudje, verniki v posameznih župnijah. Če pa seveda država prispeva za kulturne
               spomenike določen delež, je pa do tega seveda dolžna, to je dolžna storiti. Kulturni
               spomeniki, ne glede čigavi so in ne glede, ali so sakralni ali zgodovinsko drugače
               umeščeni, jih menda ja vlada oziroma vaše ministrstvo mora podpirati. Vendar pa ni
               res trditev, recimo, da bi ključno breme nosila država. S tem se seveda ne morem
               strinjati, ker če bi se s tem strinjal, potem bi bilo treba pogledati in dokazati,
               koliko je kulturnih spomenikov v državi, koliko so vredni oziroma kolikšna je njihova
               amortizacijska doba, koliko je vlaganj in koliko vsako leto prispeva vlada Republike
               Slovenije. Če potegnemo črto, mislim, da bi morali imeti kar nekajkrat večji proračun
               na kulturnem ministrstvu, da bi se to tako lahko zgodilo.</p>
               <p>Kar se tiče grobišč, je tu enkratna priložnost, da v okviru te razprave opozorimo
               tudi na problem predloga zakona o vojnih grobiščih, ki nikakor ne najde poti na
               plenarno zasedanje oziroma do obravnave na eni izmed sej državnega zbora. In ker gre
               za vprašanje podržavljenja oziroma rešitev statusa nekaterih grobišč, smo opozorili
               tudi na to vprašanje. Zato smo predlagali dva sklepa, ki ju bom sedaj prebral:</p>
               <p>"Državni zbor Republike Slovenije predlaga komisiji za razreševanje vprašanj,
               povezanih z namembnostjo in ureditvijo grobišč v Kočevskem Rogu in drugih tovrstnih
               grobišč v Sloveniji, ki deluje pri vladi Republike Slovenije, da pripravi seznam
               množičnih grobišč kot osnovo, na podlagi katere bo vlada pripravila predlog za
               razglasitev le-teh za spomenike državnega pomena."</p>
               <p>To je sklep, ki povsem sovpada s problematiko kulturne dediščine in tako naprej.
               Seveda, drugo pa gre v bistvu na predsedstvo oziroma na predsednika državnega zbora
               in na odločitev kolegija. Vendar predlagamo, da to sprejme kar državni zbor ob tej
               točki: da se predlog zakona o vojnih grobiščih <stage>(
                  EPA-415
               )</stage>, prva obravnava, obravnava na 17., se pravi, naslednji redni seji, ki bo, upam,
               še letos.</p>
               <p>Seveda je vprašanje, kdo je za to odgovoren. Jaz pravim, da je za to odgovorna - za
               nadzor nad to komisijo - verjetno vlada, ali je to ministrstvo za delo ali je
               ministrstvo za okolje in prostor ali ministrstvo za kulturo ali ministrstvo za
               kmetijstvo, ki ima pod sabo sklad kmetijskih zemljišč in gozdov, na katerih so ta
               grobišča - to je povsem obrobno vprašanje. Mislim, da parlament izkaže voljo s tem,
               da opozori vlado na ta problem in da uvrsti točko na dnevni red. Kaj več si v tej
               fazi človek ne more predstavljati.</p>
               <p>Kako je pa država zadnjih 50 let skrbela za posamezne kulturne spomenike, si pa lahko
               ogledate na gradu Turjak, lahko si ogledate Betnavo, lahko si ogledate Blejski otok,
               takšen kot je, ki vemo, kdo je za njega skrbel oziroma pod čigavim skrbništvom so ti
               spomeniki bili. To je tudi tisti odgovor, koliko država stori za kulturno dediščino.
               Hvala.</p>
            </sp>
            <sp xml:id="SDZ2-Redna-16-1999-10-19.sp30">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika, dr. Hren-Vencljeva, pripravi naj se dr. Jože Zagožen.</p>
            </sp>
            <sp xml:id="SDZ2-Redna-16-1999-10-19.sp31">

               <speaker>DR. HELENA HREN-VENCELJ:</speaker>

               <p>No, gospodu ministru je treba povedati nekaj stvari. Namreč, gospodu Henigmanu je
               oporekal, češ, ministrstvo dela, kar hoče - ali mu je rekel, da ministrstvo dela, kar
               hoče. Jaz bi raje rekla, da levica ne ve, kaj dela desnica. Če si samo pogledamo
               datume papirjev, ki smo jih dobili, je stvar točno taka. Vlada je 24. maja sprejela
               predlog zakona in vlada je na 119. seji in potem dopis, ki iz tega sledi, 19.
               julija,izdala ali napisala izjavo volje. Isti dan je bil predlog zakona objavljen v
               Poročevalcu. To pomeni - sočasno, ko v predlogu zakona vlada predlaga podržavljenje
               Betnave, ker je gospod minister pač izpostavil problem Betnave, istočasno vlada
               napiše izjavo volje, v kateri pa pravi, da se pravzaprav strinja s tem oziroma ne
               nasprotuje zahtevku mariborske škofije, da se vrne dvorec Betnava v Mariboru v
               naravi.</p>
               <p>Danes je gospod minister rekel: "Mi seveda sedaj čakamo, da se bo lastnik - torej,
               baje je to Lipa Ajdovščina - opredelil do vrnitve v naravi." Kaj sedaj to pomeni? Če
               vlada podržavi Betnavo, bo morala plačati odškodnino sedanjemu lastniku Lipa
               Ajdovščina. Če jo da, če jo vrne cerkvi po zakonu o denacionalizaciji, ker je
               potrebna samo še odločba, bo v točki 3 izjave volje novi lastnik, to se pravi stari
               lastnik, to je mariborska škofija, morala prevzeti vse obveznosti do vlagateljev. To
               pomeni, plačati odškodnino za dvorec Betnava. Zato z vso odgovornostjo trdim, da
               levica ne ve, kaj dela desnica. Podržavljamo, ne podržavljamo, vlada izjavlja nekaj
               drugega - mislim, da stvar ni v redu.</p>
               <p>Nadalje ste trdili, da ključno breme obnove ohranjanja kulturnih spomenikov nosi
               država. Morda za nekatere. Lahko pa iz lastnega primera, iz naše občine - npr. cerkev
               Sv. Nikolaja na Kurenu, ki se obnavlja že 20 let, pa je še vedno v zelo slabem stanju
               - povem, da vsak vložek države spremlja enak vložek občine, da je to pogoj, da sploh
               lahko dobimo nekaj 100 000 tolarjev letno za obnovo te cerkve.</p>
               <p>Seveda, ne bom ponavljala tega, da predmeti v postopku denacionalizacije po zakonu,
               da se ti ne smejo podržavljati. Sedaj, če ministrstvo misli, da pač to lahko z nekim
               drugim zakonom - zakon, ki je bil prej sprejet - enostavno izniči, je to seveda
               njegova stvar. Na breme ali pa na glavo našega parlamenta pa je, ker sprejemamo
               zakonodajo, ki je eno z drugo v skladju, ne pa v neskladju.</p>
            </sp>
            <sp xml:id="SDZ2-Redna-16-1999-10-19.sp32">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika, dr. Jože Zagožen, za njim gospa Zbačnikova.</p>
            </sp>
            <sp xml:id="SDZ2-Redna-16-1999-10-19.sp33">

               <speaker>DR. JOŽE ZAGOŽEN:</speaker>

               <p>Hvala lepa, gospod predsednik. Jaz bi imel samo eno dodatno vprašanje za gospoda
               ministra. Bojim se, da bo morda gospod Potrč zopet rekel, da preveč sitno sprašujemo
               in da potem čas gre, ker gospod Školč podrobno odgovarja.</p>
               <p>Namreč, kot prvo me zanima sledeče. Ali so občine seznanjene, vodstvo občin, s temi
               predlogi in če se strinjajo s prevzemom teh obveznosti, ki sledijo iz skrbi za
               gospodarjenje s spomeniki? To je eno vprašanje.</p>
               <p>Drugo vprašanje. Ali so bili vsi ti spomeniki, tako kot piše, družbena lastnina, da
               so bili na dan 23.8.1996 ali so se iz statusa družbene lastnine zdaj lastninili vsi
               ali so morda nekateri vmes že bili državni, pa se sedaj prenašajo ponovno na
               občine?</p>
               <p>In tretje vprašanje. Kljub mojim vprašanjem na delovnem telesu, pa tudi tu na
               plenarnem zasedanju, žal še vedno nisem dobil dovolj jasnega odgovora na vprašanje,
               kakšen je bil kriterij razvrščanja na občinsko in na državno raven. Tam je bil dan
               odgovor, da je pač to opravila stroka. Vendar mnogo teh spomenikov poznam in se
               čudim, nekatere stvari sem že na delovnem telesu postavil, na primer vprašanje
               graščine v Celju, ki ni v državni ingerenci, ampak je v občinski. Enako ne vem, v
               Mariboru je dvorec Košaki občinska zadeva, Veterinski dvorec pa državna. Kje so zdaj
               te razlike? Čeprav tu piše, na primer v Radljah ob Dravi, da je ta objekt v listinah
               že omenjen 1193. ali pa 1220. leta itd. Jaz verjamem, da je najbrž bila tu osnova
               neka strokovna podlaga, vendar laično gledano, ne vem, kakšen je bil ta jasen
               kriterij, kaj sodi v državno, kaj pa v občinsko raven. Nekatere stvari so tudi, ki bi
               lahko bile tudi v občinski ravni. Ampak očitno so bolje ohranjene in več vredne, na
               primer Snežnik, piše, da ima ohranjeno skoraj vso opremo. In je to razlog, da bo to v
               lasti države. Zadeva je tudi s tega stališča vredna morda še kakšnega pojasnila,
               sedaj ali kasneje, kajti menim, da se lotevamo izjemno subtilne problematike, ki
               zahteva tudi odgovore na takšno vprašanja. Hvala lepa.</p>
            </sp>
            <sp xml:id="SDZ2-Redna-16-1999-10-19.sp34">

               <speaker>PREDSEDNIK JANEZ PODOBNIK:</speaker>

               <p>Hvala lepa, dr. Jože Zagožen. Replika, Majda Zbačnik.</p>
            </sp>
            <sp xml:id="SDZ2-Redna-16-1999-10-19.sp35">

               <speaker>MAJDA ANA KREGELJ-ZBAČNIK:</speaker>

               <p>Še enkrat pozdravljeni! Rada bi še izkoristila in se navezala na predsednika
               parlamentarne skupščine Sveta Evrope, ki je Slovenijo uvrstil tako visoko med pravne
               demokratične države. Rada bi pa gospoda kulturnega ministra spomnila tudi na
               resolucijo 1096, ki v 10. točki pravi: "Skupščina svetuje, da se premoženje, vključno
               s premoženjem cerkva, ki se ga je država protiupravno ali neupravičeno polastila, ga
               nacionalizirala, zaplenila ali kako drugače odtujila v času vladavine komunističnih
               totalitarnih sistemov, vrne izvirnim lastnikom, v naravi in v celoti, če je to možno
               brez kršitve pravic sedanjih lastnikov, ki so pridobili premoženje v dobri veri, ali
               pravic najemnikov, ki so v dobri veri premoženje najeli, in brez škode za
               napredovanje demokratičnih reform. V primerih, kjer to ni možno, naj se dodeli
               pravična gmotna odškodnina. O zahtevah in sporih v zvezi s posameznimi primeri
               vračanja premoženja naj odloča sodišče.</p>
               <p>In ravno danes imamo tak zakon pred seboj. Pravzaprav je ustavno sodišče zavrnilo
               nekatere predloge in nam vrnilo v ponovno razpravo. Kljub temu, kar smo danes
               slišali, kljub temu, na kar nas opozarja Evropa, si še vedno dovolimo balkanske
               metode, balkanski način in skušamo s takim načinom prepričati Evropo, da smo zreli za
               Evropo. Ne, spoštovane kolegice in kolegi. Na žalost, bomo tudi mi spadali na
               grobišče Balkana.</p>
               <p>Poglejte, kulturnovarstvena stroka želi preprečiti legitimno dejanje tej državi in se
               zateka v argumentacijo, ki z njihovo stroko in z načeli privatizacije nima nobene
               zveze. Vsi vemo, da znani lastniki dobro skrbijo in bolje skrbijo kot neznani in se
               strinjam, da je potreba lastništvo urediti. Vendar, cerkev je do sedaj dokazala, da
               je vse kulturne-zgodovinske objekte v svoji lasti vzdrževala v duhu dobrega in
               odgovornega gospodarja. Skrbi pa tudi za obnovo, vzdrževanje in vsebinsko
               revitalizacijo kulturno-zgodovinskih objektov, ki so ji bili v postopku
               denacionalizacije vrnjeni.</p>
               <p>Povsod v demokratičnem svetu je odnos med lastniki kulturnih spomenikov, stroko in
               državo urejen z zakoni. In prav je tako. Vračanje nasilno odvzetega premoženja pa je
               stvar pravne in ne umetnostno-zgodovinske stroke, seveda pa mora lastnik kulturne
               dediščine ob tem upoštevati in spoštovati načela stroke.</p>
               <p>Ob ustrezni politični volji bi torej bilo možno denacionalizacijski postopek že
               zdavnaj končati in dokazati, da smo res tam, kamor nas je danes uvrstil gospod
               predsednik in kjer želimo biti.</p>
               <p>Naj samo na kratko še omenim Betnavo. Z Betnavo je mariborska nadškofija gospodarila
               od leta 1863 do 1940, ko so potem nacisti videli, kako vredna je, in so jo zavzeli,
               po vojni pa povojna oblast z odločbo komisije za agrarno reformo z dne 2.6.1950.
               Betnava pa je sestavni del premoženja, ki ga je škof Anton Martin Slomšek in pozneje
               njegovi nasledniki, ob prenosu škofijskega sedeža iz Svetega Andraža v Maribor,
               kupili iz sredstev prodanega premoženja in sredstev vernikov. In zakaj torej kulturno
               zgodovinska stroka ne vidi sedaj ob razglasitvi blaženega Antona Martina Slomška za
               kulturni center, povezan s Slomškovim imenom. Le tako bi bila dvorcu zagotovljena
               trajna kulturna namembnost, reprezentantnost, odprtost za javnost in neizbrisen
               spomin na velikega sina slovenskega naroda. In tudi ni razlogov, zakaj mariborska
               škofija ne bi revitalizirala Betnave po načelih kulturno-zgodovinske stroke. Vsi tudi
               vemo - danes je bilo že enkrat prebrano vladno sporočilo oziroma izjava volje za
               vračilo z dne 15. julija 1999. Zato sprašujem ministra, ali odločitve in sklepi vlade
               niso zavezujoči tudi za ministra za kulturo oziroma so določena ministrstva nad
               vladnimi odločitvami. Hvala lepa.</p>
            </sp>
            <sp xml:id="SDZ2-Redna-16-1999-10-19.sp36">

               <speaker>PREDSEDNIK JANEZ PODOBNIK:</speaker>

               <p>Hvala lepa. Šlo je za razpravo, ne za repliko. Kdo še želi besedo? Gospod minister,
               prosim.</p>
            </sp>
            <sp xml:id="SDZ2-Redna-16-1999-10-19.sp37">

               <speaker>JOŽEF ŠKOLČ:</speaker>

               <p>Hvala lepa, gospod predsednik. Ne vem, če sem si natančno skiciral vsa vprašanja, in
               se tudi opravičujem, če je bilo nekaj nerazumevanja. V svojem prejšnjem nastopu,
               mislim, da lahko z gotovostjo trdim, da tudi slučajno nisem govoril o dvorcu Betnava,
               ker mi je kasneje poskušal gospod Henigman naosnovi tega določene stvari povedati.
               Ampak kakorkoli, rad bi povedal, da se s tem zakonom ne rešuje niti enega posamičnega
               spomenika s tega seznama. To bi bilo verjetno v vseh pogledih sporno. Možno pa je
               dati določena pojasnila, kolikor jih pač o posameznih spomenikih poznam, tudi o
               posameznih spomenikih, sicer to lahko naredijo moji kolegi iz pravne službe in iz
               uprave za dediščino.</p>
               <p>Tisto, kar je problem tega zakona, je tisto, kar sem vam prej povedal, da imamo v tem
               trenutku na teh spomenikih nelastnino. Nelastnino pa imamo zaradi tega, ker je - se
               opravičujem tistim, ki ste to že prej poslušali - ker je ustavno sodišče razveljavilo
               zakon o lastninjenju spomenikov v družbeni lastnini. Razveljavilo ga je pa predvsem
               iz dveh razlogov: eno, ker ni bilo natančnih kriterijev, kako se ti spomeniki
               razvrščajo, in drugo, ker je zakonodajalec, to je državni zbor, dopustil, da se s
               sklepom vlade, ne pa z močjo zakona poseže v lastninske pravice. Tu je jedro spora,
               ne pa v tem, kateri so na seznamu in kateri niso.Spor je v tem, da so bili vsi, ki so
               bili vpisani kot spomeniki, in so bili na določen datum še v družbeni lastnini, ta
               datum je bil večkrat citiran, hkrati podržavljeni.</p>
               <p>Ta del problema smo razrešili z dvema seznamoma. Da je pa seštevek dveh seznamov
               manjši od spiska 109, sem pa tudi že razlagal zakaj je, ker tečejo tudi postopki
               denacionalizacije naprej. In tudi sedaj bodo tekli postopki denacionalizacije naprej,
               če bodo imeli možnost do koga teči. In vse te ideje, ki pač tiste spomenike, do
               katerih sepač vrši zahtevek iz naslova denacionalizacije, brišejo iz tega spiska. S
               tem ne olajšajo postopkov denacionalizacije. Spremenijo pravni naslov s tem, da kot
               rečeno, bi teoretično to morala biti nazaj družbena lastnina. Kakšne težave pa to
               povzroča, pa si sami lahko predstavljate.</p>
               <p>Zakonov, ki so odpravljali družbeno lastnino, je bilo nešteto. Tam jih imamo
               napisanih, ampak mislim, da jih je najmanj 20 bilo, ki so pač tako ali drugače - bom
               rekel - pokopavali družbeno lastnino. Na nek način mu je primerljiv zakon o naravi.
               Zakon o naravi je bil sprejet po tem, ko je bila izdana odločba ustavnega sodišča,
               zaradi katere danes sedimo tukaj. In zakon o naravi prinaša tako rešitev, kot smo jo
               mi predlagali tudi za dediščino. Natančno tako. In smo mi to rešitev v bistvu
               prilagodili temu, kar je državni zbor sredi poletja že sprejel. Zato me čudi, da ni
               možno, glede na to, da so isti zavodi v nekem trenutku razglašali nekaj za naravno,
               drugo za kulturno dediščino, tretje za dediščino z lastnostmi enega in
               drugega,uveljaviti. Ampak, kot rečeno, to je zakon, ki ureja vprašanje lastninjenja,
               ne pa statusa spomenikov.</p>
               <p>Vmes smo sprejeli zakon o dediščini. Pri zakonu o dediščini smo govorili o tem, s
               čimer se - pač tukaj kakorkoli potem že kdo vleče zaključke - lahko z nastavki v
               celoti strinjam, ki prenaša skrb za dediščino najprej na lastnike. To je zakon, ki ga
               je sprejel ta zbor, in je pač spodoben in sodoben. Ta zakon pa narekuje tudi
               kategorizacijo dediščine. In ta kategorizacija teče. Tisti spomeniki, ki bodo
               spomeniki državnega pomena bodo - in vsi spomeniki seveda - bodo morali biti vsak
               posebej z odločbo narejeni. V tem smislu seveda je polemika vis-a-vis tega, da je
               nekaj 43 spomenikov pač s spiska 109-ih postalo spomenik državnega pomena, polemika s
               stroko. V tem trenutku jim nihče, razen kakšnih letnic ali ne vem kaj, ne zna očitati
               neke kršitve. Zato jo pač jaz tukaj pred vami branim. To, da je želja nekoga, da bi
               pač postalo državnega pomena ali kaj je to, to je - bom rekel - potrebno zbrati
               ustrezno argumentacijo.</p>
               <p>Kar se tiče grobišč. To sem jaz tudi prej že povedal, da je nujno to urediti, ampak
               to spet ni predmet tega zakona. Mi lahko spet o tem govorimo. Če govorimo o
               konkretnih postopkih denacionalizacije, tudi lahko govorimo. Prej, ni jih bilo, če so
               bile vse številke rečene prek 300 odločb je bilo končanih, kljub vsemu. Zdaj, ali je
               to malo ali je nič ali je karkoli, ne vem, težave, ki nastajajo iz tega naslova so
               jasne, ki jih ima pač naše ministrstvo in tudi o tem je mogoče govoriti, ampak ta
               zakon spet rešuje nekaj drugega. Gospod Henigman je tu tri spomenike potegnil na
               plan, Turjak, Blejski otok in Betnavo. Turjak, kot veste, je pogorel in da je danes
               tak kot je, kolikor je meni znano... <stage>(Henigman iz dvorane!)</stage> To se tudi ve, če ne
               veste, vam bomjaz priskrbel literaturo, vsekakor ne vi, ne jaz nisva bila zraven in
               če vi hočete meni podtakniti karkoli, potem bi vam rad rekel... Gospod predsednik,
               ali lahko?</p>
            </sp>
            <sp xml:id="SDZ2-Redna-16-1999-10-19.sp38">

               <speaker>PREDSEDNIK JANEZ PODOBNIK:</speaker>

               <p>Gospod Henigman, prosim, da ne skačete v besedo ministru.</p>
            </sp>
            <sp xml:id="SDZ2-Redna-16-1999-10-19.sp39">

               <speaker>JOŽEF ŠKOLČ:</speaker>

               <p>Kot rečeno, ta država je del sredstev za to, da ni v celoti padel skupaj, zagotovila.
               Tudi v tem trenutku iščemo program za Turjak. Ko bo ta program do konca definiran, bo
               pač potrebno ga preveriti tudi z lokalno skupnostjo. Da ne bo skrivnosti, kaj pač
               iščemo, več ministrov za obrambo je že se spopadalo z idejo, da bi imeli tudi muzej,
               ki bo to vojaško zgodovino Slovencev prezentiral in Turjak je bil vsakič znova
               ponujen kot ta možnost in ko bo en od ministrov imel toliko posluha za vojaško
               dediščino in za vse te stvari in bo kombiniral s sredstvi, ki jih imamo mi na
               razpolago, bo ta program lahko šel. S tehnično dediščino in s predvsem rudniško,
               nimamo takih težav, ampak iščemo program. Hočem pa reči, da od tistega, kar je bilo
               zatečeno po letu 1945, je danes Turjak boljši. Jaz ne bom nase jemal, če hoče gospod
               Henigman to, kar se je dogajalo za nazaj, minister sem od nekega trenutka naprej in
               za tisti čas mislim, da je korektno, da odgovarjam in bi tudi prosil, da se pač
               pogovarjamo o stanju dediščine, ki je naša skupna, ne glede na to, kako je pač prišlo
               do nje.</p>
               <p>Kar se tiče Blejskega otoka je, to vam zagotavljam, da je bil narejen vzoren projekt
               obnove, ki ga je naredil prof. Mihevc in ga je hodil marsikdo gledati, in je bilo to
               narejeno in sfinancirano v enem delu iz javnih sredstev, v enem delu iz sredstev
               HTP-ja. Moj predhodnik, minister Capuder, je v teh postopkih denacionalizacije
               poiskal novega upravitelja in za stanje v tem trenutku na Otoku je odgovoren novi
               upravitelj, ki se je pač s pogodbo zavezal, da bo skrbel, da bo to vsaj v taki
               kondiciji, kot je prevzel.</p>
               <p>Kar se tiče Betnave, je treba povedati, da je tudi Betnava pogorela in da je bila
               Betnava v neki - ampak to pojasnjujem, da ima vsaka stvar svojo zgodbo, nočem pa
               voditi tu diskusije o takih in drugačnih zahtevkih - da je Betnavo, kolikor je meni
               znano, podjetje Lipa odkupilo in jo pač obnavljalo. Obnova se je, seveda, zaustavila
               ali prekinila, ali kakorkoli že hočete, v trenutku, ko je stopil v veljavo zakon o
               denacionalizaciji in ko je bil legitimno podan zahtevek za vračilo v naravi. Vračila
               v naravi moji predhodniki niso mogli izvesti iz razloga, ker rimokatoliška cerkev ni
               hotela Lipi vrniti tistega, kar je dokumentirala, da je vložila v Betnavo. In tako so
               se te stvari dogajale. Ampak to zopet, bom rekel, nima zveze z vsemi temi stvarmi,
               ampak vam pripovedujem iz enostavnega razloga, ker je za vsakim zahtevkom neka dolga
               zgodba.</p>
               <p>Tisto, kar ta zakon prinaša dobrega ali slabega, je to, da definira lastnike, da se
               bo vsaj lahko tisti, ki hoče nekaj nazaj, če govorimo o teh postopkih, da ponovim,
               lahko naslonil na državo ali lokalno skupnost - in tu prehajam na vprašanja gospe
               Vencljeve. Normalno, da bo v vsakem postopku treba pridobiti to izjavo volje
               lastnika. To zopet nima zveze - bo pač potrebno. Tudi v drugih postopkih, kjer je šlo
               za podjetja, je bilo treba imeti to izjavo volje, in minister za kulturo ali pa
               ministrstvo za kulturo - to sem pa prej povedal ravno obratno - nima te možnosti, da
               bi po svoje te stvari prekladalo, ampak mora upoštevati vse stvari, ki so vložene v
               tem postopku; omejitve pa ne nastajajo samo iz izjave volje, ampak predvsem iz 19.
               člena, ki je podan v zakonu o denacionalizaciji.</p>
               <p>Tako da je tudi to ravno nasproten dokaz, da v bistvu ti postopki tečejo naprej, ne
               glede na to, da se je to smatralo dve leti za državno premoženje. Ta izjava volje -
               in tu pa zopet prehajam, bom rekel, v današnji dan - je na nek način neuporabna
               danes, ker država ni več lastnik. Kdo je, se bo treba zmeniti, in o tem tu govorimo.
               In to je problem tega zakona, da ne rešuje posebej vprašanja spomenikov, ampak rešuje
               vprašanja družbene lastnine, ki so imela na tisti datum, ki ste ga citirali, na sebi
               pečat, da so spomeniki dediščine. In takrat je bila, bom rekel še v takratni
               skupščini, izpričana volja, da je treba dediščino izvzeti na nek način iz procesa
               lastninjenja, da ne more biti predmet olastninjenja različnih stvari. Podobno je bilo
               s Triglavskim narodnim parkom oziroma tem premoženjem v parku in tako naprej. Zato so
               bili ti specialni zakoni <stage>(opravičujem se, ker moram hoditi tako nazaj)</stage>.</p>
               <p>S tega vidika, če se naslavljamo nazaj na gospoda predsednika parlamentarne skupščine
               Sveta Evrope - sem ga zelo natančno poslušal, nisem ga poslušal prvič, tudi sam sem
               slabega pol leta bil v tej delegaciji, ki je zastopala Republiko Slovenijo, in
               poslušal sem ga neštetokrat v liberalni internacionali, kjer je bil pomemben in
               dejaven član, in tudi vem, kaj je govoril danes tukaj. Pri veliki večini teh stvari,
               o katerih je govoril, moram reči, da sem bil osebno udeležen, vključno z eno redkih,
               ki je bila tukaj apostrofirana, o podpori starotrškim rudarjem. Zato se popolnoma
               razumemo. V tej dvorani ni več dosti obrazov iz tistega časa in s tega naslova je
               škoda, da si podajamo to žogico, kdo koga pelje na Balkan, ker jaz sem ga razumel
               drugače, da so bile pač določene akcije, ki so nas - bom rekel - začele umeščati v
               Evropo in štejem si v ponos, da sem bil zraven. Hvala lepa.</p>
            </sp>
            <sp xml:id="SDZ2-Redna-16-1999-10-19.sp40">

               <speaker>PREDSEDNIK JANEZ PODOBNIK:</speaker>

               <p>Hvala, gospod minister. Replika na vaš nastop, gospa Zbačnikova.</p>
            </sp>
            <sp xml:id="SDZ2-Redna-16-1999-10-19.sp41">

               <speaker>MAJDA ANA KREGELJ-ZBAČNIK:</speaker>

               <p>Repliciram gospodu ministru. Vedno bolj imam občutek gospod minister, da se
               pogovarjamo kot v Butalah. In se ne moremo razumeti. Mi dobro vemo, kaj pomeni
               lastnina, kaj pomeni lastnina v Evropi. Mi dobro vemo in tudi sami imamo opozorila,
               da prav postopki zavlačevanja denacionalizacije so tisti, ki nas še dolgo ne bodo
               pripeljali, ne v Evropsko unijo ne v Nato. Mi vsi dobro vemo, kaj to pomeni - da,
               sprenevedanje, ne pripelje, ima in laž, imajo kratke noge. Tudi pri nas bo potreba
               urediti lastnino. Tudi pri nas bo treba ovrednotiti in to kar je bilo ukradeno,
               vrniti pravim lastnikom, in pa priznati vrednostne sisteme enih in drugih.</p>
               <p>In gospod minister mislim, da je brez uspeha, da vam še enkrat berem 88. člen ZDEN-a,
               ki jasno piše, da vse tiste ustanove oziroma vsi tisti predmeti, ki so v postopku
               decionalizacije, se ne morejo drugače obravnavati. In vi ste septembra na vladi
               sprejeli, kateri kulturni spomeniki so v procesu denacionalizacije in to zapade pod
               88. člen ZDEN-a, kar je možno <stage>(Ni razumljivo.)</stage> v naravi, vendar vi kljub temu
               izvajate ponovno nacionalizacijo.</p>
               <p>Naj vam preberem še mnenje kadrovske komisije na vladi, ki je ugotovila, da ni
               razlogov oziroma ovir za vračilo v naravi, prav pri Betnavi, saj ni ovir po 19. členu
               ZDEN-a. Pri tem pa je upoštevala še stroške, ki se povzročijo državi v primeru
               izgubljenih pravd, dejstva, da lastništvo ne more biti ovira, da ne bi bilo možno
               vrniti Betnave v naravi, kot tudi dejstva, da v nasprotnem primeru za državo
               nastajajo še dodatni stroški. Prav tako, če se Betnava ne bi vrnila v naravi, ne bi
               bila reprezentintska funkcija nič okrnjena, ker tudi sedaj Betnava - dobro vemo - ne
               služni kulturni dejavnosti, kar bi bila pa sedaj po predlogu mariborske škofije
               kulturna izobraževalni center, spomenik, kulturni spomenik, izobraževalni spomenik in
               pa s tem bi tudi mariborska škofijska gimnazija, ki - veste dobro sami - v kakšnih
               prostorskih stiskah dela in živi, dobila dodatne prostore. In Betnava bi resnično
               služila temu, za kar jo zadolžujete in za katere namen je. Sedaj pa vemo, da je
               Betnava tržna, da imamo v Betnavi gostilno, trgovino in ni dolgo tega, da je bila
               skladišče gnojil. To se pravi, kar naenkrat za vas kulturni spomenik prvega reda,
               vendarne za kulturo, ampak za pridobitniško dejavnost. S tem pa, ko je mariborska
               škofija ponudila, da bo uredila za kulturnoizobraževalno središče, so odstavljene še
               zadnje ovire, da se dokončno vrne lastniku in da namenu, za katerega je pravilno,
               kateremu najsluži in kateremu pripada.</p>
               <p>Namreč, Betnava vemo, da je bila kupljena s sredstvi vernikov in cerkvenega
               premoženja in naj služi nazaj ljudem za njihove namene, ne pa za pridobitniške
               namene.</p>
               <p>Zato še enkrat prosim gospoda ministra, da prouči in razmisli in se obnaša evropsko.
            </p>
            </sp>
            <sp xml:id="SDZ2-Redna-16-1999-10-19.sp42">

               <speaker>PREDSEDNIK JANEZ PODOBNIK:</speaker>

               <p>Hvala lepa. Želi še kdo besedo? <stage>(Ne želi.)</stage> Zaključujem splošno razpravo. In prehajamo
               v okviru hitrega postopka v drugo obravnavo. Najprej bomo glasovali o predlogu
               sklepa, da bomo glasovali o vseh tistih členih skupaj, h katerim niso bili vloženi
               amandmaji. Ta predlog dajem najprej na glasovanje. Ugotavljamo prisotnost! <stage>(56
               prisotnih.)</stage></p>
               <p>Kdo je za predlog, da bomo glasovali o vseh tistih členih skupaj, h katerim niso bili
               vloženi amandmaji? Kdo je za? <stage>(Štirje.)</stage> <stage>(52 poslanci.)</stage> Kdo je za? Kdo je proti? <stage>(1
               poslanec.)</stage></p>
               <p>Sklep je sprejet.</p>
               <p>Prosim, da si pridobite pregled amandmajev z dneva 15. oktober, k 1. členu. V
               razpravo dajem 1. člen in amandma, ki ga predlaga poslanska skupina socialdemokratov.
               Na koncu prvega odstavka se doda besedilo, ki se glasi: "in za katere ni vložen
               denacionalizacijski zahtevek". Ker je bil ta amandma vložen kasneje, po sklepu
               plenuma, da se do njih opredeli vlada, v tem gradivu stališče vlade ni razvidno. Želi
               kdo besedo? Gospod minister.</p>
            </sp>
            <sp xml:id="SDZ2-Redna-16-1999-10-19.sp43">

               <speaker>JOŽEF ŠKOLČ:</speaker>

               <p>Hvala lepa gospod predsednik. Jaz imam pooblastilo vlade, da lahko znotraj diskusije,
               ki je bila na vladi, tolmačim, kaj posamezen amandma pomeni, a ne. Ta amandma bi
               dejansko pomenil, da ni možno, vsaj tako si jaz razlagam, brez velikih zadržkov
               voditi postopkov denacionalizacije naprej, ker ti spomeniki, za katere so vloženi ti
               zahtevki, s tem, ko ne bodo imeli lastnika, postanejo, bom rekel, neke vrste
               nelastnina. Tako da bi bilo potrebno potem za njih sploh nek poseben zakon določiti,
               a ne. Mislim da, da je konstrukcija vseh rešitev bila, in to sem neštetokrat povedal
               in tudi primeri kažejo, da morajo čisto vsi spomeniki, ki so na določen dan bili v
               družbeni lasti preiti, bodisi v državno, bodisi v občinsko last.</p>
               <p>Če boste ta amandma izglasovali, potem lepo število spomenikov ne bo prešlo ne v
               državno, ne v občinsko last. Torej boste morali povedati v kakšno last bodo prešli.
               Ni pa možno s takim členom rešiti problemov denacionalizacije, ker je ZDEN zelo
               jasen, da je treba o vsakem zahtevku odločati v upravnem postopku posebej. S tega
               vidika, predvidevam, bi bile velike težave, če bi s splošno normo nekaj reševali
               oziroma poskušali to tolmačiti, zato menim, da je treba ta amandma zavrniti in pač
               prepustiti upravnim postopkom reševanje teh zadev od primera do primera. Hvala
               lepa.</p>
            </sp>
            <sp xml:id="SDZ2-Redna-16-1999-10-19.sp44">

               <speaker>PREDSEDNIK JANEZ PODOBNIK:</speaker>

               <p>Hvala, gospod minister. Ker ni več razprave, jo zaključujem in ta amandma dajem na
               glasovanje. Ugotovimo prisotnost! <stage>(66 prisotnih.)</stage></p>
               <p>Kdo je za amandma poslanske skupine socialdemokratov k 1. členu? Slišali smo, da ga
               vlada ne podpira. Kdo je za? <stage>(15 poslancev.)</stage> Je kdo proti? <stage>(41 poslancev.)</stage></p>
               <p>Ugotavljam, da amandma ni bil sprejet.</p>
               <p>Na glasovanje dajem 1. člen. Ugotovimo prisotnost! <stage>(67 prisotnih.)</stage></p>
               <p>Kdo je za 1. člen? <stage>(45 poslancev.)</stage> Je kdo proti? <stage>(7 poslancev.)</stage></p>
               <p>Ugotavljam, da je 1. člen sprejet.</p>
               <p>Iz pregleda amandmajev je razvidno, da bomo o amandmajih, ki so vloženi k 2. in 3.
               členu, glasovali v zvezi s prilogami, tako da prehajamo k 4. členu in amandmajih, ki
               so bili vloženi, to pa je amandma na amandma vlade predlagatelj je poslanska skupina
               socialdemokratov, vlada ga ne podpira in amandma vlade, delovno telo ga podpira. Ali
               želi kdo besedo? <stage>(Ne želi.)</stage> Razpravo zaključujem in najprej dajem na glasovanje
               amandma na amandma vlade,to je amandma pod točko 1 k 4. členu. Ugotovimo prisotnost!
               <stage>(72 prisotnih.)</stage></p>
               <p>Kdo je za ta amandma? <stage>(24 poslancev.)</stage> Je kdo proti? <stage>(38 poslancev.)</stage></p>
               <p>Ugotavljam, da amandma na amandma ni bil sprejet.</p>
               <p>Na glasovanje dajem amandma pod točko 2, predlagatelj je vlada, delovno telo ga
               podpira. Ugotovimo prisotnost! <stage>(67 prisotnih.)</stage></p>
               <p>Kdo je za ta amandma? <stage>(45 poslancev.)</stage> Je kdo proti? <stage>(9 poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 4. člen. Ugotovimo prisotnost! <stage>(68 prisotnih.)</stage></p>
               <p>Kdo je za 4. člen v celoti? <stage>(52 poslancev.)</stage> Je kdo proti? <stage>(7 poslancev.)</stage></p>
               <p>Ugotavljam, da je 4. člen sprejet.</p>
               <p>Prehajamo k amandmaju za novi 4.a člen, predlagatelj je vlada, delovno telo ga
               podpira. Opomba: amandma je vsebinsko povezan z amandmajem komisije za nadzor
               lastninskega preoblikovanja in privatizacije k prvemu odstavku 5. člena. To pomeni,
               če bo sprejet amandma vlade, potem bo amandma komisije brezpredmeten. Ali želi kdo
               besedo? <stage>(Ne želi.)</stage> Prehajamo na odločanje. Na glasovanje dajem amandma za novi 4.a
               člen. Ugotovimo prisotnost! <stage>(71 prisotnih.)</stage></p>
               <p>Kdo je za ta amandma? <stage>(43 poslancev.)</stage> Je kdo proti? <stage>(11 poslancev.)</stage></p>
               <p>Ugotavljam, da je amandma sprejet; sprejeli smo novi 4.a člen.</p>
               <p>Smo pri 5. členu in amandmajih k 5. členu; pod točko 1 je predlagatelj komisija,
               vlada ga podpira; amandma pod točko 2 predlaga komisija, vlada pa ga ne podpira. Ali
               želi kdo besedo? <stage>(Ne želi.)</stage> Prehajamo na odločanje. Na glasovanje dajem prvi amandma
               k 5. členu, ki ga predlaga komisija in ga vlada podpira. Ugotovimo prisotnost! <stage>(71
               prisotnih.)</stage></p>
               <p>Kdo je za ta amandma? <stage>(58 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem drugi amandma komisije k temu členu, ki ga vlada ne podpira.
               Ugotovimo prisotnost! <stage>(67 prisotnih.)</stage></p>
               <p>Kdo je za ta amandma? <stage>(24 poslancev.)</stage> Je kdo proti? <stage>(38 poslancev.)</stage></p>
               <p>Ugotavljam, da amandma ni bil sprejet.</p>
               <p>Na glasovanje dajem 5. člen. Ugotovimo prisotnost! <stage>(64 prisotnih.)</stage></p>
               <p>Kdo je za 5. člen? <stage>(48 poslancev.)</stage> Je kdo proti? <stage>(6 poslancev.)</stage></p>
               <p>Ugotavljam, da smo sprejeli 5. člen.</p>
               <p>Smo pri amandmaju za novi 5.a člen, ki ga predlaga poslanska skupina Slovenske
               ljudske stranke; matično delovno telo ga ne podpira, vlada mu ne nasprotuje. Želi kdo
               besedo? Gospod Rokavec.</p>
            </sp>
            <sp xml:id="SDZ2-Redna-16-1999-10-19.sp45">

               <speaker>FRANCI ROKAVEC:</speaker>

               <p>Hvala za besedo. Ker prej uvodoma v imenu poslanske skupine nisem podrobneje
               obrazlagal 5.a člena, mi dovolite, da ga obrazložim sedaj.</p>
               <p>Namreč, s predmetnim zakonom, ki ga sprejemamo, se podržavljajo nepremični kulturni
               spomeniki, ki so bili družbena lastnina v sredstvih podjetij in drugih osebah na dan
               23.8.1996 in ki jih je vlada Republike Slovenije v skladu z veljavnim zakonom o
               varstvu kulturne dediščine razglasila za spomenike državnega pomena. Zakon o varstvu
               kulturnih spomenikov, ki velja od 20.2.1996, v 62. členu določa, da spomenika
               državnega pomena ki je v lasti državi, ni dopustno odtujiti. Pri ministrstvu za
               kulturo, ki odloča o denacionalizaciji kulturnih spomenikov, so v teku postopki za
               vračilo v naravi številnih nepremičnih kulturnih spomenikov, tudi tistih, ki so na
               seznamu podržavljenih spomenikov. Zakon o denacionalizaciji prepoveduje razpolaganje
               z nepremičninami oziroma premoženjem, glede katerega obstaja dolžnost vrnitve. Kjer
               se nepremičnine, ki so razglašene za kulturne spomenike, vračajo v naravi, pod pogoji
               zakona o denacionalizaciji se predlaga, da določbe zakona o lastninjenju kulturnih
               spomenikov ne vplivajo na odločitve glede vrnitve v naravi nepremičnih kulturnih
               spomenikov, ki so v postopku po zakonu o denacionalizaciji.</p>
               <p>Menimo namreč, da bi s sprejetjem tega amandmaja dejansko bil ta zakon konsistenten
               tudi z zakonom o denacionalizaciji; v nasprotnem primeru pa bo prejudiciral neke
               odločitve, ki so v tem trenutku še v postopku po zakonu o denacionalizaciji. Zato
               menimo da je še kako pomemben in umesten v določbah tega zakona. Hvala lepa.</p>
            </sp>
            <sp xml:id="SDZ2-Redna-16-1999-10-19.sp46">

               <speaker>PREDSEDNIK JANEZ PODOBNIK:</speaker>

               <p>Hvala lepa, kolega Rokavec. Želi še kdo besedo? <stage>(Ne želi.)</stage> Razpravo zaključuje.</p>
               <p>Dajem amandma poslanske skupine Slovenske ljudske stranke za novi 5.a člen na
               glasovanje. Delovno telo ga ne podpira. Vlada ne nasprotuje. Ugotavljamo prisotnost!
               Svoj glas bo obrazložil gospod Henigman.</p>
            </sp>
            <sp xml:id="SDZ2-Redna-16-1999-10-19.sp47">

               <speaker>BENJAMIN HENIGMAN:</speaker>

               <p>Spoštovani! Ta amandma je ključen amandma tega zakona oziroma tudi vseh razprav na
               komisiji za lastninsko preoblikovanje in svoj glas za ta zakon vežem na sprejetje
               tega amandmaja. Če ta amandma ne bo sprejet, jaz za ta zakon ne glasujem. Ne glede na
               to, da bomo imeli nikogaršnjo lastnino, kriva je pa seveda vlada oziroma njeni
               upravni organi, ki niso v nekaj letih uresničili tistega, kar od nas zahteva Evropa,
               dabi zaključili denacionalizacijo.</p>
            </sp>
            <sp xml:id="SDZ2-Redna-16-1999-10-19.sp48">

               <speaker>PREDSEDNIK JANEZ PODOBNIK:</speaker>

               <p>Hvala lepa. Ugotavljamo prisotnost, torej! <stage>(70 prisotnih.)</stage></p>
               <p>Kdo je za amandma za novi 5.a člen? Kdo je za? <stage>(33 poslancev.)</stage> Kdo je proti? <stage>(40
               poslancev.)</stage></p>
               <p>Amandma ni bil sprejet.</p>
               <p>Sedaj pa prehajamo k amandmajem, k prilogam - k prilogi 1. K prilogi 1 imamo vložene
               tri amandmaje na amandma vlade; točko 1 predlaga poslanska skupina SKD, točko 2 ista
               poslanska skupina, točko 3 Darinka Mravljak. Nato sledi amandma vlade pod točko 4, ki
               je zelo obsežen, to je amandma, ki spreminja celotno prilogo, in če je ta amandma
               sprejet, so potem seveda vsi ostali amandmaji k prilogi 1 brezpredmetni.</p>
               <p>Odpiram razpravo o prilogi 1 in amandmajih. Gospa Darinka Mravljakova želi besedo.
            </p>
            </sp>
            <sp xml:id="SDZ2-Redna-16-1999-10-19.sp49">

               <speaker>DARINKA MRAVLJAK:</speaker>

               <p>S sklepom vlade 23.8.1996 je postal last države dvorec Mahrenberg in samostan
               dominikank. Danes sta ta dva spomenika na seznamu spomenikov lokalnega pomena in
               lastništva. V sami obrazložitvi v prilogi se mešata dva spomenika in sicer: Dvorec
               Mahrenberg in grad Mahrenberg, ki je v obrazložitvi opisan. Za podrobnejšo
               predstavitev tega amandmaja in spomenikov bi vam rada podala obrazložitev, ki ga je
               za to dala stroka, ki jo vsekakor cenim, in ki je svoje izkušnje in znanje nabirala
               doma in v tujini.</p>
               <p>Ta stroka pa pravi: V Dravski dolini izstopata zaradi svoje arhitektonske in
               kulturno-zgodovinske posebnosti objekt nepremične kulturne dediščine samostan
               dominikank v Mahrenbergu, danes Radlje ob Dravi. Samostan je bil ustanovljen leta
               1251 in je bil stoletja nosilec izobraževalne, kulturne in socialne dejavnosti. Nune
               so bile znamenite lekarnarice, ukvarjale so se s poučevanjem, prepisovanjem knjig,
               dobrodelno in zdravstveno dejavnostjo vse do njegove ukinitve 1782. O tem govori
               monografija samostana avtorja dr. Janeza Mlinariča, ki jo imam tukaj. Danes je od
               celotnega samostanskega kompleksa ohranjena osrednja stavba, ki se monomentalno dviga
               v dolini pod gradom ustanovitelja samostana sigfrida Marenberškega. Čeprav so izjemne
               stavbne prvine ohranjene le v posameznih elementih, to je portal, okenski okvirji,
               biforne odprtine, ostanki poslikave fasade, sončna ura s fresko, v notranjosti pa
               križni obok in masivni slopi ter predvsem prvotna razporeditev prostorov v zunanjem
               obzidnem krilu, tudi prvotno leseni stolp, kaže celotni kompleks. Zaradi vpletenosti
               v kulturno krajino eno najlepših ambientalnih zasnov v Sloveniji, ki je v dialogu z
               nekdanjo grajsko pristavo, dvorcem, obdanim z ostanki tako imenovanega angleškega
               parkovnega nasada. Oba objekta pa povezuje pot na Kalvarijo s postajami križevega
               pota, katere skulpture so pripisane grškemu kiparju Janezu Jakobu Šoju. Celostno pa
               se ta pot odlično vključuje v naravno okolje, ki ga je zreli barok znal spretno
               izkoristiti in povezati kompleks samostana in grajske pristave. Oba objekta,
               samostansko poslopje in poslopje dvorca, kot tudi pot na Kalvarijo z ohranjenimi
               skulpturami so kljub stoletnim spremembam stari grad zigfrida Merenberškega na hribu
               nad kompleksom je le ruševina. Danes je najbolj izpostavljeno mogočno samostansko
               poslopje, ki je pričevalec posebnega dela slovenske zgodovine, saj so bili pri nas
               ženski dominikanski samostani le še v Studenicah pri Poljčanah, v Veselovem in Kopru,
               nobeden pa ni dosegel tako vsestransko kulturno-zgodovinske dejavnosti kot
               Merenberški samostan. Zato po kategorizaciji gotovo sodi med spomenike državnega
               pomena. To pravi stroka. Ogled na terenu pa pravi, še stroka bo to dejstvo potrdila,
               kakor tudi že omenjena monografija dr. Jožeta Mlinariča, ki jo lahko tudi dobite na
               posodo. Še več ta spomenik dominikank v Radljah je imel izjemen vpliv tudi na
               sosednjo državo Avstrijo, na njeni deželi Štajersko in Koroško in ker stroko
               spoštujem in cenim, prosim poslanke in poslance, da amandma na amandma pod točko 3
               podprete.</p>
               <p>Naslednja zadeva pa je, da kot občina tudi nismo glede na 24. člen zakona o lokalni
               samoupravi razpravljali o tem, da se iz državne lastnine prenese na lokalno
               samoupravo, čeprav ta 24. člen pravi: "Po predhodnem soglasju občine lahko država z
               zakonom prenese na občino opravljanje posameznih nalog iz državne pristojnosti,
               državni zbor mora pred sprejemom zakona, s katerim se občini v opravljanje prenesejo
               posamezne naloge iz državne pristojnosti, pridobiti predhodno soglasje občine. Za
               prenesene naloge zagotavlja država občinitudi ustrezna sredstva za njihovo
               upravljanje." Prosim torej glede na to, da je to obrazložitev dala stroka, da amandma
               na amandma pod točko 3 podprete. Hvala.</p>
            </sp>
            <sp xml:id="SDZ2-Redna-16-1999-10-19.sp50">

               <speaker>PREDSEDNIK JANEZ PODOBNIK:</speaker>

               <p>Hvala lepa. Besedo ima dr. Hren-Vencelj.</p>
            </sp>
            <sp xml:id="SDZ2-Redna-16-1999-10-19.sp51">

               <speaker>DR. HELENA HREN-VENCELJ:</speaker>

               <p>Govorila bom o našem predlogu, o našem amandmaju na amandma vlade k prilogi 1 in
               sicer o nasprotovanju podržavljanja Blejskega otoka s cerkvico. Otok s cerkvico je
               bil podržavljen leta 1946 po zakonu o agrarni reformi in kolonizaciji in od tedaj
               dalje jedejansko propadal, do leta 1992, ko je bil vrnjen rimskokatoliški župniji
               Bled in dan torej v upravljanje cerkvi po sklepu seveda ministrstva za kulturo.</p>
               <p>V predlogu zakona je navedeno, o tem zdaj govorimo, navedeno, da bo država bolje
               skrbela za kulturne spomenike, ker prav v primeru Blejskega otoka, seveda ni res.
               Država je in še drugi vzrok tudi, navaja predlagatelj, da naj bi kulturni spomeniki
               bili dostopni vsem. Tudi to, v primeru Blejskega otoka ne drži točno, kajti, država
               je potem, ko je 1946. leta podržavila otok in pa cerkev, pobirala vstopnino na otok,
               pri tem pa ni skrbela, da bi se ohranjala tako cerkev kot obrežje otoka, drevesa in,
               torej favna in flora na otoku. Tako so, tako je propadala obala in propadala so tudi,
               nekaj dreves je propadlo,kar je seveda posledica, da rečem tega slabega gospodarjenja
               oziroma nezanimanja za ta del kulturne dediščine.</p>
               <p>Ko je prevzelo v, ko je prevzela potem, prevzel župnijski urad 1992. leta je seveda
               poskušal skrbeti za svojo dediščino strokovno in tudi estetsko, pri čemer pa seveda
               se ni dalo popraviti škode, ki je bila že narejena, namreč ugrezanje obale in pa
               spodjedanje obale. Tako da so, da je škoda, ki je bila že napravljena, nekaj je
               nepopravljive.</p>
               <p>Poleg tega, poudarjam, da je bila cerkev zgrajena za verske potrebe, da je to
               romarska cerkev, ki je, torej v času, ko ima upravljanje župnija Bled, odprta za vse,
               brez kake vstopnine in torej očitno je in lahko z sigurnostjo trdimo, da je cerkev za
               ta del našega, naše kulturne dediščine skrbela dosti bolje kot pa država, ki se
               deklarira kot tista, ki je v večini primerov financirala praktično obnovo kulturnih
               spomenikov, kar je gospod minister preje trdil.</p>
               <p>Prosim, da bi naš amandma podprli.</p>
            </sp>
            <sp xml:id="SDZ2-Redna-16-1999-10-19.sp52">

               <speaker>PREDSEDNIK JANEZ PODOBNIK:</speaker>

               <p>Hvala lepa. Ali želi še kdo besedo? Gospod Jerovšek želi besedo in gospod Božič. Prvi
               je dvignil roko gospod Božič. Jaz sem pa prvi izgovoril besedo gospod Jerovšek. To je
               bila moja napaka.</p>
            </sp>
            <sp xml:id="SDZ2-Redna-16-1999-10-19.sp53">

               <speaker>IVAN BOŽIČ:</speaker>

               <p>Hvala lepa predsednik. Torej danes delamo nacionalizacijo. Naš amandma pod točko 1,
               da se črta iz seznama kulturnih spomenikov, ki postanejo državna last, v občini
               Maribor: 070 - grad Betnava <stage>(EŠD 13)</stage>, je v nasprotju s tem, kar predlaga vlada na
               sedmi strani, Maribor grad Betnava, da se ponovno podržavi.</p>
               <p>Pri tem bi rekel pravzaprav tako. 1996. leta je bil sprejet zakon o lastninjenju
               spomenikov in znamenitosti v družbeni lastnini. Začel je veljati 23. marca 1996.
               leta. Vlada je 1.8. leta 1996 sprejela sklep o kulturnih spomenikih in naravnih
               znamenitostih, ki so postale last Republike Slovenije. Ta sklep je začel veljati
               24.8.1996. Sklep je določal, kateri kulturni spomeniki in naravne znamenitosti so
               postale last republike, med njimi je bil tudi grad Betnava. Ustavno sodišče pa je
               letos, 14. januarja 1999, razveljavilo omenjeni zakon. "Razveljavitev začne veljati
               osem mesecev po objavi te odločbe v Uradnem listu," to je bilo 14.10.1999, pred
               petimi dnevi. Če ne bo nov zakon do tega datuma sprejet - to smo pač odložili in
               obravnavamo ta zakon šele sedaj - bodo vsi spomeniki, navedeni v sklepu vlade, prešli
               v upravljanje bivših upravljalcev kot družbeno premoženje. Pa sedaj pravzaprav
               sprašujem, kako da danes mi tu v državnem zboru Lipi jemljemo grad Betnava, ki ji po
               izreku ustavnega sodišča že pet dni pripada? Hvala lepa.</p>
               <p>Seveda, podprl bom naš amandma, da se s tega seznama črta grad Betnava.</p>
            </sp>
            <sp xml:id="SDZ2-Redna-16-1999-10-19.sp54">

               <speaker>PREDSEDNIK JANEZ PODOBNIK:</speaker>

               <p>Hvala lepa. Besedo ima gospod Jerovšek.</p>
            </sp>
            <sp xml:id="SDZ2-Redna-16-1999-10-19.sp55">

               <speaker>JOŽEF JEROVŠEK:</speaker>

               <p>Hvala lepa. Spoštovani! Vidim veliko mobilizacijo na tej strani parlamenta ob teh
               amandmajih in ob tem zakonu, verjetno večjo, kot bo ob proračunu. Kajti po besedah
               ministrice je bila proračunska razprava v državi že končana. Vendar se sprašujem, ali
               se gospe poslanke in gospodje poslanci zavedajo simbolnega pomena Betnave za
               slovenstvo, in kaj s tem, ko danes zopet nacionaliziramo grad Betnavo, sporočamo
               elementu, ki v Mariboru še tli in ki misli velikonemško, nemškutarsko. Ali se, gospe
               in gospodje poslanci, tega zavedate? S tem, če bomo nacionalizirali grad Betnavo, se
               boste tisti, ki boste to podpisali oziroma za to glasovali, pridružili tisti skupini
               ljudi, ki so podpisali neko peticijo "Betnave ne damo". Peticijo je v Mariboru v
               glavnem podpisovala čudna mešanica dogmatično usmerjenih ljudi, ki se niso znebili
               nostalgije do dveh totalitarnih ideologij, ki sta Maribor zaznamovali s težkimi
               posledicami. Ena od teh ideologij je hotela narediti Maribor nemški, v skladu s
               Hitlerjevo zahtevo "Naredite mi to deželo in to mesto ponovno nemško". V ta namen so
               zaprli slovensko inteligenco že aprila 1941; dosledno so izselili mariborsko
               duhovščino, nekaj so jih pobili, druge so izselili v Hrvaško in Srbijo. In vendar,
               zakaj je za nemško misleči element Betnava tako sporna in zakaj jim je tako sporno,
               da bi nad njim gospodaril tisti, ki ga je kupil, da bi v tem gradu bil spominski park
               škofa Slomška. Zakaj jih to tako moti?</p>
               <p>Škof Slomšek je kupil grad Betnava. In seveda vsaka asociacija, vsaka miselna
               povezava teh ljudi, da bi se to v današnjem času zopet povezalo, jih moti, to jih
               moti. To jih je vedno motilo in tu so v glavnem ljudje, razen nevednih, ki so se v
               tistih težkih časih približali miselnemu krogu "kulturbunda". Škof Slomšek je na
               Štajerskem tak simbol, upam pa, da je v celi Sloveniji, za tiste, ki so se v težkih
               časih, ob nemški okupaciji, ob času kulturbunda upali in zavzemali za slovenstvo, da
               bi vsak napad, še posebej, ki bi prišel iz te hiše, pomenil dramatično negiranje
               njegovega pomena in zgodovinskih obremenitev, ki jih je Maribor pravzaprav bil
               deležen.</p>
               <p>Zato spoštovanje, gospe poslanke in gospodje poslanci. Kdor se zaveda simbolnega
               pomena škofa Slomška za slovenstvo, kdor se tega zaveda bolj, kot recimo minister za
               šolstvo, ki se ni udeležil razglasitve za blaženega, pa vendar ne iz verskih
               razlogov, zaradi tega, ker je bil škof Slomšek začetnik šolstva na slovenskem in kdor
               se tega ne zna zavedati, tak mogoče tudi podpira tak zakon. Zavedajte se tega, da ste
               zgodovinsko odgovorni ali podpirate simbole slovenstva, kjer se bodo lahko slovenski
               otroci izobraževali o tistih velikih možeh, ki so Slovenijo, ki so dobrinesli temu,
               da Slovenijo danes imamo. Brez Slomška Slovenije ne bi bilo, ker bi bila meja pred
               drugo svetovno vojno, ali pa nekje pri Celju in ne bi imel ne Maister kaj združevati,
               kaj proglašati za slovensko. Ne bodite na pozicijah tistih, ki s tega nočeo zavedati,
               ki še stalno razmišljajo zelo čudno, da ne bom hujše oznake dal tukaj. Hvala lepa.
            </p>
            </sp>
            <sp xml:id="SDZ2-Redna-16-1999-10-19.sp56">

               <speaker>PREDSEDNIK JANEZ PODOBNIK:</speaker>

               <p>Hvala lepa. Besedo želi, gospa Zbačnikova.</p>
            </sp>
            <sp xml:id="SDZ2-Redna-16-1999-10-19.sp57">

               <speaker>MAJDA ANA KREGELJ-ZBAČNIK:</speaker>

               <p>Še enkrat, lep pozdrav. Tudi sama bom podprla amandma, da se Betnava izključi iz tega
               zakona iz razlogov, ki sem jih danes že večkrat navedla.</p>
               <p>Naj pa na kratko poudarim - to je simbol slovenstva, to bo simbol
               kulturnoizobraževalni center, ki bo pokazal, da Slovenci spet cenimo svoj jezik,
               cenimo svoj narod, tudi cenimo ljudi, ki so nekaj žrtvovali, in ki so se trudili in
               se bodo trudili za ohranitev slovenskega jezika, kulture in vrednostnega sistema. Po
               drugi strani pa bom za to glasovala tudi zato, ker želim, da bi živela v pravni
               državi, kjer se zakoni, ki jih država sprejema, tudi izvajajo. Ta grad je v postopku
               denacionalizacije, in po 88. členu, kot sem že dejala, se ne more sedaj zopet
               spreminjati in sprejemati nov zakon, ki bo v nasprotju z zakonom, ki je še v veljavi.
               To je eno.</p>
               <p>Drugič pa, tudi vlada je dala izjavo, da bo vrnila, kar je ob visokem obisku obljubil
               tudi najvišji slovenski politični vrh; se pravi, posamezna ministrstva pa lahko
               kršijo odločitve vlade in lahko delajo po svoje. To se pravi, ali delamo s figo v
               žepu ali pa se sprenevedamo pred slovensko, zlasti pa pred svetovno javnostjo.
               Spoštovane kolegice in kolegi, to nas vodi samo globlje na Balkan. Prosim, še enkrat
               premislite in pokažite, da smo zreli za Evropo, in podprite ta amandma.</p>
            </sp>
            <sp xml:id="SDZ2-Redna-16-1999-10-19.sp58">

               <speaker>PREDSEDNIK JANEZ PODOBNIK:</speaker>

               <p>Hvala lepa. Ali želi še kdo besedo? Gospod Partljič želi besedo.</p>
            </sp>
            <sp xml:id="SDZ2-Redna-16-1999-10-19.sp59">

               <speaker>ANTON PARTLJIČ:</speaker>

               <p>Imam repliko.</p>
            </sp>
            <sp xml:id="SDZ2-Redna-16-1999-10-19.sp60">

               <speaker>PREDSEDNIK JANEZ PODOBNIK:</speaker>

               <p>Repliko? Seveda, izvolite!</p>
            </sp>
            <sp xml:id="SDZ2-Redna-16-1999-10-19.sp61">

               <speaker>ANTON PARTLJIČ:</speaker>

               <p>Vam bi repliciral, gospod Jerovšek. Ko sem šel ven, so nekateri rekli, "Tone, zdaj
               boš zakurblal". Absolutno nimam tega namena, tudi nisem podpisal te peticije, ki se
               je po Mariboru zbirala. Res pa je tudi, da nisem pogledal, kdo bi to podpisoval.
               Ampak da bi bila taka množica, da ne rečem, antislovenskih elementov sploh v Mariboru
               prisotna, da bi bilo tu treba na ta način govoriti, se mi zdi zelo nenavadno, vendar
               se vzdržim, ker nisem videl zapisa.</p>
               <p>Zdi se mi nekorektno in deplasirano slovensko nacionalno zavest mešati v to, kako se
               bo kdo odločil v zvezi z denacionalizacijo Betnave. Maribor se je poklonil Slomšku,
               vsi smo nanj ponosni; sam sem že večkrat rekel, da sem tudi eden redkih, po mojem
               mnenju, ki ga na nek način redno prebiram, ga rad berem, vendar se po tej plati
               absolutno ne čutim v tem smislu, da bi bil proti slovenstvu, če bi se sedaj
               opredeljeval kako drugače. Mislim, da je to pretirano, prenapeto in demagoško. V moji
               zavesti je grad Betnava <stage>(govorim pa samo v svojem imenu, kot rečeno, ker vidim, da
               ste nekateri dobro poučeni, v kar ne dvomim)</stage> pravzaprav spomenik, kot veste,
               mariborskega protestantizma; tam je bila protestantska cerkev, bila je protestantska
               šola, protestantsko pokopališče, in ko je 6. januarja 1600 prišla v Maribor verska
               komisija, je najprej izprašala - kar je mogoče zanimivo vedeti - zaprla je vse
               Mariborčane, ki jih takrat ni bilo dosti več kot tisoč, v stolno cerkev in so se
               morali izjasnjevati, ali so za papeško varianto ali za Luthrovo; in cel Maribor se je
               razglasil za katoliškega oziroma proti protestantizmu. Potem so prišli na Betnavo,
               postavili tri vislice kot simbol,ne da bi koga obesili, ampak če je prišla verska
               komisija ali kakršnakoli sodna komisija, so ta znak naredili, tam so jih ponoči
               požagali in potem še dolgo časa niso našli, kdo je poleg šestih stražarjev to
               vendarle požagal, te vislice. Od takrat naprej so mariborski protestanti z Betnave
               vozili v Prekmurje pokopavati svoje domače, ker je bilo tam pokopališče
               razrušeno.</p>
               <p>Torej, v mojem spominu je to kvečjemu spomenik protestantizma v Mariboru. Te
               interpretacije so pa po mojem mnenju najbrž iskrene, vendar absolutno prenapete.</p>
            </sp>
            <sp xml:id="SDZ2-Redna-16-1999-10-19.sp62">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika na repliko, gospod Jerovšek.</p>
            </sp>
            <sp xml:id="SDZ2-Redna-16-1999-10-19.sp63">

               <speaker>JOŽEF JEROVŠEK:</speaker>

               <p>Hvala lepa. Gospod Partljič, pravzaprav sem vam hvaležen, da ste se oglasili, ker
               razumem vaše argumente, vendar kljub temu bom odgovarjal. Mislim, da smo dolžni, da
               slovenske simbole in slovenske spomenike, sploh danes, ko govorimo o zakonu o teh
               kulturnih spomenikih, postavljamo in ne rušimo. Prepričan sem, če bi naredili to, kar
               predlaga dikcija zakona, da bi ga zrušili kot simbol, zrušili ga bi in vi ste rekli,
               da je nekorektno in deplasirano povezovati slovenskim čustvovanjem in s Slomškom
               Betnavo - če sem prav razumel. Povem vam, da ni ne nekorektno in ne deplasirano.
               Veste, gotovo veste, ko je prišel zloglasni Štantelj za župana Maribora, vojni
               zločinec. Prvo, kar je poskrbel, da se je Betnava zaplenila, zaradi tega, ker je
               asocirala na Slomška. Saj Nemci niso bili toliko proti neki lastnini pa to. Zaradi
               tega. In še nekaj vam bom povedal, iz spomina. Ko sem obiskal pred leti, ne vem, 5
               let ali koliko je od tega, ko je bila v mariborskem gradu Slomškova razstava ali pa 6
               let. Nek obiskovalec je v knjigo vtisov arogantno v nemščini zapisal: "Ogledal sem si
               razstavo", pač citiram po spominu, vendar toliko sem razumel "v upanju, da se nikdar
               več ne bo rodil človek, kot je bil Slomšek, ki pomeni izraz slovenskega imperializma,
               ki je stegoval roke na nemško etnično ozemlje." Upam, ne vem, če ste ravno to
               zasledili, jaz sem si tiste opombe tam ogledal in precej takšnih opomb je bilo notri,
               iz katerih je bilo razvidno, še kako močno se nek element zaveda, kaj je Slomšek s
               tem naredil in iz hvaležnosti, če bo tam muzej Slomšku, mu moramo to dati. Tudi, če
               ni bilo nikoli Slomškovo, če nikoli ne bi Slomšek tega kupil, mi bi ta spomenik
               morali zgraditi in to nima nobene zveze s čustvovanjem nekim ali pa verskim
               prepričanjem. To je iz odnosa do slovenstva treba narediti, tudi če ne bi bilo tu
               zahtevka za denacionalizacijo, mi bi to morali postaviti, ta parlament bi moral zakon
               sprejet, da postavi tam muzej, velikim možem - in eden od tistih in kje naj ta
               razstava gostuje in kje se naj naša mladina uči. Ali ni to najbolj primerno mesto?
               In, gospod Partljič, tudi jaz strpno, vi kot pisatelj mariborski, naredite nekaj za
               tega, ker ste eden najvidnejših mariborskih kulturnikov in bivših šolnikov tudi. Za
               kulturo in za šolstvo je bilo s strani Slomška toliko narejenega, da vsaj s tega
               stališča se je treba zavedati, kaj je treba storiti. Hvala lepa.</p>
            </sp>
            <sp xml:id="SDZ2-Redna-16-1999-10-19.sp64">

               <speaker>PREDSEDNIK JANEZ PODOBNIK:</speaker>

               <p>Hvala lepa kolega Jerovšek. Replika. Ima repliko gospod Partljič.</p>
            </sp>
            <sp xml:id="SDZ2-Redna-16-1999-10-19.sp65">

               <speaker>ANTON PARTLJIČ:</speaker>

               <p>Gospod Jerovšek, O.K. Vse sprejmem in ni, ni ničesar, kar ste zdaj govorili, s čemer
               se ne bi strinjal, na nek način celo spoštoval. Brez ironije, vam to, O.K., točno.
               Tudi nimam teh citatov, najbrž pomemben citat, ker so res tako o Slomšku
               govorili.</p>
               <p>Ampak se sprašujem, pa kaj mislite, da to ne more biti spomenik slovenstva, na noben
               drug način, samo če je v lasti mariborske škofije? Ali Slovenci, ne vem, je Vrba
               nekje, so razni simboli slovenstva, za boga svetega, pa niso v lasti škofije. Saj to
               ne pomeni, da bomo razvrednotili ta kraj, ali pa pljunili na slovenstvo. Prvič.</p>
               <p>Drugo pa, kot veste sem se lani kandidiral za mariborskega župana in sem seveda moral
               na ta vprašanja odgovarjati in sem se veliko ukvarjal s tem, kakšen dialog bi v
               slučaju nesreče, da bi bil župan, moral vzpostaviti s škofijo, za katero mislim, da
               je odlično, da je v Mariboru, da mora mesto veliko več narediti, da bo škofija imela
               svoje mesto, kakor ga ima škofija povsod po Evropi in sem tudi premišljeval o tem,
               kaj o teh, štirih, petih velikih objektih, ki jih zahtevajo nazaj, bi kot župan,
               recimo dal na prioritetno listo in bil pripravljen vrniti, z drugimi bi pa se recimo
               pogajal, da morda ne bi, da ne bi ostali, da se ne bi vrnili škofiji.</p>
               <p>Obenem najbrž vsi veste, danes se ta akt na nek način minulizira, da se je škofija v
               osemdesetih letih, ko mislim, da je šlo za orgle, ko jim ni bilo treba plačati davkov
               in tako, carin, odpovedala zahtevam, da bo kdajkoli kaj zahtevala nazaj. Imajo prav
               gospod Štefec in ostali, ki pravijo, to smo naredili v enem drugem sistemu, v eni
               drugi klimi, ne tiščite nam pod nos tega papirja. Toda ta papir na nek način obstaja
               in tudi škofiji sami se pred petnajstimi leti ni zdelo bistveno, da dobi te stvari
               nazaj. Priznam, da je bila druga situacija, drugačna situacija itn. Vendar sem si jaz
               ta papir škofije, ki si na nek simbolen način stvarem odpoveduje, tudi ogledal.</p>
               <p>Ne polimiziram z vami o tem, kar ste govorili - Slomšek učitelj, Slomšek narodnjak in
               tudi cerkveni učitelj in škof. Ne polimiziram, O.K. Prepričan pa sem, da bi naša
               država se znala pokloniti simbolu slovenstva in Slomšku, ne glede na, na to, v čigavi
               lasti bo Betnava, ali bo res škofijska.</p>
            </sp>
            <sp xml:id="SDZ2-Redna-16-1999-10-19.sp66">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika gospa Zbačnikova. Gospod Bajc in gospod Jerovšek.</p>
            </sp>
            <sp xml:id="SDZ2-Redna-16-1999-10-19.sp67">

               <speaker>MAJDA ANA KREGELJ-ZBAČNIK:</speaker>

               <p>Rada bi replicirala gospodu Partljiču. Oba se boriva za mlade, za kulturo, za boljšo
               Slovenijo. Vendar, po vsem tem, kar mi je znano v Betnavi, je opravičljivo izraziti
               dvom, zakaj pa potem ne bi Betnava postala, tudi če bi bila v državni lasti,
               kulturnoizobraževalni center. Zato, ker vemo, da ni dolgo tega, ko je bilo skladišče
               gnojila, ker vemo, da sedaj se tam dogaja pridobitništvo in sicer: v Betnavi imamo
               gostilno, trgovino in druge pridobitniške dejavnosti. In vemo, da je pa škofija
               pripravila program za kulturni spomenik velikemu Slovencu za pomoč mladim, ki se
               izobražujemo. Vsi ste brali in slišali kakšen problem je izobraževanje mladih v
               Mariboru, v kakšni prostorski stiski študirajo mariborski gimnazijci in cerkev je do
               sedaj z vsemi kulturnimi spomeniki, ki jih je dobila nazaj, dokazala, da je skrben in
               dober gospodar.</p>
               <p>Glede protokola, o katerem govorite, da pa se je odpovedala Betnavi, pa naj vam še
               enkrat preberem iz sporočila rimsko-katoliške škofije Maribor, kjer odločno zanika,
               da naj bi se s prejšnjim županom mestne občine Maribor, dr. Alojzom Križmanom,
               dogovorila za nevračanje Betnave v naravi. O protokolu, ki je bil podpisan med
               mariborsko škofijo in mestnoobčino 1986, je bila javnost večkrat podrobno seznanjena.
               Takrat je bilo ustrezno pojasnjeno, da ne zadeva denacionalizacije, temveč
               odškodnino, protokol pa tudi ni bil realiziral, z vračilom Betnave pa nima nobene
               zveze. Samo toliko za razjasnitev.</p>
            </sp>
            <sp xml:id="SDZ2-Redna-16-1999-10-19.sp68">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika, Josip Bajc, za njim gospod Jerovšek.</p>
            </sp>
            <sp xml:id="SDZ2-Redna-16-1999-10-19.sp69">

               <speaker>JOSIP BAJC:</speaker>

               <p>Hvala lepa, gospod predsednik. Do replike kolega Partljiča na izvajanje gospoda
               Jerovška sem bil prepričan, da danes obravnavamo predlog zakona o lastninjenju
               kulturnih spomenikov v družbeni lastnini. Predvsem z repliko kolega - upravičeno ali
               ne - Partljiča pa to ugotavljam, da zgleda to ni točka dnevnega reda, ampak izgleda,
               da danes obravnavamo predlog zakona o spremembah zakona o denacionalizaciji.</p>
               <p>Jaz osebno podpiram ta amandma pod številko 1, in sicer iz preprostega razloga. Mi s
               tem amandmajem ne govorimo, ali Betnavo vračamo rimokatoliški cerkvi oziroma
               mariborski škofiji, ampak postavljamo lastnika, ker kolikor mi je znano, od 14.10.,
               mislim, da je tuminister in nekateri razpravljavci ste rekli, da je to prešlo v
               prejšnjo last, kot je bilo do, mislim, da marca oziroma avgusta meseca 1996. leta.
               Konkretno grad Betnava je od 14.10.1999, naj me kdo popravi, last delniške družbe
               Lipa iz Ajdovščine. V kolikor ni, naj se me popravi, oziroma verjetno je bila
               družbena lastnina v upravljanju, ampak ker mi je bilo rečeno - ne poznam toliko - da
               je Lipa Ajdovščina pred časom kupila grad Betnavo, smatram, da je ta grad tudi last
               Lipe Ajdovščine. V kolikor ne, prosim, da me eventualno tudi s kakšnim dokumentom
               demantirate. Zaradi tega ne bom, bom rekel, osnovnega zakona podprl, podprl bom ta
               amandma, iz preprostega razloga, ne bi rad, da bi nekdo čez čas, tam dol na našem
               primorskem koncu rekel, da sem pomagal nacionalizirati nekaj, kar je bilo
               njihovega.</p>
            </sp>
            <sp xml:id="SDZ2-Redna-16-1999-10-19.sp70">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika, Jože Jerovšek, za njim Samo Bevk.</p>
            </sp>
            <sp xml:id="SDZ2-Redna-16-1999-10-19.sp71">

               <speaker>JOŽEF JEROVŠEK:</speaker>

               <p>Hvala lepa. Kolega Partljič, po vaši drugi repliki se zavedam, da vas stvar peče, in
               to je že napredek. Vas peče, to vidim, vendar še stalno se ne morem z vašimi
               argumenti strinjati. Pravite, ali se ne bi dalo to storiti na nek drug način, da bi
               postavili kot simbolni spomenik Slomšku, ki si ga zasluži. Se sprašujete, ali ne more
               biti na noben drug način, kot če je škofijski. Ali se slovenska država ne bo znala
               prikloniti Slomšku in slovenstvu na kakšen drug način, tako kot se mu je do zdaj,
               gospod Partljič? Mnogi v teh klopeh so že imeli pred 30 leti možnost glasovati pa
               odločati pa reči, postavili bomo na osrednjemslovenskem trgu spomenik Maistru,
               postavili bomo na osrednjem trgu spomenik Slomšku. In zaradi tega je, gospod
               Partljič, pa še mnogim, licemerno je, ko danes tisti, ki so imeli pred 30 leti
               možnost postaviti Maistru spomenik, odpirajo spomenike. Takrat sojih pa iz Maribora v
               Šentilj prestavljali pa se o tem ni smelo govoriti. To je licemerstvo. In zdaj ne
               govoriti, se lahko na drug način to naredi. Poglejte, še novinar Dejan Pušenjak, ki
               je lepo napisal, kaj pa so iz Betnave naredili. Ste si prebrali tisti članek, čeprav
               navadno tolče po vseh tistih, ampak tokrat je pa pošteno napisal. Razpadala je zaradi
               tega, ni samo to napisal, ker jih je peklo, da ga ni več. Nekatere je peklo, da ga ni
               več, nekateri elementi ga bi zrušili zaradi tega, ker spominja na Slomška ali pa na
               kaj drugega, na slovenstvo. Tistega bi razrušili in ne delajmo tega, ne delajmo tega.
               Potem vam bom pa iskreno verjel, če boste predlagali pa zagotovili podporo, da v tem
               zakonu daste dodatni člen ali pa dodatni sklep.</p>
               <p>V gradu Betnava se mora vzpostaviti čimprej spominski muzej škofa Antona Martina
               Slomška. Z njim upravlja škofija, po mojem, zato, ker jaz tukaj pa bolj verjamem
               škofiji kot temu delu, da boste vedeli, zato, ker nekateri so imeli možnost, da bi to
               postavili, ampak ne, da bise slovenski dijaki učili o tem, kar je za njih pomembno.
               Ne o škofu kot o škofu, ampak o škofu Slomšku kot kulturniku, kot učitelju, kot
               temelju slovenske šole, kot enemu od temeljev slovenske kulture. Pa niso naredili,
               žal, niso naredili; sploh se ni smelo govoriti. Tudi v Slovenski Bistrici smo imeli
               spomenik, pa ga je bilo treba pospraviti. Ja, sedaj pa pravite, da se ne da na drug
               način! To je edino zagotovilo, da bomo naredili korak naprej. V tem trenutku sem pa
               že prepričan, da pa se nekateri med vami vsaj zavedate tega - čeprav je bila
               mobilizacija popolna, tako kot ob volitvah vlade. Čudim se tej mobilizaciji, da vsi
               na to podlo puhlost, ki za tem stoji, pristajate. Ne vem; poglejte se v ogledalo,
               kakšni Slovenci ste! Poglejte se in odpovejte se tej ortodoksnosti, da nekaj, kar bo
               mogoče nekoga tudi asociiralo delno na verska čustva - to je pa nesprejemljivo za
               nas, zato bomo pa vse naredili, da to zrušimo. Ja, prosim vas lepo, dva meseca pred
               tretjim tisočletjem smo! Ne delajte tega v novo tisočletje in se zavedajte, kaj
               počenjate. Podpirajte tiste elemente - saj to ni tako samo po sebi razumljivo, da smo
               za večne čase rešeni raznih iredentističnih pa velikonemških pritiskov; to ni samo po
               sebi razumljivo. Ta dogmatska zavest najdlje tli in je najbolj trdovratna in se takoj
               pokaže. Imate v Avstriji primere, ko naši poslanci hodijo s koroško delegacijo, kar
               je katastrofa, ampak podprli ste, da lahko gredo. <stage>(Opozorilni znak za konec.)</stage> Podprli
               ste, da gre v pomoč Haiderju nek slovenski poslanec v koroški delegaciji. Ne delajmo
               tega, nehajmo s tem in prekinimo! Jasno izrazite podporo, da se to v tej Betnavi
               zgodi in uresniči. Trenutno je to najbolj verjeten projekt, da se to izvede in da bo
               nek simbol, ki bo mlado generacijo opominjal, da je bil na tem ozemlju nek borec, ki
               se je že v prejšnjem stoletju zavedal, kakšna nevarnost preti Slovencem. Hvala
               lepa.</p>
            </sp>
            <sp xml:id="SDZ2-Redna-16-1999-10-19.sp72">

               <speaker>PREDSEDNIK JANEZ PODOBNIK:</speaker>

               <p>Čas se je iztekel. Replika, Samo Bevk, za njim Davorin Terčon.</p>
            </sp>
            <sp xml:id="SDZ2-Redna-16-1999-10-19.sp73">

               <speaker>SAMO BEVK:</speaker>

               <p>Hvala za besedo, gospod predsednik. Spoštovani zbor! Res ne vem, zakaj se tako
               razburjamo zaradi tega zakona in Betnave, ki je tako izjemen kulturno-zgodovinski
               spomenik. Letos smo sprejeli zakon o varstvu kulturne dediščine, ki v 2. in 5. členu
               govori o tem, kdaj nek objekt postane spomenik in dobi status kulturne dediščine ter
               spomenika. No, Betnava je bila že zdavnaj razglašena za spomenik. Ta zakon pa govori
               tudi o tem - dovolite mi, da citiram drugi odstavek 5. člena: "Dediščina iz
               prejšnjega odstavka, ki predstavlja vrhunski dosežek ustvarjalnosti oziroma ključno
               ali redko ohranjeno dokazilo določenega obdobja zgodovinske preteklosti, lahko zaradi
               svojega posebnega ali izjemnega pomena dobi status spomenika državnega pomena." To je
               vlada letos s posebnim odlokom tudi storila v začetku meseca septembra, ko je
               sprejela predlog odloka o razglasitvi 73-ih enot kulturne dediščine za kulturne
               spomenike državnega pomena. S tem je Betnava dobila najvišji možni državni in
               nacionalni pomen na tem področju in mislim, da glede vrednotenja tega spomenika ni
               nobene dileme.</p>
               <p>Glede lastništva pa bi povedal to, da ta zakon v svojem 4. členu - ta zakon, ki ga
               danes obravnavamo - to tudi razrešuje. Namreč, zakon rešuje odločbo ustavnega
               sodišča, 4. člen pa govori tudi o upravljanju s temi spomeniki. Jaz si sam ne
               predstavljam, da bi lahko država skrbela s svojim ministrstvom, svojim uradom in
               svojimi zaposlenimi na ministrstvu za vse te številne spomenike v državi. Zato je to
               rešila v tem 4. členu, ki govori, da bo s spomeniki, ki s tem zakonom preidejo v last
               države, upravljalo ministrstvo za kulturo oziroma jih bo lahko ministrstvo podalo v
               upravljanje ustrezno usposobljenemu zunanjemu izvajalcu in tako bo lahko ministrstvo
               tudi ravnalo z Betnavo.</p>
            </sp>
            <sp xml:id="SDZ2-Redna-16-1999-10-19.sp74">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika, gospod Terčon.</p>
            </sp>
            <sp xml:id="SDZ2-Redna-16-1999-10-19.sp75">

               <speaker>DAVORIN TERČON:</speaker>

               <p>Hvala, gospod predsednik. Torej mislim, da smo tukaj nekaj stvari pomešali. Predvsem
               bi rad rekel, da tukaj se ne pogovarjamo o upravnem postopku in upravni postopki se
               vodijo na upravnih enotah. Stvar vračila Betnave je pač stvar upravnega postopka na
               osnovi zakona o denacionalizaciji.</p>
               <p>Jaz sem sicer prepričan, da Betnava - ali bo na koncu ostala, postala državna, ali bo
               ostala v lasti Lipe ali pa bo po denacionalizaciji postala last mariborske škofije -
               da bo vsebinsko še vedno to spomenik državnega pomena. Govorim vsebinsko. In tudi, če
               bo denacionalizacija uspela, sem prepričan, da bodo v tem primeru in tudi v nekaterih
               drugih primerih, ko bo šlo za take spomenike, tudi bodoči upravljavci prišli v
               državno malho po pomoč zato, da bodo to vzdrževali in obnavljali, se pravi te
               spomenike.</p>
               <p>Glede na to razpravo pa bi rad rekel tako, da nekateri kolegi - pri tem predvsem
               repliciram gospodu Jerovšku - bi radi postali odvetniki za mariborsko škofijo.
               Mariborska škofija verjamem, da v tem upravnem postopku denacionalizacije že ima
               svoje odvetnike, vi ste pa nehote po mojem mnenju odvetniki ajdovske Lipe. In radi
               bi, da bi v Betnavi bil spomenik škofu Slomšku kot simbolu slovenstva, vendar vaše
               delovanje nehote deluje v smer, da bi v Betnavi bil še naprej gostinski lokal in
               mogoče tudi salon pohištva.</p>
            </sp>
            <sp xml:id="SDZ2-Redna-16-1999-10-19.sp76">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika, gospa Zbačnikova. Za njo gospod Jerovšek in nato se bo oglasil
               gospod Klinc.</p>
            </sp>
            <sp xml:id="SDZ2-Redna-16-1999-10-19.sp77">

               <speaker>MAJDA ANA KREGELJ-ZBAČNIK:</speaker>

               <p>Rada bi replicirala mojima dvema predhodnikoma, in sicer, prvič, da se bo pač proces
               denacionalizacije vršil po zakonu ZDEN. Vendar sprašujem, v sedmih letih, od 1992. do
               danes je tudi minister priznal, da je bila rešena komaj tretjina vseh zahtev. In
               sedaj dodatne birokratske težave, dodatne blokade,ob tem, da vemo, da bi v vseh
               normalnih državah denacionalizacija morala biti že zdavnaj končana. Mi, vi sami,
               minister "jamrate" in tožite, da nimate dovolj strokovnjakov, dovolj uradnikov, ki bi
               reševali, ampak s tem sedaj, ko boste ponovno zapletli in zahtevali, da bodo vsi
               tisti, ki bodo šli v proces denacionalizacije, morali pridobiti dodatna soglasja pa
               dodatna mnenja, boste zopet povečali birokratski aparat. Na kar nas Evropa ves čas
               opozarja. To je eno.</p>
               <p>Drugo pa, res je, da imetnik pravice uporabe je namreč z odkupom dvorca Betnava, dne
               25.2.1986, torej več kot mesec dni pred sklenitvijo protokola, o katerem so
               predhodniki govorili, postalo družbeno podjetje Lipa, s katero pa po izjavi rimsko
               katoliške škofije Maribor ves čas denacionalizacije dobro sodeluje. Vendar mi ni
               jasno, v razpravljanju kolega pred menoj, zakaj bi potem, s tem, ko podpremo, da se
               Betnava izključi iz tega kulturnega zakona in se takoj vrne, povzročili težave in
               probleme in napačno odločitev. Vendar vemo, to je bilo odvzeto, to je treba vrniti
               prvemu lastniku. In ne zapletati z zakonom, ki je v nasprotju z zakonom o ZDEN-u, ki
               še velja.</p>
               <p>Zato pravim še enkrat, protokol ni bil veljaven, Betnavo je kupila Lipa, ki sedaj
               tudi noter gostuje, kjer so gostilne in trgovine, to niso kulturni objekti. In pa, da
               je potrebno, da to postane simbol kulturnega in izobraževalnega centra Maribor in
               naših, mladih in simbol čvrstih in zaslužnih Slovencev.</p>
               <p>Še enkrat, podprite ta amandma in postanimo evropska država.</p>
            </sp>
            <sp xml:id="SDZ2-Redna-16-1999-10-19.sp78">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika, gospod Jerovšek. Pripravi naj se Štefan Klinc, nato pa bomo dali
               besedo gospodu ministru.</p>
            </sp>
            <sp xml:id="SDZ2-Redna-16-1999-10-19.sp79">

               <speaker>JOŽEF JEROVŠEK:</speaker>

               <p>Hvala lepa. Na dve predhodni razpravi bi se malenkostno odzval.</p>
               <p>Prvič, gospod Bevk, pravite, 4. člen zagotavlja, da bo ministrstvo ravnalo z Betnavo
               kot kulturnim spomenikom. Tu je gospod minister, naj pove, ali bo to res, ali bo
               takoj zagotovil, zakaj v treh letih ministrovanja ni poskrbel za to, da bi bil to tak
               spomenik, ki bi simbolno kazal na zgodovinsko vlogo in na to, kar je s tem povezano.
               Zakaj ni bilo do sedaj to narejeno - potem bi jaz verjel.</p>
               <p>Gospodu Terčonu, ki pravi, da bo vsebinsko spomenik državnega pomena. Zakaj pa,
               gospod Terčon, v vseh teh dolgih letih ni bil? Gnoj se je naslanjal na stene, hlev je
               bil tam, gnojišče je bilo ob steni Betnave, zato ker so zaničevali simbolni pomen
               tega! Zakaj ni bilo to že storjeno? Seveda pa močno protestiram proti nesramnemu
               podtikanju gospoda Terčona, da sem odvetnik mariborske škofije. Niti slučajno, ne
               morem verjeti, da lahko nekdo tako nesramno in podlo podtika. Mislim, da bi bilo
               dejansko bolje, da bi to bilo državno pa da bi država to odkupila od škofije; mislim,
               da bi bilo bolje, pa bi bil tam muzej in nek spominski park. Vendar na to nesramno
               podtikanje gospoda Terčona pa moram reči, da še zdaleč nisem in ni potrebno, da bi
               bil jaz odvetnik, imajo dovolj sposobnih kadrov. Se pa čutim dolžnega opozoriti na
               simbolni pomen Betnave in Slomška tu ob tej današnji razpravi. Čutim se dolžnega, da
               se uprem rušenju teh simbolov- nekateri greste prek tega tako, kot češ, to ni
               pomembno, saj se je 50 let tako delalo, naj se še naprej. In čutim se dolžnega - to
               pa moram povedati ob tem nesramnem podtikanju - tudi zaradi tega, ker ena ulica v
               Mariboru nosi ime Jerovškova, in je tudipovezano z isto borbo za slovenski Maribor;
               verjetno niti Mariborčani ne veste, zakaj, in ravno zaradi tega se jaz čutim dolžnega
               - vendar ne kot odvetnik nikogar. Hvala lepa.</p>
            </sp>
            <sp xml:id="SDZ2-Redna-16-1999-10-19.sp80">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika, Štefan Klinc.</p>
            </sp>
            <sp xml:id="SDZ2-Redna-16-1999-10-19.sp81">

               <speaker>ŠTEFAN KLINC:</speaker>

               <p>Spoštovani predsednik, drage poslanke in poslanci! Dr. Zbačnikovi bi odgovoril in
               ostalim, ki govorite - ki ne veste, kaj je Betnava. Tam sem doma, imam zgodovino
               Betnave od leta 1100 naprej. Ločiti morate: eno je grad Betnava, drugo je bilo že
               pred 500 leti posestvo Betnava, ki je imelo gnoj, ker so imeli krave in junce. Takrat
               konjev še niso imeli. In sedaj morate ločiti: polovica Betnave je propadala - grad,
               ki se ga je potem usmilila Lipa iz Ajdovščine in ga obnovila. Če ga ne bi obnovila,
               bi bil gradpadel skupaj; drugo polovico je pa dobil kombinat Maribor, ki je celo
               polovico obnovil, imel ogromno živine, živino opustil, ker je bil tam grad, in še
               danes imajo umetno gnojilo, ampak ne v gradu, na posestvu, ki se drži grada. Še danes
               ima polovico tegaposlopja Agrokombinat Maribor, ki je vložil okrog 4 milijone mark v
               to poslopje in mislim, da je že dogovorjeno z mariborsko škofijo, da bo to dal
               škofiji Maribor. Bil je gnoj tam in je gnoj tam in morate ločiti, grad Betnava in pa
               posestvo, ker vsi, ki malo zgodovino zasledujete, veste, da vsak grad, vsepovsod,
               tudi Pohorski Dvor, tudi Slivnica, vsak grad, tudi Dornava tam doli, je imel kmetijo
               in gnoj zraven kmetije.</p>
            </sp>
            <sp xml:id="SDZ2-Redna-16-1999-10-19.sp82">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod minister ima besedo.</p>
            </sp>
            <sp xml:id="SDZ2-Redna-16-1999-10-19.sp83">

               <speaker>JOŽEF ŠKOLČ:</speaker>

               <p>Hvala lepa. Jaz bi vseeno želel, da državni zbor o teh stvareh počasi le odloči, ker
               se mi zdi, da se diskusija ne glede na moja neuspela prizadevanja odmika od tega, kar
               je predmet urejanja s tem zakonom. Jaz sem nekajkrat govoril, da s tem zakonom ni
               možno urediti tistih postopkov, ki tečejo po denacionalizaciji. Gospa Zbačnikova, to
               govorim vam, vi ste zdaj rekli, da bi bilo potrebno in da je ta amandma vložen zato,
               da se to pospeši in da se tako naredi. To enostavno ni mogoče. V tem je problem tega
               premeščanja po seznamu. Osnova je tisti zakon, čez katerega je parlament že šel. Ta
               dva seznama sta pomembna zaradi tega, ker prvi seznam, da se sklicujem še na gospoda
               Jerovška, daje enostavno na svoj spisek vse tiste spomenike, za katere različne
               stroke, ki jihkoordinira uprava za dediščino in pa različni zavodi za varstvo naravne
               in kulturne dediščine po Sloveniji, da za vse tiste objekte, spomenike, posestva itn.
               velja kriterij, ki ga je tukaj citiral poslanec Bevk, da so nacionalnega pomena, da
               presegajo v svojih elementih nekaj čez. V tem smislu seveda je Betnava spomenik, da
               rečem po domače, prve kategorije in več država v smislu dajanja certifikata ne more
               narediti. Drugi so lokalnega pomena. Zakaj to govorim? Zato, ker gospa Mravljakova
               predlaga, da se trije preložijo. Predvidevam, da je predpostavka, da bo s tem nekdo
               tretji plačal recimo tiste stvari ali pa karkoli. Ampak treba je povedati, da po
               zakonu ni mogoče premestiti na seznam spomenikov, ki preidejo v državno last,
               nobenega spomenika, ki ni razglašen za spomenik državnega pomena. Zato so ti
               amandmaji, bom rekel, ne brezpredmetni, ker imajo neko veliko željo od zadaj, ampak
               ta želja mora biti najprej materializirana v spremembi odloka o zaščiti. To spremembo
               so pač vodili včasih v občinah, vsekakors temi strokovnimi oporami, in ko bomo dobili
               na ministrstvu poleg vsega tega, kar je profesor Mlinarič napisal - ni pa to edini
               samostan, o katerem je on pisal in jih tudi različno vrednoti - ko bomo to dobili in
               tehtali in pač naredili nekaj za recimo tudi ta dva spomenika in posestvo za
               spomenika državnega pomena, potem bo izpolnjen pogoj, da preide v eventualno drugi
               seznam. Takrat bo pa seveda spet na nek način prepozno, ker s tem urejamo
               lastninjenje in tukaj smo spet pri Lipi. Vsa ta štorija je nepotrebna oziroma vse to
               brisanje s seznama dela nasprotno od tega, kar govorite. Ti spomeniki bodo v pravno
               nedorečeni situaciji, ko bodo brisani. To je problem! Kateregakoli boste brisali
               boste pač povzročili neko pravno nedefinirano situacijo.</p>
               <p>88. člen ZDEN-a, o katerem vi govorite, velja. Zato je ta seznam ostal nedotaknjen.
               Tam piše, da ni možen pravni promet, možno je pa z zakonom posegati v te stvari. Vsak
               pravni promet bi bil uničen, medtem ko ustavno sodišče direktno naloži, da mi z
               zakonom te stvari uredimo, ker sicer bi to zbrisalo in bi reklo, da za to ni potreben
               zakon in bi bila stvar rešena enkrat za vselej.</p>
               <p>Lipa se je lastninila na način - saj lahko bi šli tudi na Bled ali kamorkoli - da je
               to izločila iz svojega premoženja. Ali ji bomo to pripisali sedaj kot neko dodatno
               premoženje? Kaj bo naredila tako imenovana Rejčeva komisija? Ali je to oškodovanje
               družbenega premoženja? Tako da s tega vidika je treba te sezname sprejeti in
               uveljavljati svoje drugje.</p>
               <p>Rad bi pa povedal, da Betnava je bila razglašena leta 1992, v času popolne večine
               Demosa v Mariboru. Do takrat ni bila spomenik, in ko jo je Lipa kupila, ni bila
               spomenik, in ko je delala program, je dobila soglasje tega regionalnega zavoda in je
               pač, kot je tukaj moj predhodnik govoril, spomenik pripeljala do tega, da je danes
               poželenja vreden objekt. Leta 1986 to ni bil. To je zgodba.</p>
               <p>Ravno tako pri Otoku, gospa Hrenova. Mi tri leta si prizadevamo z upravljavcem, da bi
               popravili stopnišče, zagotavljamo svoj delež, upravljavec svojega noče. Ampak to so
               spet zgodbe izven tega. Zato se mi zdi, da je, bom rekel, vsaj iz našega vidika, če
               govorimo o Betnavi, relevantno vse, kar je bilo rečeno o tem, ampak to je program za
               spomenik. Če vi komu narekujete, potem to lažje narekujete državi. Če boprešel v
               cerkveno last, bomo mi potem ta magnetogram predali in predvidevam, da boste vi potem
               mariborskega škofa sem klicali in od njega zahtevali, da to, kar imate danes v
               nidejah, aredi. Mislim, da sistem tega ne dopušča. Zato se mi zdi, da govoriti o tem,
               kaj bo tam delal nekdo, ki je zasebni lastnik, ni koristno, ni korektno in je, bom
               rekel, na nek način omejitev njegove lastninske pravice. Že tako ali tako je odločba,
               ki dela ta spomenik za spomenik državnega pomena, taka, da omejuje marsikateri poseg
               na marsikateri zadevi tam notri. Ravno tako je izjava volje tista, ki zahteva, da mi
               definiramo javni interes; ali je javni interes prezentirati vso zgodovino ali samo
               obdobje Slomška, to zopet ni vprašanje samo parlamenta, predvidevam, ampak predvsem
               vprašanje različnih strok.</p>
               <p>Zato bi predlagal, da glasujete o amandmajih, tako kot jih je vlada res predlagala,
               ker na ta način ne bo možno sprožati sporov o tem, da je kdo neupravičeno uvrščen
               naprej ali nazaj, s tem da se je v času, odkar smo mi ta seznam dali, ta seznam
               zmanjšal oziroma se mora zmanjšati sedaj z amandmajem za grad Ravno polje v Kungoti,
               kjer je vložen amandma in kjer bi seveda predlagal, da ga podprete, da se to briše,
               ker je že olastninjen in je tako še en manj. Hvala lepa.</p>
            </sp>
            <sp xml:id="SDZ2-Redna-16-1999-10-19.sp84">

               <speaker>PREDSEDNIK JANEZ PODOBNIK:</speaker>

               <p>Hvala, gospod minister. Še dve repliki na vašo razpravo, gospa Zbačnikova in gospod
               Jerovšek.</p>
            </sp>
            <sp xml:id="SDZ2-Redna-16-1999-10-19.sp85">

               <speaker>MAJDA ANA KREGELJ-ZBAČNIK:</speaker>

               <p>Pred glasovanjem bi od gospoda ministra prosila še za dva odgovora.</p>
               <p>Prvi odgovor je: Ob vsem tem zagotavljanju, da je to zelo korekten zakon, da je
               pravno usklajen, da je pravna norma, tako naša kot evropska, bi rada izza te
               govornice jasno slišala, ali po sprejetju takšnega zakona, kot ga njegovo ministrstvo
               predlaga, ne bo na ustavnem sodišču zopet prišlo do razveljavitve oziroma če bo šlo
               na evropsko sodišče, ali bo zdržalo evropsko presojo.</p>
               <p>Drugič: Ali cerkev s kulturnimi objekti, ki jih je dobila v času denacionalizacije,
               ne gospodari kot dober gospodar, ali jih ne uporablja v dobrobit ljudi, tako na
               področju izobraževanja, kulture in sociale, in s tem razbremenjuje državo - ali je
               slab gospodar ali je dober gospodar, po njegovih izkušnjah, na tistih objektih, ki so
               ji bili vrnjeni.</p>
               <p>Za ta dva odgovora bi prosila gospoda ministra še pred glasovanjem. Hvala lepa.</p>
            </sp>
            <sp xml:id="SDZ2-Redna-16-1999-10-19.sp86">

               <speaker>PREDSEDNIK JANEZ PODOBNIK:</speaker>

               <p>Hvala lepa. Boste takoj odgovorili? Prosim.</p>
            </sp>
            <sp xml:id="SDZ2-Redna-16-1999-10-19.sp87">

               <speaker>JOŽEF ŠKOLČ:</speaker>

               <p>Hvala lepa, gospod predsednik. Menim, da je odgovor na prvo vprašanje v smislu
               zakonskih rešitev pritrdilen. Državnemu zboru ponujamo v ureditev sistem, ki ga je
               državni zbor že sprejel ob zakonu o varovanju naravne, o naravi in kjer je šlo za
               spomenike naravne dediščine.</p>
               <p>Drugo vprašanje, ki ni povezano s tem, je, ali bo vsakdo v postopkih
               denacionalizacije, ki bodo s tem zakonom lahko naprej tekli, na koncu zadovoljen. Še
               zmeraj bo imel možnost upravnega spora, in če bo našel elemente za kršitev tistih
               pravic, o katerih presoja ustavno sodišče, predvidevam, da se bo tudi tega poslužil.
               Jaz v tem trenutku in iz te razprave ne znam potegniti nobene določbe, ki bi bila
               lahko že danes sporna in ki je sicer ne bi uveljavljali v tej rešitvi.</p>
               <p>Na drugo vprašanje, ali so vsi, ki so dobili nazaj, dobri gospodarji, je nemogoče
               odgovoriti enoznačno. To bi bilo potrebno pogledati, popolnoma od spomenika do
               spomenika, od objekta do objekta. So stvari, ki so se absolutno premaknile z mrtve
               točke in v tem smislu je bila denacionalizacija - ali pa na drugačen način, določanje
               novega lastnika, s kupovanjem ali kakorkoli - več kot dobrodošla in so situacije,
               kjer novi lastniki enostavnonočejo upoštevati javnega interesa, ki je v tem primeru
               varovanje dediščine. Seveda se pa vsi soočajo s popolnoma sorodnimi problemi, da je
               skrb za to povezana z veliko znanja in nemalokrat tudi veliko denarja. Ampak če ni
               znanja, in to znanje je praviloma koncentrirano v teh javnih institucijah, potem so
               tudi posegi v spomenike največkrat taki, da jih je potrebno popravljati. Imamo, bom
               rekel, celo paleto izkušenj z novimi lastniki na spomenikih. Hvala lepa.</p>
            </sp>
            <sp xml:id="SDZ2-Redna-16-1999-10-19.sp88">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod minister. Replika, gospod Jerovšek. Nato pa predlagam, da razpravo
               zaključimo in se lotimo glasovanja.</p>
            </sp>
            <sp xml:id="SDZ2-Redna-16-1999-10-19.sp89">

               <speaker>JOŽEF JEROVŠEK:</speaker>

               <p>Hvala lepa. Sam sem se že prej javil, ker sem hotel dopolniti gospoda Klinca in še
               tisto, kar sem pozabil ob nastopu gospoda Terčona, vendar tudi gospoda ministra se
               dotikam zgolj s tem, da ga sprašujem. Njegovim argumentom lahko do neke mere pač
               pritegnem. Vendar bi vas vprašal, ali ste se sposobni prikloniti kulturnim spomenikom
               in kulturni dediščini in vsem tem slovenskim simbolom, čene spadajo v miselni in
               ideološki krog vaše stranke. Namreč, ni vas toliko, kot sem jaz videl, vas ni bilo v
               Mariboru ob Slomškovi proslavi in kultura in šolstvo bi morala biti po funkciji
               prisotna. To bi morala biti po mojem mnenju, pa ne glede, ali je ateist na tej
               funkciji ali kdorkoli, to ni važno, zaradi simbolnega pomena bi morala biti po
               mojem.</p>
               <p>Vendar to, kar je pravilno razložil gospod Klinc, temu bi dodal še, ker mi je gospod
               Terčon očital, da sem odvetnik škofije. Potrebno pa je v tem trenutku biti tudi
               odvetnik Lipe, kajti Lipa je bila prva, ki je delno oprala madež Maribora in tedanjih
               mariborskih oblastnikov do Maistra, do Slomška in posredno do Betnave. Lipo po mojem
               mnenju naj država izplača in ji vzida spominsko ploščo na Betnavi, ker upam da so
               manedžerji Lipe takrat, ko so se odločili za tak nakup, imeli v mislih to, da ta
               spomenik in njegovo simbolno vrednost rešijo, da so skratka imeli slovensko srce. Jaz
               upam, ker Primorci imajo slabše izkušnje, še hujše izkušnje s fašizmom in nacizmom,
               da so tudi na to mislili. Poznam dosti takih Primorcev, ki so se tega dosti globlje
               zavedali kot povprečni Slovenci. In še enkrat poudarjam, Lipa in ti, ki so to kupili,
               so naredili mnogo več kot so tedanje mariborske oblasti in sam sem jim bil vedno
               hvaležen, ker so rešili propada nekaj, kar je dogmatike in protislovence motilo. In
               res je to, kar ste rekli, gospod minister, takrat, ko je Lipa to kupila, Betnava ni
               bila spomenik. In zakaj ni bila spomenik? Saj pa nismo imeli mi oblasti, če ste vsi
               tako za... Ne, ne, že prej, ko je propadala. Zakaj ni bila? Eni se danes zavedate,
               takrat se pa niste, pa niste bili več v otroškem vrtcu in ni bila vredna poželjenja,
               dejansko je bila tik pred tem, da se zruši, tako kot se je marsikaj zrušilo. K sreči
               se ni in tu je Lipi treba dati potrebno zaslugo, vendar Betnavo naredimo za to, kar
               mora biti - simbolni spomenik, muzej. Hvala lepa.</p>
            </sp>
            <sp xml:id="SDZ2-Redna-16-1999-10-19.sp90">

               <speaker>PREDSEDNIK JANEZ PODOBNIK:</speaker>

               <p>Hvala lepa. Želi še kdo besedo? Gospod minister želi besedo. Prosim.</p>
            </sp>
            <sp xml:id="SDZ2-Redna-16-1999-10-19.sp91">

               <speaker>JOŽEF ŠKOLČ:</speaker>

               <p>Jaz jemljem vprašanje gospoda Jervoška o tem, ali moj svetovni nazor vpliva na
               odločitve v povezavi z dediščino ali sicer s kulturo, kot predvsem dobronamerno. V
               teh treh letih kar ministrujemo oziroma kar pač delujemo na ministrstvu za kulturo,
               si upam reči, da je bilo javnih konfliktov na področju kulture bistveno manj iz
               naslova transparentnega delovanja, ne pa iz naslova, da bi kdo poskušal kakorkoli
               premikati težišče. Ampak, to bi bil lahko že naslednji trenutek zarečen kruh, ker je
               kadarkoli lahko kdo nezadovoljen. Jazmu zagotavljam, da če bo v primeru Betnave ali
               kateregakoli spomenika program, ki ga bo mogoče podpreti, potem lahko računate na
               mojo osebno podporo, ker vem, da je zelo težko za take komplekse pridobiti dobre
               programe, pridobiti denar in tudi usposobljene ljudi, da to delajo. To je včasih celo
               težje kot zagotoviti denar.</p>
               <p>Sicer smo mi v tem letu podprli nekaj projektov, ki so bili vezani za ime blaženega
               škofa Slomška, in v prejšnjih letih tudi, ko se je ta razglasitev pripravljala. Da ne
               govorim o vladi, ki je, bom rekel, na breme državnega proračuna - kolikor so meni
               znani podatki - prenesla tudi na predlog liberalnega predsednika večino financiranja
               tega obiska in mislim, da brez udeležbe tega cerkvenega dela - pardon - državnega
               odbora, ki ga je vodilpodpredsednik, gospod Podobnik, da bi bilo zelo težko speljati
               obisk na način, kot je bil speljan, in ga financirati tako kot, je bil financiran.
               Hvala lepa.</p>
            </sp>
            <sp xml:id="SDZ2-Redna-16-1999-10-19.sp92">

               <speaker>PREDSEDNIK JANEZ PODOBNIK:</speaker>

               <p>Hvala, gospod minister. Ali želi še kdo besedo? Želite besedo? Ali želi še v okviru
               splošne razprave kdo besedo? <stage>(Ne želi.)</stage> Zaključujem razpravo. Proceduralni predlog,
               gospod Henigman.</p>
            </sp>
            <sp xml:id="SDZ2-Redna-16-1999-10-19.sp93">

               <speaker>BENJAMIN HENIGMAN:</speaker>

               <p>Spoštovani! Poslanska skupna Slovenskih krščanskih demokratov prosi za eno uro odmora
               pred glasovanjem o teh dodatnih predlogih amandmajev. S tem seveda z ničimer ne
               vplivamo na to, da bi danes naredili kaj več, ker je pač ura tudi takšna. Hvala.</p>
            </sp>
            <sp xml:id="SDZ2-Redna-16-1999-10-19.sp94">

               <speaker>PREDSEDNIK JANEZ PODOBNIK:</speaker>

               <p>Hvala lepa. Poslanska skupina v skladu s poslovnikom želi odmor, da se bo odločila
               kako bo glasovala o treh amandmajih na amandma in nato tudi pri drugih glasovanjih.
               To pa pomeni, da državni zbor danes ne bo več naprej odločal. Sejo prekinjam,
               nadaljujemo jo jutri ob 10.00 uri z glasovanjem o amandmajih k prilogi pod številko
               1. Za nocoj lahko noč. <stage>(SEJA JE BILA PREKINJENA 19. OKTOBRA 1999 OB 17.53 URI.)</stage>
               </p>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ2-Redna-03-1997-03-26">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|0E1E284321AC8EA4C125647C0044AA28</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=0E1E284321AC8EA4C125647C0044AA28</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Redna-03-1997-03-26.DZ" n="03">
               <name>Redna</name>
               <date when="1997-03-26"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Redna-03-1997-03-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE </head>
            <stage type="session">nadaljevanje 3. seje</stage>
            <stage type="date">(26. marec 1997)</stage>
            <stage type="chairman"> Sejo je vodil Borut Pahor, podpredsednik Državnega zbora.</stage>
            <stage type="time"> Seja se je pričela ob 10.01 uri.</stage>


            <sp xml:id="SDZ2-Redna-03-1997-03-26.sp1">

               <speaker>PODPREDSEDNIK BORUT PAHOR:</speaker>

               <p>Ura je 10. Ugotavljal bom sklepčnost. Ura je 10. in ena minuta in pričakujem, da
               Državni zbor lahko začne s svojim delom.</p>
               <p>Pričenjam nadaljevanje 3. seje Državnega zbora Republike Slovenije. Obveščen sem, da
               so zadržani in se današnje seje ne morejo udeležiti naslednje poslanke in poslanci:
               Andrej Gerenčer, Josip Bajc, dr. Franc Zagožen, dr. Miroslav Luci, gospod Miroslav
               Mozetič, dr. Ciril Ribičič, Vincencij Demšar, gospod Franc Potočnik, kolega Janez
               Kramberger in Rudolf Petan do 12. ure. Gospod Mirko Zamernik, gospod Branko Kelemina
               na popoldanski del seje in naš kolega Alojz Kovše do 12. ure. Ugotovimo sklepčnost!
               (16 prisotnih.)</p>
               <p>Ugotavljam, da je to seveda premalo za sklepčnost Državnega zbora.</p>
               <p>Predlagam, da še enkrat ugotavljamo sklepčnost Državnega zbora.</p>
               <p>Rad bi se držal tistega sklepa oziroma dogovora na kolegiju Državnega zbora, da se
               seje začenjajo točno. Vsaj stvar predsedujočega je, tako Državnega zbora kot delovnih
               teles, da začne točno. Stvar osebne izbire poslank in poslancev pa je ali se bodo
               točnemu začetku pridružili. Tako, da prosim razumite moje ravnanje.</p>
               <p>Predno bom v drugo ugotavljal sklepčnost, bi prijazno prosil naše kolegice in kolege,
               ki imajo obveznosti v pisarnah, da se nam pridružijo, da bi tako lahko začeli z
               današnjim delom. Prav tako bi seveda prosil predstavnike vlade, ministra in državne
               sekretarje, da se nam pridružijo. Ugotavljamo sklepčnost. Prosim, da priglasite svojo
               navzočnost s pritiskom na sivo tipko. (54 prisotnih.) Ugotavljam, da je Državni zbor
               sklepčen in da začenja svoje delo.</p>
               <p>Na sejo sem vabil predstavnike Vlade Republike Slovenije. Vse lepo pozdravljam!
               Današnje nadaljevanje bomo pričeli z obravnavo 16. točke, to so vprašanja in pobude
               poslank in poslancev,zatem pa prešli na obravnavo 15. točke, to je na volitve in
               imenovanja ter sejo nadaljevali z včeraj prekinjeno 5. točko dnevnega reda, to je s
               predlogom zakona o javnih naročilih.</p>
               <p>Prehajamo na <title>16. TOČKO DNEVNEGA REDA - VPRAŠANJA IN POBUDE POSLANK IN POSLANCEV.</title>
               </p>
               <p>V poslovniškem roku enega dne pred sejo zbora smo prejeli pisne prijave poslanskih
               vprašanj in pobud. Vrstni red postavljanja poslanskih vprašanj in pobud sem določil v
               skladu z zadnjim odstavkom 23. člena poslovnika tako, da prva tri vprašanja oziroma
               pobude postavijo poslanci opozicije, nato pa po vrsti poslanci iz raznih poslanskih
               skupin, po vrstnem redu prijave.</p>
               <p>Poslanke in poslanci, opozarjam, da mora biti poslansko vprašanje kratko in
               postavljeno tako, da je njegova vsebina jasna in razvidna. V nasprotnem primeru bom
               moral poslanca opozoriti in ga pozvati, da vprašanja ustrezno izpolni. Ustno
               zastavljeno vprašanje oziroma pobuda ne sme trajati več kot tri minute, ministrov
               odgovor praviloma ne sme trajati več kot deset minut, dopolnilno vprašanje poslanca
               pa spet ne sme trajati več kot dve minuti.</p>
               <p>Prvi bo poslansko vprašanje postavil poslanec Zmago Jelinčič iz poslanske skupine
               Slovenske nacionalne stranke; za njim Miran Potrč, Združena lista socialnih
               demokratov, in Janez Mežan, Slovenska socialna demokracija.</p>
               <p>Prosim kolegice in kolege, da pripomorete k redu in miru v dvorani. Poslanca Zmaga
               Jelinčiča pa vabim k besedi. Prosim.</p>
            </sp>
            <sp xml:id="SDZ2-Redna-03-1997-03-26.sp2">

               <speaker>ZMAGO JELINČIČ:</speaker>

               <p>Dober dan, lep pozdrav vsem skupaj! Najprej, na tem sejmu turizma je Hrvaška zopet
               delila en zemljevid, na katerem je bila jasno vrisana morska meja sredi Piranskega
               zaliva, točno tako rešitev pa nam ves čas ponujajo Hrvatje. V tem primeru ima
               Slovenija zgolj eno majhno mlakužo in nikakršnega morja.</p>
               <p>Potem, vrh Gorjancev je lepo narisan na hrvaški strani, čeprav meja še ni uradno
               določena.</p>
               <p>Poleg tega, do Maribora in naprej je vrisana cesta proti Dunaju - ali to pomeni, da
               so tisti koridorji, ki smo mi tako nasprotovali proti njim, že določeni in že
               dogovorjeni s hrvaško vlado? Poleg tega pa sprašujem še to Ministrstvo za zunanje
               zadeve, seveda, zakaj ni demantiralo gospoda Ivico Maštruka, novega veleposlanika
               Republike Hrvaške, ki je izjavil, da - dobesedno bom prebral - "za Svetu Geru načelno
               dogovor več i postoji itn." Ali je res, da dela zunanje ministrstvo nam za hrbtom, da
               prodaja slovensko zemljo in prosil bi gospoda ministra, ki ga ne vidim, upam, da bo
               vsaj kakšen njegov pooblaščenec tukaj, da mi bo odgovoril.</p>
               <p>In drugo vprašanje za Ministrstvo za pravosodje. Firma "Spaick vlačilci" toži
               Republiko Slovenijo za 3 milijone 800 tisoč ameriških dolarjev v tolarski
               protivrednosti zaradi škodljive pogodbe in pa nezakonitih del. Vendar pa nekako se ta
               zadeva odriva na stran in bi prosil gospoda ministra, da odgovori, kdaj bo prišla
               zadeva v obravnavo. Hvala lepa.</p>
            </sp>
            <sp xml:id="SDZ2-Redna-03-1997-03-26.sp3">

               <speaker>PODPREDSEDNIK BORUT PAHOR:</speaker>

               <p>Hvala lepa. Prosim pristojnega ministra oziroma predstavnika vlade, da odgovori na
               vprašanje kolega Zmaga Jelinčiča. Kdo želi besedo? Prosim. Gospod Gantar,
               minister.</p>
            </sp>
            <sp xml:id="SDZ2-Redna-03-1997-03-26.sp4">

               <speaker>DR. PAVEL GANTAR:</speaker>

               <p>Spoštovani gospod podpredsednik, spoštovane poslanke in poslanci! Opravičujem
               odsotnega ministra in obljubljam, da bo odgovor na prvo vprašanje gospod poslanec
               dobil v roku dveh ur, še tekom tega dopoldneva. Hvala lepa.</p>
            </sp>
            <sp xml:id="SDZ2-Redna-03-1997-03-26.sp5">

               <speaker>PODPREDSEDNIK BORUT PAHOR:</speaker>

               <p>Hvala lepa. Želi morda še kdo od predstavnikov vlade odgovoriti na vprašanje, ki ga
               je postavil kolega Jelinčič? Prosim. Gospod Marušič, minister.</p>
            </sp>
            <sp xml:id="SDZ2-Redna-03-1997-03-26.sp6">

               <speaker>TOMAŽ MARUŠIČ:</speaker>

               <p>Zadeva "Spaick" je v sodnem postopku. Bomo do prihodnje seje Državnega zbora
               pripravili poročilo potem, ko dobimo ustrezne podatke od sodišča, kjer se ta stvar
               obravnava. Hvala lepa.</p>
            </sp>
            <sp xml:id="SDZ2-Redna-03-1997-03-26.sp7">

               <speaker>PODPREDSEDNIK BORUT PAHOR:</speaker>

               <p>Hvala, gospod minister. Želite zastaviti dopolnilno vprašanje, gospod Jelinčič?
               Prosim. Na voljo imate dve minuti.</p>
            </sp>
            <sp xml:id="SDZ2-Redna-03-1997-03-26.sp8">

               <speaker>ZMAGO JELINČIČ:</speaker>

               <p>Hvala. Dopolnilno vprašanje bo pravzaprav protest proti temu, da gospod minister za
               zunanje zadeve ni pravočasno prišel sem oziroma da ni pravočasno poslal nekoga, ki bi
               ga lahko zastopal in vsaj do neke mere odgovoril na vprašanja poslancev. Verjetno
               bodo še kakšna druga vprašanja za isti ministrski resor in mislim, da to ni fer in ni
               v skladu s poslovnikom ter z delom Državnega zbora.</p>
            </sp>
            <sp xml:id="SDZ2-Redna-03-1997-03-26.sp9">

               <speaker>PODPREDSEDNIK BORUT PAHOR:</speaker>

               <p>Vodstvo Državnega zbora bo opozorilo Vlado Republike Slovenije, da je dolžna
               spoštovati določbe poslovnika in upoštevati odločitev, da sodeluje pri tej točki
               dnevnega reda v kompletni zasedbi. Besedo ima kolega Aurelio Juri, ki bo postavil
               vprašanje iz vrst Združene liste. Za njim Janez Mežan, Socialdemokratska stranka.</p>
            </sp>
            <sp xml:id="SDZ2-Redna-03-1997-03-26.sp10">

               <speaker>AURELIO JURI:</speaker>

               <p>Hvala, gospod predsednik. Torej prvo vprašanje naslavljam Ministrstvu za promet in
               zveze oziroma za okolje in prostor ter vladi. Po nacionalnem programu izgradnje
               avtocest v Republiki Sloveniji bi se morala v letošnjem letu pričeti gradnja
               avtocestnega odseka Klanec - Sermin oziroma križišče Ankaran. Odsek naj bi bil
               dokončan in predan svojemu namenu 1999. leta. V postopku priprave dokumentacije je
               bilo ugotovljeno, da je gradnja odseka finančno mnogo zahtevnejša od predvidene po
               nacionalnem programu, zato je sledilo iskanje financ ugodnejše variante poteka trase,
               ki pa je pripravo dokumentacije bistveno podaljšalo in še danes ni jasno, kdaj bo ta
               naloga sklenjena. Po terminskem planu DARS-a bi moral biti lokacijski načrt, če se ne
               motim sprejet že januarja letos.</p>
               <p>Upoštevaje ta dejstva oziroma že nastale zamude ter napovedi ministra za promet in
               zveze o določenem rebalansu nacionalnega programa izgradnje avtocest v državi,
               sprašujem ministrstvi za promet in zveze ter za okolje in prostor, ali je pričakovati
               nadaljnja odstopanja od nacionalnega programa oziroma terminskega plana Družbe za
               avtoceste in koliko, ter vlado, ali se zaveda posledic in negativnih učinkov na
               dosedaj mnogokrat dokazano in vsakič znova potrjeno ter za nacionalno gospodarstvo
               pomembno konkurenčnost koprskega in edinega slovenskega pristanišča ter tudi širše na
               tako imenovane primerljive prednosti obalnega gospodarstva oziroma pomorskega,
               turističnega in drugega nosilnega gospodarstva slovenskega dela Istre.</p>
               <p>Drugo vprašanje. Naslovljeno je na Ministrstvo za finance. Izgradnja, delovanje in
               vzdrževanje komunalne infrastrukture terja v proračunih lokalnih skupnosti izjemno
               visok delež sredstev, ki naj bi jih praviloma pridobivali v sistemu zagotovljene
               porabe. Ministrstvo za okolje in prostor je sicer z nekajletno zamudo že lani uspelo
               oblikovati v ta namen zadovoljiva in v določenih segmentih tudi zelo ustrezna
               strokovna merila, ki ob vseh pomanjkljivostih in nedorečenostih vendarle
               predstavljajo korektno izhodišče za postopno urejanje razmer na tem področju. Ne
               glede na to, da se bomo s problemom srečali ob razpravi in na sprejemu letošnjega
               finančnega zakona ter napovedanih spremembah sistema financiranja občin in celotne
               lokalne samouprave, Ministrstvo za finance sprašujem, kdaj bo v celoti akceptiralo ta
               merila in skladno z njimi lokalnim skupnostim zagotovilo iz tega naslova ustreznejše
               prihodke. Kolegi poslanci, ki že županujejo ali so županovali, te stvari dobro vedo.
               Vedeti pa moramo še vsi ostali, da danes v lokalne proračune na obstoječi način in za
               te namene priteka samo včasih tudi do pičlih 15 do 20% potrebnih sredstev, kar
               predstavlja za komunalni standard - župani mi bodo to pritrdili - če ne že
               katastrofo, vsekakor hudo nazadovanje ali počasnitev razvojne dinamike v občinah.</p>
               <p>Ali lahko postavim še vprašanje za gospoda Ribičiča, ker ga ni?</p>
            </sp>
            <sp xml:id="SDZ2-Redna-03-1997-03-26.sp11">

               <speaker>PODPREDSEDNIK BORUT PAHOR:</speaker>

               <p>Nemogoče.</p>
            </sp>
            <sp xml:id="SDZ2-Redna-03-1997-03-26.sp12">

               <speaker>AURELIO JURI:</speaker>

               <p>Hvala.</p>
            </sp>
            <sp xml:id="SDZ2-Redna-03-1997-03-26.sp13">

               <speaker>PODPREDSEDNIK BORUT PAHOR:</speaker>

               <p>Hvala lepa, kolega Juri. Predlagam, da spoštujemo pravila, ki smo si jih določili.
               Besedo ima pristojni minister, če želi odgovoriti. Prosim.</p>
            </sp>
            <sp xml:id="SDZ2-Redna-03-1997-03-26.sp14">

               <speaker>DR. PAVEL GANTAR:</speaker>

               <p>Hvala lepa, gospod podpredsednik. Odsek avtoceste Klanec - Sermin je eden izmed
               najbolj pomembnih odsekov na potezi od Kopra do madžarske meje oziroma do avstrijske
               in madžarske meje in brez tega odseka je pravzaprav tudi vsa ostala izgradnja
               avtocest bila zgrajena na pol oziroma ne bi imela teh funkcij, ki jih sicer ima. Eden
               izmed strateških ciljev izgradenj avtocest v Sloveniji je pravzaprav dejansko
               povezati Luko Koper in obalo z zaledjem, ne samo slovenskim temveč tudi širšim
               srednjeevropskim. Tega se na Ministrstvu za okolje in Ministrstvu za promet in zveze
               zavedamo. Je pa tudi dejstvo, da je ta odsek eden izmed najtežjih, kar zadeva
               prostorsko umestitev v prostor in tudi cenovno zelo zahteven. V prostorskem smislu je
               to odsek, kjer moramo spustiti avtocesto iz zgornjega kraškega roba na spodnje kraški
               rob, potem zaobiti varovana in zelo subtilna območja, krajinsko in naselbinsko, kar
               župan in poslanec seveda ve, in seveda priti skozi gozd, urbano strukturo, na
               obalo.</p>
               <p>Eden izmed problemov, ki se je pojavil pri izdelavi lokacijskega načrta je bil ravno
               vprašanje, kako preiti ta kraški rob, ta dilema je zdaj rešena, vendar pomeni tudi
               to, da bo cena investicije večja kot je bilo v začetku predvideno. Mislim, da je
               predvidena vsota 16 milijard in da je ta vsota povsem neustrezna in da je podcenjena.
               Ministrstvo za okolje in prostor je pripravilo informacijo in predlog za nadaljnji
               postopek na tem odseku in ga bo minister za promet in zveze verjetno v teh dneh tudi
               potrdil in poslal na vlado.</p>
               <p>Kar zadeva same roke, lahko rečemo, da pričakujemo pol letno zamudo pri končanju in
               sprejetju lokacijskega načrta, kar je še vse znotraj možnih toleranc, ki zadevajo
               kompletno izgradnjo avtoceste, od lokacijskega načrta pa do odprtja, lahko bi rekli,
               vrvice na avtocesti.</p>
               <p>To pomeni, te zamude in te zadeve so lahko in bodo nadoknadene v samem postopku,
               procesu gradnje ceste, kar se je v preteklih letih že večkrat zgodilo. Opozoril bi,
               da je hitra gradnja ceste možna le tedaj in samo tedaj, če je lokacijski načrt
               izjemno dobro in kvalitetno pripravljen. To mislimo storiti tudi v tem primeru in
               potem na osnovi dobro pripravljenega lokacijskega načrta pospešiti samo gradnjo
               avtoceste.</p>
               <p>Torej, pričakujemo, da bo Obala dobila cesto v končnem predvidenem roku in da je to,
               ponovno poudarjam, interes in prepričanje vlade, da če že hočete zelo jasno in zelo
               odgovorno, brez tega odseka, ki mora priti v funkciji po nacionalnem programu, tudi
               ostali odseki, ostala cestna infrastruktura pravzaprav izgubi svoj smisel. Hvala
               lepa.</p>
            </sp>
            <sp xml:id="SDZ2-Redna-03-1997-03-26.sp15">

               <speaker>PODPREDSEDNIK BORUT PAHOR:</speaker>

               <p>Hvala lepa, gospod minister. Želi kolega Juri zastaviti dopolnilno vprašanje? (Ne.)
               Besedo ima kolega Janez Mežan. Za njim bo dobil besedo kolega Jože Avšič.</p>
               <p>Prosim, gospod Mežan.</p>
            </sp>
            <sp xml:id="SDZ2-Redna-03-1997-03-26.sp16">

               <speaker>JANEZ MEŽAN:</speaker>

               <p>Hvala lepa. Gospod podpredsednik, spoštovane poslanke, spoštovani poslanci! Svoje
               poslansko vprašanje postavljam ministru za šolstvo in šport, gospodu dr. Slavku
               Gabru. Nanaša pa se na knjižico "Nova devetletna osnova šola", ki sta jo pred kratkim
               izdala Ministrstvo za šolstvo in šport ter Urad Republike Slovenije za šolstvo in
               šport in je namenjena staršem, da bi bili bolje informirani o bodoči devetletki.</p>
               <p>V uvodni besedi minister dr. Gaber zapiše tudi stavek "Obveščenost je gotovo
               najboljša zaščita pred tistimi, ki bi vas želeli peljati žejne prek vode, ali pa vas
               z demagogijo vpreči v voz svojih cehovskih oziroma osebnih ambicij".</p>
               <p>Najprej moja pripomba. Takšen demagoški stavek ni primeren za knjižico, ki naj bi
               objektivno informirala starše o novi devetletki, ker bega in pušča v dvomih starše
               kdo so ti neimenovani, ki želijo in tako naprej. Potem pa moje vprašanje. Kdo so
               tisti, ki bi starše želeli prepeljati žejne preko vode? Ali pa jih želijo z
               demagogijo vpreči v voz v ekscekusih oziroma osebnih ambicij? Ali so to tisti, ki že
               kar nekaj časa argumentirano nasprotujejo nekaterim spornim določilom zakona o osnovi
               šoli? Čutenje staršev je bilo na posvetovanju o prenovi šole prejšnji teden v
               Cankarjevem domu, ki ga je organizirala Zveza družin pri Zvezi prijateljev mladine
               povedano z izjavo enega od udeležencev: "Otroci so preveč pomembno bogastvo, da bi
               jih puščali v storilnostno šolo, ki jih bo pohabljala in napravila iz njih na pol
               nevrotične osebnosti".</p>
               <p>Drugič. Ali so to tisti, ki argumentirano nasprotujejo uvajanju zunanjega preverjanja
               znanja v novi devetletki? Za tako rešitev po njihovem mnenju skoraj ni mogoče najti
               zgleda v razvitih pa tudi v manj razvitih evropskih državah.</p>
               <p>Tretjič. Ali so to tisti, ki dokazujejo, da se v Evropi širi trend, ki o obveznem
               šolanju ne uvaja zunanje diferenciacije, ker obstaja velika nevarnost, da bo
               povzročila še večjo socialno diferenciacijo? Ali so to tisti, ki dokazujejo, da od
               začetka prenove šolstva ne sodelujejo strokovnjaki z vseh ravni šolskega sistema, na
               primer strokovnjaki praktiki?</p>
               <p>In petič. Ali so to tisti, ki dokazujejo, da je decentralizacija v upravljanju
               šolskega sistema s povečanjem avtonomije šol, vloge šol, vloge staršev v lokalni
               skupnosti ena najbolj izrazitih značilnosti procesov v zahodneevropskih državah v
               zadnjih letih? In tako naprej. Vsi ti ljudje imajo imena in priimke. Kdo so torej
               tisti, ki so brezimno omenjeni v stavku, ki sem ga citiral. Hvala za odgovor.</p>
            </sp>
            <sp xml:id="SDZ2-Redna-03-1997-03-26.sp17">

               <speaker>PODPREDSEDNIK BORUT PAHOR:</speaker>

               <p>Hvala lepa, gospod Mežan. Želi kdo od pristojnih ministrov odgovoriti na vprašanje
               našega kolega? Državni sekretar gospod Zgaga. Prosim.</p>
            </sp>
            <sp xml:id="SDZ2-Redna-03-1997-03-26.sp18">

               <speaker>DR. PAVLE ZGAGA:</speaker>

               <p>Hvala za besedo gospod podpredsednik. Spoštovane gospe poslanke, spoštovani gospodje
               poslanci! Pravzaprav moram predvsem opravičiti odsotnost gospoda ministra, doktor
               Gabra. Z ekipo je na celodnevnem posvetovanju na novomeškem področju prav v zvezi z
               vprašanji, ki jih je gospod poslanec navedel. Sestanek je bil sklican prej, kot smo
               zvedeli za današnji dnevni red, in ni bilo mogoče premakniti. Glede na to vprašanje,
               seveda kakor je bilo zastavljeno, sam ne morem zadostno odgovoriti, ker je
               zastavljeno neposredno na ministra kot avtorja zapisa, vsekakor pa moram opozoriti na
               to, da seveda gre za mnoga dejstvena vprašanja, ki so bila v javni obravnavi doslej
               napačno ali pa pomanjkljivo prikazana. Takšni so gotovo elementi, ki jih je mogoče
               pokazati tudi v knjižici. Sam seveda lahko zagotovim gospodu poslancu, da bo na to
               vprašanje, na to kompleksno vprašanje pripravljen pisen odgovor. Hvala.</p>
            </sp>
            <sp xml:id="SDZ2-Redna-03-1997-03-26.sp19">

               <speaker>PODPREDSEDNIK BORUT PAHOR:</speaker>

               <p>Hvala lepa. Želite postaviti dopolnilno vprašanje? Ne. Potem vabim k besedi gospoda
               Jožeta Avšiča, za njim bo dobil besedo Franci Rokavec.</p>
            </sp>
            <sp xml:id="SDZ2-Redna-03-1997-03-26.sp20">

               <speaker>JOŽE AVŠIČ:</speaker>

               <p>Spoštovani zbor, spoštovani gospod podpredsednik! Imam dve pobudi na katere ni niti
               nujno da danes dobim odgovor, bolj pomembno je, da bi ti pobudi imeli rezultat v
               izvedbi. Vladi Republike Slovenije dajem pobudo in zahtevo, da v najkrajšem času
               odločijo o izbiri najugodnejšega ponudnika za pridobitev koncesije za izkoriščanje
               vodnega potenciala reke Save na odseku od Suhadola do državne meje z Republiko
               Hrvaško. Aktivnosti za izgradnjo verige elektrarn na spodnjem toku Save imajo že
               dolgoletno zgodovino, dejansko pa se je veriga že pričela graditi na podlagi soglasja
               Izvršnega sveta Republike Slovenije iz leta 1987, leta 1988 pa se je pričela graditi
               Hidroelektrarna Vrhovo. Že leta 1990 je bil objavljen odlok o lokacijskem načrtu
               Hidroelektrarne Poštan, ki pa še vedno ni v izvajanju. Izvršni svet Skupščine
               Republike Slovenije je septembra 1991 sprejel stališča za gradnjo hidroelektrarn, na
               osnovi katerih je bil podpisan tudi avstrijsko-slovenski protokol. Nadaljevale so se
               organizacijske aktivnosti vse do javnega razpisa Ministrstva za okolje in prostor
               Republike Slovenije za pridobitev koncesionarja za izkoriščanje vodnega potenciala
               reke Save na odseku od Suhadola do državne meje z Republiko Hrvaško. To je bilo
               objavljeno v Uradnem listu 51/94.</p>
               <p>Informirani smo, da so prispele štiri prijave na javni razpis, vendar do odločitve še
               do danes ni prišlo. Dejstvo, da do izbire še vedno ni prišlo, povzroča veliko
               problemov v vseh občinah Posavja, kjer so predvidene bodoče hidroelektrarne, saj
               lokalne skupnosti nimajo ustreznega sogovornika, s katerim bi se lahko konkretno
               usklajevali o bodočih prostorskih posegih. Zaradi tega že predolgo stoji izvajanje
               ali načrtovanje vrste infrastrukturnih programov, pomembnih za posamezno občino ali
               za celotno regijo. Na čim hitrejšo odločitev v zvezi s podelitvijo koncesijo bi
               morali vplivati tudi pozitivni učinki same izgradnje celotnega projekta na oživljanje
               gospodarstva v Posavju, ki je eno od gospodarsko najbolj opustošenih področij
               Slovenije. Stopnja brezposelnosti je z več kot 15% v regiji ena višjih v Sloveniji, v
               Brežicah pa denimo presega 18%.</p>
               <p>Ne glede na to, kateri ponudnik bo izbran, pričakujemo, da bo imela realizacija tega
               projekta izredno velik pozitivni vpliv na posavsko in slovensko gospodarstvo.</p>
               <p>Naslednje - ki se nanaša samo na občino Brežice, verjetno pa so taka področja še kje
               v Sloveniji, je - v občini Brežice so se koncem 80-ih let izvajale obsežne
               hidromelioracije na Dobovskem polju, ki so obsegale preko 500 ha kmetijskih površin.
               Dela nikoli niso bila zaključena, čeprav so bile izvedene regulacije vodotokov ter
               delno tudi visokovodni obrambni nasip ob reki Savi. Takratna občinska skupščina v
               letu 1990 ni uvedla komasacijskega postopka, na podlagi spremenjene zakonodaje pa le
               ta ni več v pristojnosti lokalnih skupnosti.</p>
               <p>Stanje na Dobovskem polju je že več kot 7 let nevzdržno, saj lastniki ne vedo, katere
               so njihove parcele, kakšen obseg kmetijskih zemljišč so izgubili, niso dobili
               poplačanih odškodnin - še več - za izgubljene kmetijske površine plačujejo vse davke
               in obveznosti, ki jim sledijo.</p>
            </sp>
            <sp xml:id="SDZ2-Redna-03-1997-03-26.sp21">

               <speaker>PODPREDSEDNIK BORUT PAHOR:</speaker>

               <p>Moram vas opozoriti, da se vam je čas iztekel.</p>
            </sp>
            <sp xml:id="SDZ2-Redna-03-1997-03-26.sp22">

               <speaker>JOŽE AVŠIČ:</speaker>

               <p>Nedokončani nasip pa še vedno povečuje in povečuje poplavno ogroženost.</p>
               <p>Dajem pobudo, da Ministrstvo za okolje in prostor in Ministrstvo za kmetijstvo v letu
               1997 ukreneta vse potrebno za sanacijo stanja.</p>
            </sp>
            <sp xml:id="SDZ2-Redna-03-1997-03-26.sp23">

               <speaker>PODPREDSEDNIK BORUT PAHOR:</speaker>

               <p>Hvala, kolega Avšič. Želi predstavnik vlade odgovoriti na vprašanje oziroma na
               zastavljeno pobudo? Minister gospod dr. Gantar.</p>
            </sp>
            <sp xml:id="SDZ2-Redna-03-1997-03-26.sp24">

               <speaker>DR. PAVEL GANTAR:</speaker>

               <p>Hvala. Zahvaljujem se za obe pobudi. Prva v zvezi s koncesijo na reki Savi - postopek
               je v zaključni fazi. Lahko pričakujemo še v tem obdobju, da se bo vlada tudi odločila
               v zvezi s tem. Tudi sami menimo, da je ta zadeva, gradnja teh elektrarn dejansko ne
               samo problem oskrbe z elektriko, ampak dejansko tudi pomembna razvojna spodbuda za ta
               del Posavja.</p>
               <p>Za drugo vprašanje v zvezi z nedokončanimi komasacijami pa mi računamo, da bomo
               zagotovili te odškodnine še v letošnjem proračunu, obenem pa imamo načrt, torej
               dokončanje nasipa med prioritetnimi nalogami na področju vodnega gospodarstva, kar je
               bilo z moje strani že tudi večkrat omenjeno. Hvala lepa.</p>
            </sp>
            <sp xml:id="SDZ2-Redna-03-1997-03-26.sp25">

               <speaker>PODPREDSEDNIK BORUT PAHOR:</speaker>

               <p>Hvala, gospod minister. Želite dopolnilno besedo? (Ne.) Besedo ima Franci Rokavec,
               Slovenska ljudska stranka - imate tri minute. Izvolite.</p>
            </sp>
            <sp xml:id="SDZ2-Redna-03-1997-03-26.sp26">

               <speaker>FRANCI ROKAVEC:</speaker>

               <p>Spoštovani gospod predsedujoči, spoštovane poslanke in poslanci in pa predstavniki
               vlade! Zastavljam eno poslansko vprašanje in pa eno poslansko pobudo.</p>
               <p>Pri prvem poslanskem vprašanju sprašujem Vlado Republike Slovenije oziroma
               Ministrstvo za promet in zveze, kdaj se bodo pričela izvajati dela na rekonstrukciji
               zasavske magistralne ceste M-10/9, na odseku Ribče-Vernek-Jesenje, kajti javni razpis
               za oddajo del, ki je bil v decembru 1996, ni bil uspešen. Zato sprašujem Ministrstvo
               za promet in zveze, kdaj bo ponovljen javni razpis za oddajo del na relaciji Ribče -
               Vernek - Jesenje?</p>
               <p>Vsled navedenega in na podlagi dejstev, da je dnevna migracija vozil preko 20.000
               motornih vozil, da bo ob pričetku izgradnje trojanskega cestnega avtoodseka ta promet
               bistveno še povečala, navedena cesta pa prav zaradi navedenih nujnih posodobitev v
               tem trenutku ne dovoljuje dostopa težkim motornim vozilom v Litijo in širše območje
               proti Zasavju - skoraj z vsakodnevnimi prometnimi nesrečami na tej relaciji.
               Posledica tega je, da zaradi takega dosedanjega odnosa države do navedene ceste nosi
               predvsem gospodarstvo in s tem prebivalci celotnega središčnega dela Slovenije.</p>
               <p>S tem poslanskim vprašanjem pričakujem, da bo prišlo do odgovornega reševanja
               navedenega vprašanja in obenem tudi sprašujem, kakšen je celoten koncept dokončanja
               rekonstrukcije magistralne ceste M-10/9.</p>
               <p>In pa poslanska pobuda, ki se isto nanaša na Ministrstvo za promet in zveze oziroma
               na cestno problematiko, je pa o financiranju cestnega tolarja za modernizacijo
               lokalnih cest.</p>
               <p>Vladi Republike Slovenije in pristojnemu Ministrstvu za promet in zveze dajem pobudo,
               da nemudoma pripravi vse potrebno - ustrezni zakon, da se bo iz sredstev cestnega
               tolarja financiralo tudi regionalne in lokalne ceste. Nedopustno je, da bi ob
               intenzivni izgradnji avtocestnega projekta, kar je absolutno spodbudno, se občutno
               zanemarja regionalna, predvsem pa lokalna cestna infrastruktura, še posebno ob
               dejstvu, da v merilih in kriterijih pristojnih za zagotovljeno porabo pri
               financiranju občin do sedaj za to ni bilo namenjenih namenskih investicijskih
               sredstev. Prav urejena cestna infrastruktura na lokalni ravni pa je eden od prvih
               korakov k bolj učinkovitemu pristopu države, da prepreči občutno praznjenje
               demografsko ogroženih območij. Hvala.</p>
            </sp>
            <sp xml:id="SDZ2-Redna-03-1997-03-26.sp27">

               <speaker>PODPREDSEDNIK BORUT PAHOR:</speaker>

               <p>Hvala lepa za vprašanje in pobudo. Želi pristojno ministrstvo odgovoriti nanjo?
               Ugotavljam, da ne. V tem smislu je ministrstvo dolžno odgovoriti pisno.</p>
               <p>Besedo dajem kolegu Ivanu Božiču, za njim pa gospe Marii Pozsonec. Imate besedo,
               kolega Božič.</p>
            </sp>
            <sp xml:id="SDZ2-Redna-03-1997-03-26.sp28">

               <speaker>IVAN BOŽIČ:</speaker>

               <p>Spoštovani podpredsednik, spoštovane poslanke, poslanci, spoštovani predstavniki
               vlade. Zadnje dneve, tedne in pa nekaj mesecev poslušamo mlade, ko se pritožujejo nad
               nameravano povišano zavarovalnino vozil naših zavarovalnic za mlade, za mlade
               šoferje, mlade lastnike avtomobilov. Zato naslavljam na ministra za finance ali
               Ministrstvo za finance - upam, da je predstavnik tukaj - ali se misli ukloniti pred
               zavarovalnicami in dovoliti tako povišanje. Mislimo, da je to diskriminacija ljudi,
               ker postavljam tudi to, da v 14. členu naše ustave piše, da smo pred zakonom vsi
               enaki. O tem mislimo vsi, ki danes sedimo tukaj v tej dvorani, ne samo mladina. Hvala
               lepa.</p>
            </sp>
            <sp xml:id="SDZ2-Redna-03-1997-03-26.sp29">

               <speaker>PODPREDSEDNIK BORUT PAHOR:</speaker>

               <p>Hvala lepa. Želi pristojen predstavnik vlade odgovoriti na to vprašanje?</p>
               <p>Prosim. Državni sekretar.</p>
            </sp>
            <sp xml:id="SDZ2-Redna-03-1997-03-26.sp30">

               <speaker>ANDREJ SIMONIČ:</speaker>

               <p>Spoštovane poslanke in poslanci! Poizkusil bom pojasniti vprašanje, ki v zadnjem času
               v javnosti zbuja precej pozornosti. Dejstvo je, da so slovenske zavarovalnice pred
               pomembnim prestrukturiranjem. Za razliko od bank, zavarovalnice še niso doživele
               prestrukturiranja in ga bodo doživele v prihodnosti in ravno vrsta obveznega
               avtomobilskega zavarovanja je v zavarovalnicah v današnjem času in je tako že kar
               nekaj let izrazito negativna, kar pomeni, da so izplačane škode bistveno večje od
               prejetih prejemih. To je dejstvo in prav tako enostavno ni res, da bi zavarovalnice
               izkazovale velike dobičke. Ampak če se omejimo na vrsto obveznega avtomobilskega
               zavarovanja, je škodni izid izrazito negativen. Številke kažejo, da se na 100 zbranih
               premij izplača približno 130 do 140 škod. Po zavarovalnicah je seveda ta izid
               različen, negativni izid pa se meri seveda v milijardah tolarjev. Zato je bilo
               potrebno - to je bil eden od razlogov, zakaj so zavarovalnice predlagale linearno
               povišanje premij, za kar bi bilo pristojno Ministrstvo za ekonomske odnose in razvoj.
               Do te odločitve nikakor ni prišlo, hkrati pa je tukaj še en element, ki pa ni
               neposredno povezan s škodnim izidom, ampak je trend v svetu, ki gre v spremembo od
               zavarovanja vozila na zavarovanje voznika. In to je bil pa naslednji element, kjer je
               pa tudi Ministrstvo za finance na podlagi sklepa vlade že predlagalo zavarovalnicam,
               da uvedejo diferenciacijo glede na rizičnost voznikov. Zdaj, v obravnavanem primeru
               je torej prišlo do učinka, ki je dvojen. Hkrati bi s predlaganimi ukrepi prišlo do
               povečanja neto zbranih premij, kar bi seveda zmanjšalo negativni škodni izid v
               zavarovalnicah - ampak to, poudarjam, je postransko v tem trenutnem problemu. Namreč,
               če govorimo o diferenciaciji glede na voznika je jasno, da vsi vozniki med seboj
               nismo enaki. Princip v zavarovalstvu je, da se skupine rizičnih voznikov glede na
               njihove bistvene lastnosti razdelijo v skupine, ki so med seboj približno enake in da
               je po teh skupinah vsota zbranih premij približno enaka vsoti izplačanih škod. Ukrep,
               ki so ga zavarovalnice predlagale, gre ravno v to smer, namreč, da bi skupine
               voznikov, ki so bolj rizične, plačevale višjo premijo in bi bi bila ta skupna zbrana
               premija v približnem sorazmerju s škodami. V primeru mladih voznikov številke kažejo,
               da 14,5% mladih voznikov povzroči 24,5% vseh nesreč in jasno je, da po drugi strani
               ona druga skupina 85% voznikov, ki niso mladi, povzročijo ustrezno manjše število
               nesreč. Diferenciacija, ki jo poizkušam utemeljiti, pomeni samo to, da starejši
               vozniki, ki so po statističnih podatkih manj rizični, plačati toliko kot je prav,
               namreč toliko plačajo, da so tudi škode, ki se izplačujejo glede na premije, v
               približnem sorazmerju in enako velja tudi za drugo skupino in to je bil osnovni
               princip. Res pa je, da so zavarovalnice v tej fazi predlagale samo dva ukrepa, samo
               dve spremembi, to je tujina, večja rizičnost v tujini in pa mladi vozniki, kar je
               seveda premalo. Mišljeno je bilo, da bo to šele prvi ukrep oziroma prva
               diferenciacija, ki bi nato takoj v najkrajšem času sledile tudi nadaljnje
               diferenciacije po drugih rizičnih kriterijih kot so spol, zakonski stan, morebiti
               celo število prevoženih kilometrov in podobno. Vsekakor pa ni bil naš namen, ko smo o
               teh, o predlogu zavarovalnic seveda morali odločati, da bi ustvarjali nek
               generacijski konflikt, kar se je zdaj izkazalo. Zato lahko zdaj že povem, da bomo
               oziroma smo že predlagali zavarovalnicam, da se izvajanje tega ukrepa odloži in da se
               ga začne izvajati hkrati, ko bi se zadeva nekoliko bolj celovito uredila, kar pomeni,
               da bi se uvedle diferenciacije še za druge voznike, ne samo za mlade voznike.</p>
               <p>Kar se pa tiče vprašanja 14. člena ustave, seveda mi mislimo, da to ni v nasprotju z
               ustavo, kajti sicer takšnega soglasja ne bi dali. Zakaj mislimo, da ni? Tukaj sta dva
               argumenta. Prvič, kot sem že omenil, vsi so enaki, vsi državljani so enaki po 14.
               členu ustave. Jasno pa je, da ta enakost pomeni, da so enaki na ta način, da
               plačujejo toliko kolikor ven dobijo in če gledamo celo skupino, je ta enakost,
               poudarjam, na ta način gledano sedaj večja kot je bila prej. Jasno pa je, da dopuščam
               tudi drugačna stališča, ki mislim, da se pojavljajo v javnosti. In drugič, premija,
               ki je po zakonu določena, je enaka za vse in se ni povečala. To pomeni, v tem smislu
               so vsi državljani enaki, res pa je, da bi uvedba teh pogojev pomenila, da tisti, ki
               bi po pogojih moral plačati večjo premijo oziroma plača samo osnovno premijo, je s to
               osnovno premijo zavarovan samo določen del rizika, ne pa več 100%. V tem primeru, na
               ta način pa seveda nismo več enaki, tako da je vprašanje tudi, če bo prišlo do
               odločanja Ustavnega sodišča, kako se ta enakost interpretira. Kajti vsi vemo, da je
               do konca ni možno izpeljati, kajti vsi nismo enaki - eni so večji, eni so manjši, eni
               so bolj rizični, drugi so pa manj rizični, tako da je to vprašanje.</p>
               <p>Kar se tiče varnosti v prometu, je zdaj seveda vprašanje, ali je ta ukrep - ta ukrep
               je namenjen povečanju varnosti, v to ne gre dvomiti, vprašanje pa je, če bo dejansko
               imel vpliv na večjo varnost. Verjetno bi na varnost v prometu bistveno večji vpliv
               imel sprejem novega zakona o varnosti v prometu, ki bi na ta način verjetno povzročil
               nižji škodni izid mladih voznikov in v neposredni posledici tega seveda tudi ustrezno
               prilagoditev premij. Toliko, hvala lepa zaenkrat.</p>
            </sp>
            <sp xml:id="SDZ2-Redna-03-1997-03-26.sp31">

               <speaker>PODPREDSEDNIK BORUT PAHOR:</speaker>

               <p>Hvala lepa, gospod državni sekretar. Želite, gospod Božič, zastaviti dopolnilno
               vprašanje? Ugotavljam, da ne.</p>
               <p>Ob tej priložnosti bi rad rekel, da vsak od nas, ko govori, pričakuje nek elementarni
               mir v dvorani, da se lahko skoncentrira, zato bi prosil vse kolege, ki se
               pogovarjajo, da to počnejo dovolj diskretno, da ne bi motili sogovornika.</p>
               <p>Kolegica Maria Pozsonec bo zastavila vprašanje, za njo pa kolega Miran Potrč.</p>
            </sp>
            <sp xml:id="SDZ2-Redna-03-1997-03-26.sp32">

               <speaker>MARIA POZSONEC:</speaker>

               <p>Vsem prisotnim lep pozdrav! Imela bi eno poslansko vprašanje. Prosim, da nekdo v
               imenu vlade in sicer bi najraje videla, da je to gospod Gertman, vodja skupnih
               vladnih služb, razloži, zakaj se ne urejajo zadeve na mejnem prehodu Dolga vas.</p>
               <p>Kar se dogaja na tem mejnem prehodu že od leta 1991, je sramota evropske razsežnosti:
               kilometrske vrste tovornjakov, tudi po 24 ur čakanja, pogin živali, mrtvi slučaji,
               kriminal, nepopisna gneča in bi še lahko nadaljevala. Vladna služba pa ni sposobna
               sanirati stanja. Nekaj bi sicer gradili po nekaterih začasnih rešitvah, po načrtih,
               ki ne ustrezajo tolikšnemu pretoku ljudi in blaga. Te rešitve torej ne bi
               zagotavljale nemotenega dela niti carinskim delavcem niti obmejni policiji, kaj šele
               zadovoljevale za kulturen in udoben način prehoda meje. Odgovorni niso mogli, niti
               znali pridobiti denarja iz PHARE programa, čeprav je mejni prehod na madžarski strani
               grajen iz evropskega denarja. Že v tretjem mandatu ponavljam v zvezi z mejnim
               prehodom Dolga vas iste stvari - brez uspeha. Med tem časom pa se vrstijo kolone,
               dogaja se kriminal, trpijo delavci, potniki in prebivalci. Če je vladi kaj do ljudi,
               prosim, da poišče odgovorne osebe za takšno stanje, za razbremenitev Dolge vasi pa
               naj naredi vse, da Pince postanejo mednarodni mejni prehod in da se odpreta mejna
               prehoda Prosenjakovci in Kobilje.</p>
               <p>Še poslanski pobudi. Prosim Ministrstvo za kmetijstvo in gozdarstvo in Vlado
               Republiko Slovenije, da čim prej izdela načrt za reševanje problema kmetijstva v
               Prekmurju. Prekmursko kmetijstvo je pred kolapsom. Število živil v hlevih rapidno
               pada, nobena kultura na njivah ne prinaša več koristi, poljedelstvo je v sesulu.
               Kljub 640 hektarjem strnjenih površin, vinogradov, na lendavskem področju še nimamo
               blagovne znamke za vino, niti vinske kleti. Kmetje nimajo socialne varnosti, ker ne
               morejo plačevati socialnega zavarovanja, namreč, nimajo denarja, nimajo prihodkov.
               Otroci kmečkih staršev si ne morejo privoščiti študija. Zato prosim tudi Ministrstvo
               za delo, družino in socialne zadeve, da omogoči takšen način zavarovanja, da s tem
               omogoči socialno in zdravstveno sigurnost kmetov. Hvala lepa, da ste me
               poslušali.</p>
            </sp>
            <sp xml:id="SDZ2-Redna-03-1997-03-26.sp33">

               <speaker>PODPREDSEDNIK BORUT PAHOR:</speaker>

               <p>Hvala lepa, kolegica Pozsonec. Želi predstavnik vlade odgovoriti na prvo zastavljeno
               vprašanje? Ugotavljam, da vlada ne želi po tej poti odgovoriti na vprašanje in
               pričakujemo pisni odgovor.</p>
               <p>Kolega Miran Potrč ima besedo. Prosim, dopolnilna vprašanja. Izvolite.</p>
            </sp>
            <sp xml:id="SDZ2-Redna-03-1997-03-26.sp34">

               <speaker>MARIA POZSONEC:</speaker>

               <p>Hvala. Vprašanje sem najavila in ostro protestiram vladi, da ni pripravila odgovor v
               zvezi z mejnim prehodom Dolga vas.</p>
            </sp>
            <sp xml:id="SDZ2-Redna-03-1997-03-26.sp35">

               <speaker>PODPREDSEDNIK BORUT PAHOR:</speaker>

               <p>Kolega Miran Potrč. Oprostite, kolega Potrč. Minister za kmetijstvo, prosim.</p>
            </sp>
            <sp xml:id="SDZ2-Redna-03-1997-03-26.sp36">

               <speaker>CIRIL SMRKOLJ:</speaker>

               <p>Lep pozdrav! Malo je bilo nesporazuma, predsedujoči je rekel, na prvo postavljeno
               vprašanje...</p>
            </sp>
            <sp xml:id="SDZ2-Redna-03-1997-03-26.sp37">

               <speaker>PODPREDSEDNIK BORUT PAHOR:</speaker>

               <p>Želite na pobudi odgovoriti?</p>
            </sp>
            <sp xml:id="SDZ2-Redna-03-1997-03-26.sp38">

               <speaker>CIRIL SMRKOLJ:</speaker>

               <p>...Jaz bi na pobudo. Seveda sem vesel ob skrbi gospe Pozsončeve, kar se tiče stanja v
               prekmurskem kmetijstvu. Tudi skupaj sva spremljala forum, ki je nakazal nekatere
               težave, ki so v prekmurskem kmetijstvu, niso veliko drugačne kot vseslovenskem
               kmetijstvu, so zaskrbljujoče. Naše ministrstvo se s temi vprašanji resno ukvarja,
               tudi o vprašanju, predvsem, prekmurskega kmetijstva se v tem momentu veliko
               ukvarjamo, s statusom ormoške tovarne sladkorja; pesa je kultura, ki se v Prekmurju
               povečuje in bi tukaj prišlo še do hujše krize, če bi prišlo do kakšnega drugega
               principa. Na področju pšenice je ravno tako intenziven odnos in skrb ministrstva,
               tako za ekonomske odnose in razvoj, kot za kmetijstvo, da z ustreznimi tržnimi redi
               zagotavljamo čim boljši dohodek pridelovalcem pšenice. Seveda je pa zelo resen
               problem na področju vinogradništva, ker sem seznanjen, da to območje ni ustrezno
               organizirano, in ponudba vin ne gre v taki smeri kot v drugih območjih Slovenije. Mi
               bomo te stvari proučili in poskušali tudi preko zadružnega sistema, ki je nekako v
               hudi krizi v Prekmurju, poskušali ponovno te stvari oživiti in vzpostaviti resen
               tržni zadružni poslovni sistem v Prekmurju. Ker z razpadom tega sistema seveda se
               kriza kmetijstva v Prekmurju povečuje. Ukrepi bodo šli v smeri analiz, ki jih
               pripravljamo na kmetijskem ministrstvu, predvsem v smeri reševanja tega problema v
               kompleksu reševanja problema kmetijstva v Sloveniji.</p>
            </sp>
            <sp xml:id="SDZ2-Redna-03-1997-03-26.sp39">

               <speaker>PODPREDSEDNIK BORUT PAHOR:</speaker>

               <p>Hvala lepa, gospod minister. Besedo bo dobil gospod Miran Potrč. V tem času bi rad
               rekel kolegici Pozsončevi, da je bil njen protest upravičen. V skladu s 27. členom
               mora vlada odgovoriti na zastavljeno vprašanje. Želite popraviti to napako? Izvolite,
               gospod Andrej Pagon, namestnik generalnega sekretarja Vlade Republike Slovenije.</p>
            </sp>
            <sp xml:id="SDZ2-Redna-03-1997-03-26.sp40">

               <speaker>ANDREJ PAGON:</speaker>

               <p>Rad bi povedal, da se aktivnosti na področju mejnega prehoda Dolga vas nadaljujejo,
               tudi vlada dela na tem. Odgovor bo pa vlada posredovala poslanki pisno. Hvala
               lepa.</p>
            </sp>
            <sp xml:id="SDZ2-Redna-03-1997-03-26.sp41">

               <speaker>PODPREDSEDNIK BORUT PAHOR:</speaker>

               <p>Hvala lepa. Kolega Miran Potrč. Za njim bo dobila besedo kolegica podpredsednica dr.
               Helena-Hren Vencelj.</p>
            </sp>
            <sp xml:id="SDZ2-Redna-03-1997-03-26.sp42">

               <speaker>MIRAN POTRČ:</speaker>

               <p>Hvala lepa, gospod podpredsednik. Spoštovane kolegice in kolegi! Moje prvo vprašanje
               je namenjeno gospodu ministru za ekonomske odnose in razvoj dr. Marjanu Senjurju.</p>
               <p>Sprašujem - prvič, ali ima vlada že pripravljen zakon o zagotavljanju sredstev
               pooblaščenim investicijskim družbam in zakaj ga še ni predložila Državnemu zboru.</p>
               <p>Drugič - ali če zakona še nima, kdaj ga bo pripravila in predložila Državnemu zbor v
               obravnavo?</p>
               <p>Najbrž temeljitejša obrazložitev za vse nas ni potrebna, vemo, da je Državni zbor v
               prejšnjem sklicu sprejel zakon s katerim je vladi naložil, da do 31. januarja tak
               zakon pripravi. Vem, da do 31. januarja nove vlade ni bilo. Vendar zdaj jo mesec dni
               imamo. Gre za milijon dvesto tisoč varčevalcev, ki enostavno nimajo družbenega
               kapitala, ki bi ga morala zagotoviti vlada preko tega zakona, da bi lahko zamenjali
               svoje lastninske certifikate.</p>
               <p>In drugo poslansko vprašanje je namenjeno ministru za finance. 10. člen zakona o
               dohodnini ureja olajšave za družinske člane. Pri tem ves člen enakopravno upošteva
               vse osebe, ki se v skladu z 11. členom štejejo za družinske člane, le v drugem
               odstavku 10. člena se govori le o otrocih. Poznam primer, zavezanca za plačilo davka,
               ki mu je žena ob rojstvu otroka postala invalid s težko telesno okvaro. Če bi s tako
               telesno okvaro še živela pri starših, bi starši zanjo lahko v skladu z drugim
               odstavkom 10. člena uveljavili olajšavo v višini 50%. Ker pa živi pri možu, takšne
               olajšave ne more uveljaviti. Trdim, da je taka rešitev nelogična in krivična in zato
               ministra sprašujem:</p>
               <p>Prvič, ali je res, da zavezanec ne more uveljaviti davčne olajšave za svojega zakonca
               v skladu z drugim odstavkom 10. člena zakona o dohodnini? Drugič - če je to res, ali
               se zdi ministru taka rešitev logična in pravična, in ker verjamem, da ne, kaj bo
               storil, da bi davčne uprave pričele zavezancem priznavati olajšave tudi za njihove
               zakonce? Hvala lepa.</p>
            </sp>
            <sp xml:id="SDZ2-Redna-03-1997-03-26.sp43">

               <speaker>PODPREDSEDNIK BORUT PAHOR:</speaker>

               <p>Hvala, kolega Potrč. Želita pozvana ministra odgovoriti na zastavljeno vprašanje?
               Prosim, imate besedo. Gospa državna sekretarka, Milojka Kolar, imate besedo.
               Izvolite.</p>
            </sp>
            <sp xml:id="SDZ2-Redna-03-1997-03-26.sp44">

               <speaker>MILOJKA KOLAR:</speaker>

               <p>Spoštovane poslanke in poslanci, spoštovani gospod Potrč! Če mi je dovoljeno glede na
               to, da je ta problematika širša in smo že nekajkrat obravnavali predvsem z vidika
               invalidnosti in telesnih okvar pri otrocih s težjimi ali lažjimi okvarami, moram
               povedati, da je medtem bil sprejet posebni pravilnik, ki je točno opredelil kakšne so
               te okvare. Podrobnejše pojasnilo, pa če dovolite, bi dali kot pismen odgovor v skladu
               s poslovnikom, glede na to, da je bilo vprašanje samo najavljeno in da zahteva tudi
               druge obrazložitve. Hvala.</p>
            </sp>
            <sp xml:id="SDZ2-Redna-03-1997-03-26.sp45">

               <speaker>PODPREDSEDNIK BORUT PAHOR:</speaker>

               <p>Hvala, gospa. Samo hipec. Dr. Pirkmajer, ste želel odgovoriti? Kolega Potrč, na to
               vprašanje dopolnilno vprašanje. Dve minuti.</p>
            </sp>
            <sp xml:id="SDZ2-Redna-03-1997-03-26.sp46">

               <speaker>MIRAN POTRČ:</speaker>

               <p>Hvala lepa. Se zahvaljujem in sprejemam. Izrecno bi samo prosil, če je lahko odgovor
               na vprašanje. Namreč ali bo rešeno tudi za vprašanje družinskih članov, ki imajo
               invalidnost ali bo to ostalo samo pri otrocih. Prosil bi, da je odgovor zelo jasen in
               decidiran. Hvala lepa.</p>
            </sp>
            <sp xml:id="SDZ2-Redna-03-1997-03-26.sp47">

               <speaker>PODPREDSEDNIK BORUT PAHOR:</speaker>

               <p>Hvala lepa. Dr. Pirkmajer, imate besedo.</p>
            </sp>
            <sp xml:id="SDZ2-Redna-03-1997-03-26.sp48">

               <speaker>DR. EDO PIRKMAJER:</speaker>

               <p>Gospod predsedujoči, spoštovani poslanci! Odgovoril bom na prvi del vprašanja, ki ga
               je postavil poslanec gospod Potrč. Nanaša se na pokrivanje primanjkljaja pri
               kapitalu, ki je namenjen pooblaščenim investicijskim družbam. S tem v zvezi je
               Državni zbor na eni izmed svojih zadnjih aktivnih sej v prejšnjem sklicu sprejel
               zakon, po katerem je načelno določeno, da se razlika oziroma primanjkljaj pri
               pooblaščenih investicijskih družbah pokrije med drugim tudi iz preostalega državnega
               premoženja, namenjenega privatizaciji. To zakonsko zavezo naj bi vlada
               operacionalizirala tako, da bi do 31. januarja predložila ustrezni zakon Državnemu
               zboru.</p>
               <p>Zaradi znanih zapletov pri konstituiranju vlade, tega roka vlada ni mogla izpolniti,
               se je pa takoj po konstituiranju lotila priprav na urejanje teh zadev. V kratkem, ne
               bi roka opredelil, vsekakor je to vprašanje nekaj tednov, bo vlada predložila
               Državnemu zboru zakon o zaključku lastninjenja, ki bo med drugim urejal tudi
               vprašanja v zvezi z prenosom sredstev na sklad za razvoj, ki naj bi bila potem
               namenjena privatizaciji na način zamenjave certifikatov, ki so jih pooblaščene
               investicijske družbe zbrale v svojem portfelju. Hvala lepa.</p>
            </sp>
            <sp xml:id="SDZ2-Redna-03-1997-03-26.sp49">

               <speaker>PODPREDSEDNIK BORUT PAHOR:</speaker>

               <p>Hvala lepa, dr. Pirkmajer. Kolega Potrč, dopolnilno vprašanje je bilo že zastavljeno.
               Predlagam, da se držimo pravil, ki smo jih določili. Dr. Helena Hren-Vencelj.</p>
            </sp>
            <sp xml:id="SDZ2-Redna-03-1997-03-26.sp50">

               <speaker>DR. HELENA HREN-VENCELJ:</speaker>

               <p>Lep pozdrav! Že skoraj štiri leta trajajo napori Inštituta za zgodovino medicine
               medicinske fakultete, ki z vlogami na različne vladne institucije poskuša pridobiti
               sredstva za ustanovitev slovenskega zdravstvenega muzeja. Torej institucije, ki bi
               združevala vsa področja zdravstva s poudarkom na njegovi nacionalni zgodovini. In ni
               potrebno poudarjati, da je pomen takega muzeja ne samo za zdravstvo, temveč tudi za
               izobraževalno in kulturno sfero Slovenije.</p>
               <p>Sprašujem torej odgovorne na Ministrstvu za zdravstvo: ali Ministrstvo za šolstvo,
               kulturo in šport oziroma ministrstvu za izobraževanje oziroma izobraževalno sfero,
               ali ste predvideli v proračunu potrebna finančna zagonska sredstva oziroma ali
               navzoči, ki predstavljajo vladne institucije nasprotujejo tej ideji?</p>
            </sp>
            <sp xml:id="SDZ2-Redna-03-1997-03-26.sp51">

               <speaker>PODPREDSEDNIK BORUT PAHOR:</speaker>

               <p>Hvala kolegici dr. Vencljevi. Želi pristojni predstavnik vlade odgovoriti na
               zastavljeno vprašanje? Ugotavljam, da ne in ponovno opozarjam na 27. člen
               poslovnika...</p>
               <p>Ja, minister Jožef Školč. Naslednji bo imel besedo dr. Jože Zagožen, za njim mag.
               Marjan Schiffrer.</p>
            </sp>
            <sp xml:id="SDZ2-Redna-03-1997-03-26.sp52">

               <speaker>JOŽEF ŠKOLČ:</speaker>

               <p>Hvala lepa gospod podpredsednik. Poslansko vprašanje poslanke gospe Hrenove je bilo
               sicer usmerjeno na druga ministrstva. Predlog za formiranje takšnega muzeja pa je
               pred kratkim, se pravi še v času tega mandata dobilo tudi naše ministrstvo in ga pač
               proučuje tako, kot vse druge predloge za muzejske zbirke. Hvala lepa.</p>
            </sp>
            <sp xml:id="SDZ2-Redna-03-1997-03-26.sp53">

               <speaker>PODPREDSEDNIK BORUT PAHOR:</speaker>

               <p>Hvala lepa gospod minister. Ja, se opravičujem.</p>
               <p>Gospa državna sekretarka, imate besedo.</p>
            </sp>
            <sp xml:id="SDZ2-Redna-03-1997-03-26.sp54">

               <speaker>DR. DUNJA PIŠKUR-KOSMAČ:</speaker>

               <p>Hvala za besedo gospod predsedujoči. Poslanke in poslanci! Ministrstvo za zdravstvo
               je v predlogu proračuna za leto 1997 predlagalo, da bi za ta namen država namenila 9
               milijonov SIT. Hvala lepa.</p>
            </sp>
            <sp xml:id="SDZ2-Redna-03-1997-03-26.sp55">

               <speaker>PODPREDSEDNIK BORUT PAHOR:</speaker>

               <p>Hvala lepa. Želite dopolnilno vprašanje? (Ne.)</p>
               <p>Dr. Zagožen, imate besedo.</p>
            </sp>
            <sp xml:id="SDZ2-Redna-03-1997-03-26.sp56">

               <speaker>DR. JOŽE ZAGOŽEN:</speaker>

               <p>Spoštovane kolegice in kolegi! Iz medijev sem izvedel o vzpostavitvi mešanega odbora
               nuklearne elektrarne Krško, ki naj bi vseboval enako število članov iz Hrvaške in iz
               Slovenije. Usklajeval naj bi, navajam, interese obeh držav o ceni električne
               energije, vzdrževanju in naložbah v jedrsko elektrarno in o postopnem ustavljanju
               elektrarne - konec navedbe, - "Delo", 18. februar. Zato sprašujem vlado oziroma
               ministra za gospodarske dejavnosti: prvič, kako bo Slovenija zagotovila, da se zaradi
               delitve odgovornosti ne bo zmanjšala jedrska varnost nuklearne elektrarne; in drugič,
               ali je Slovenija hkrati z urejanjem financiranja nuklearne elektrarne uredila tudi
               obojestransko odgovornost za skladiščenje radioaktivnih odpadkov?</p>
               <p>Obrazložitev: Podpiram pobudo o usklajevanju mnenj in interesov glede NEK, vendar bi
               rad opozoril nato, da je za določeno področje tudi formalno pravno zadolžena in
               odgovorna izključno le država Slovenija. Mešani nadzorni odbor naj bi torej med
               ostalimi interesi usklajeval tudi interese o vzdrževanju in naložbah v NEK. Primerno
               vzdrževanje oziroma naložbe pa so nujne, da ostane jedrska elektrarna dovolj varna.
               Tako način in obseg vzdrževanja kot tudi naložbe in seveda cena električne energije
               neposredno vplivajo na jedrsko varnost. Jedrsko varnost nadzira pri nas Uprava
               Republike Slovenije za jedrsko varnost, torej je Slovenija odgovorna za varno
               obratovanje NEK. Zahteve in naložbe, potrebne za vzdrževanje dovolj visokega nivoja
               jedrske varnosti, mora in sme določati le država Slovenija oziroma njeni
               davkoplačevalci. Hrvaška bi morala te naložbe pokriti s plačilom električne energije.
               Prosim za odgovor. Hvala lepa.</p>
            </sp>
            <sp xml:id="SDZ2-Redna-03-1997-03-26.sp57">

               <speaker>PODPREDSEDNIK BORUT PAHOR:</speaker>

               <p>Ja, hvala lepa, dr. Zagožen. Minister za gospodarske dejavnosti, gospod Metod
               Dragonja.</p>
            </sp>
            <sp xml:id="SDZ2-Redna-03-1997-03-26.sp58">

               <speaker>METOD DRAGONJA:</speaker>

               <p>Hvala lepa, gospod podpredsednik. Spoštovane poslanke in poslanci! Poslovni odbor
               Nuklearne elektrarne Krško je organ upravljanja tega podjetja, ki deluje na osnovi
               sedaj veljavnih statusnih in pravnih aktov, po katerih deluje in posluje Nuklearna
               elektrarna Krško. To podjetje je sicer javno podjetje, posluje pa še vedno z
               družbenim kapitalom, to se pravi kot družbeno podjetje, in njen status v smislu
               upravljanja po modelu kapitalskih družb še ni reguliran, ker tozadevno še ni dosežen
               dogovor s soustanovitelji iz Republike Hrvaške.</p>
               <p>V času od osamosvojitve Republike Slovenije je bilo sicer več krogov, v katerih so se
               ta statusna vprašanja poskušala urejevati. Ti pogovori in ta pogajanja še niso
               zaključena, in lahko rečemo, da je v zadnjem obdobju, v letošnjem letu, prišlo do
               določenega napredka pri vzpostavitvi komunikacije v zvezi s problematiko Nuklearne
               elektrarne Krško. Ta napredek je predvsem v tem, da je bilo dogovorjeno, da se
               aktivira poslovni odbor kot organ upravljanja tega podjetja v tistih funkcijah, ki
               jih po sedanjih aktih - to pa so na eni strani sporazuma med obema vladama in na
               drugi strani tudi določeni samoupravni sporazumi, ki so bili sklenjeni med
               vlagatelji. Se pravi, da te funkcije opravlja. Te funkcije se nanašajo izključno na
               tekoča vprašanja gospodarjenja, cene, likvidnosti in obratovanja Nuklearne elektrarne
               Krško. Poslovni odbor kot skupen organ ne more posegati v načelna statusna vprašanja
               in zato je bilo dogovorjeno tudi v zadnjem kontaktu s hrvaškim ministrstvom za
               gospodarstvo, da načelna statusno pravna vprašanje rešujemo na drugem nivoju, to je
               na medvladnem nivoju s pogajalsko skupino, ki bo ta vprašanja reševala z vidika obeh
               držav. Tako, da je poslovni odbor aktiviran, ponovno aktiviran predvsem v tej
               funkciji, da usklajuje tekoča operativna vprašanja v zvezi s predvsem finančnimi
               gospodarskimi in določenimi tudi obratovalnimi vprašanji Nuklearne elektrarne Krško,
               medtem ko bodo pa ostala vprašanja obravnavana na medvladnem nivoju.</p>
               <p>V tem smislu se odgovornost, posebej slovenske države glede jedrske varnosti
               popolnoma nič ne znižuje. Posebej bi poudaril, da ni pristojnost tega poslovnega
               odbora direktno, da odloča o večjih investicijskih posegih posebno ne o tistih, ki bi
               bistveno vplivali na varnost obratovanja tega objekta. Celo več. Slovenija je, kot
               vam je poznano, se v bistvu enostransko odločila, da nadaljuje oziroma, da vstopi v
               posodobitev tega jedrskega objekta in v njegovo tehnološko prenovo in je prvi korak v
               tej smeri storila v lanskem letu, ko so bile sprejete ustrezne odločitve za vstop v
               zamenjavo uparjalnikov kot enega ključnih delov opreme. Ta odločitev je bila sprejeta
               v bistvu na naši strani brez soglasja Republike Hrvaške oziroma hrvaških
               soustanoviteljev, ravno iz tega razloga, ker se zavedamo odgovornosti za varnost
               obratovanja in ker smo želeli to vprašanje na ta način še dodatno demonstrirati voljo
               Slovenije, da za varnost stori vse kar je potrebno. Tako, da bi o delitvi
               odgovornosti v tem segmentu težko govorili. Moram reči, da smo celo v nadaljevanju
               razgovorov izrecno zahtevali od hrvaške strani, da bomo dovolili njihovo sodelovanje
               pri investicijskih odločitvah pri tehnološki obnovi samo pod pogojem, če bo hrvaška
               stran sodelovala tudi finančno pri financiranju te prenove. Če je sodelovanja pri
               financiranju prenove po finančni plati s strani hrvaških soustanoviteljev ne bo,
               potem jih tudi ne nameravamo vključevati v procese, ki bodo povezani s tovrstnimi
               odločitvami.</p>
               <p>Kar se tiče skladiščenja radioaktivnih odpadkov, na kar se nanaša drugo vprašanje, je
               to eno od načelnih, odprtih vprašanj, ki se bo reševalo na medvladnem nivoju. Naše
               pogajalsko izhodišče je v tem segmentu tako, da Slovenija ne namerava priznati
               nobenih lastniških pravic hrvaškim soustanoviteljem, brez tega, da se reši vprašanje
               dekomisije, to je razgradnje, v tem sklopu pa tudi vprašanje skladiščenja
               radioaktivnih odpadkov. To je naše ključno pogajalsko izhodišče, mimo katerega ne
               nameravamo nadaljevati s pogajanji in to je, bi rekel tudi naj argument z največjo
               pogajalsko težo, ki jo pri nadaljnjem reguliranju odnosov v zvezi z obratovanjem tega
               jedrskega objekta želimo zastopati.</p>
               <p>Kar se tiče jedrske varnosti Republike Slovenije, je vlada obravnavala v mesecu
               decembru poročilo zadevne uprave za jedrsko varnost. To poročilo, mislim, da se
               enkrat na leto predloži tudi Državnemu zboru, če je v tem segmentu potrebno, pa bo
               minister za okolje in prostor dopolnil odgovor. Hvala lepa.</p>
            </sp>
            <sp xml:id="SDZ2-Redna-03-1997-03-26.sp59">

               <speaker>PODPREDSEDNIK BORUT PAHOR:</speaker>

               <p>Hvala lepa, gospod minister. Želite zastaviti dopolnilno vprašanje, doktor Zagožen?
               (Ne.) Naslednji ima besedo, kot rečeno, magister Marijan Schiffrer. Za njim kolega
               Ivo Hvalica. Imate besedo.</p>
            </sp>
            <sp xml:id="SDZ2-Redna-03-1997-03-26.sp60">

               <speaker>MAG. MARIJAN SCHIFFRER:</speaker>

               <p>Hvala, gospod podpredsednik. Poslansko vprašanje, ki bi ga rad zastavil predsedniku
               in podpredsedniku vlade, bo seveda malo težko, ker vidim, da nista prisotna. Zato bom
               prosil, da se na to vprašanje odgovori pisno. Vprašanje se glasi. Resolucija o
               položaju avtohtonih slovenskih manjšin, ki jo je Državni zbor Republike Slovenije v
               prejšnjem sklicu sprejel z veliko večino, objavljena je bila v Uradnem listu
               Republike Slovenije 5. julija 1996 v tretjem poglavju četrti odstavek, zahteva od
               Vlade Republike Slovenije, da se - citiram - imenuje minister brez listnice, ki
               predlaga politiko sodelovanja s slovenskimi manjšinami v zamejstvu. Vprašam
               predsednika in podpredsednika vlade. Kdaj boste končno ugodili tej zadevi, ki vlado
               obvezuje, ali bo ta minister tudi razširil svoj delokrog na Slovence po svetu in
               pripravil predlog za splošni zakon o Slovencih po svetu kot to zahteva drugi odstavek
               5. člena naše ustave? In dodajam, ker mislim, da vidim tamle gospoda ministra za
               zunanje zadeve, še eno vprašanje. Če je bil že imenovan sekretar za Slovence po svetu
               in, ali se lahko ve, pozna, ime tega funkcionarja. Najlepša hvala.</p>
            </sp>
            <sp xml:id="SDZ2-Redna-03-1997-03-26.sp61">

               <speaker>PODPREDSEDNIK BORUT PAHOR:</speaker>

               <p>Hvala, kolega mag. Schiffrer. V zvezi z vašo prvo opombo bi rad povedal, da se je na
               vabilo Državnega zbora odzvalo manj kot polovica ministrov. Dva od njih sta se
               opravičila, ostali pa ne in bi prosil, da ministri oziroma predstavniki vlade
               spoštujejo obveznosti in izkažejo dolžno spoštovanje Državnemu zboru. V primeru
               odsotnosti prosim za pisno opravičilo. Želi minister za zunanje zadeve odgovoriti na
               vprašanje? Gospod Thaler.</p>
            </sp>
            <sp xml:id="SDZ2-Redna-03-1997-03-26.sp62">

               <speaker>ZORAN THALER:</speaker>

               <p>Hvala, gospod predsedujoči. Zahvaljujem se za vprašanje poslanca gospoda Schiffrerja
               in ga lahko obvestim, kakor tudi vse ostale, da predloga za državnega sekretarja za
               Slovence po svetu še nisem dal. Želim, da je to predlog, ki bo kar najbolje sprejet
               in ki bo imel zaslombo na čim več straneh, predvsem pa tudi pri ljudeh, s katerimi se
               državni sekretar za Slovence po svetu ukvarja, za sodelovanje s katerimi je odgovoren
               - to so naši rojaki v bližnjem zamejstvu ter tudi na ostalih kontinentih, kjer
               Slovenci živijo.</p>
               <p>Če dovolite, bi odgovoril še na eno vprašanje, ki je bilo danes že postavljeno. Potem
               bi prosil tudi za upoštevanje mojega opravičila. Namreč v času, ko je poslanec
               Jelinčič postavil svoje vprašanje, sem poslušal predsednika Državnega zbora gospoda
               Janeza Podobnika, ki je nastopil na posvetu slovenske diplomacije in se mi je zdelo
               prav, da tudi na ta način izrazim spoštovanje do Državnega zbora. V tem času je bilo
               možno dobiti tudi dodatno dokumentacijo za odgovor na vprašanje, ki ga je poslanec
               gospod Jelinčič postavil. Šlo je za vprašanje, če se spomnite, o vprašanjih določanja
               meje med Slovenijo in Hrvaško, o kateri je na eni strani poslanec Jelinčič negodoval
               zaradi zemljevida, ki se je pojavil na ljubljanskem sejmišču v preteklem tednu in ki
               ponovno netočno in nepravilno prikazuje mejo na morju med obema državama. Tu vas
               lahko obvestim, da je takoj, ko smo za to izvedeli, na intervencijo našega
               ministrstva, uprava sejmišča te zemljevide umaknila in se do konca sejma potem niso
               več pojavljali.</p>
               <p>Obenem bomo mi potem tako, kot sicer v takih priložnostih, po diplomatski poti
               izrazili protest pri hrvaški strani. To je še bolj potrebno takrat, če gre za
               zemljevide, ki imajo neposredno ali posredno zvezo s kakšnimi uradnimi in državnimi
               organi na Hrvaškem. Kakšen je smisel takih not oziroma protestov? Smisel je v tem, da
               ko enkrat dosežemo odgovor hrvaške strani in to se je v preteklosti že dogajalo, tam
               dosežemo tudi zapis, da kakršnakoli takšna dejanja ne prejudicirajo dokončnega poteka
               meje. In to je seveda v mednarodnem pravu pomembna zaveza, ki dokazuje, da se tudi ta
               nasprotna stran zaveda, da take zadeve ne morejo prejudicirati poteka meje, o katerem
               se še pogajamo.</p>
               <p>Glede druge točke njegovega vprašanja, šlo je za razgovor oziroma intervju, ki ga je
               imel hrvaški veleposlanik, gospod Maštrukov v "Svobodni Dalmaciji", časopisu, ki
               izhaja v Splitu, in v katerem govori o Sveti Geri oziroma po naše o Trdinovem vrhu, o
               tem, da naj bi dogovor o tem že obstajal in da se bo to reševalo skupaj s celotno
               problematiko kopne meje - naj seveda povem, da že sama navedba veleposlanika, ki
               doda, da se bo to reševalo skupaj s celotnim potekom meje, relativizira to njegovo
               prvo trditev. Po drugi strani pa je dejstvo, da ostaja stališče Slovenije glede tega
               nespremenjeno. Do dokončnega sporazuma o poteku kopne črte, je potrebno ostati pri
               statusu quo in tu gre za status quo 25.6.1991 oziroma tistem, ki se je potem
               vzpostavil. V tem smislu je tudi naš predsednik vlade, gospod Drnovšek, ki je imel
               intervju v "Vjesniku", 22. marca - to je preteklo soboto - zelo natančno poudaril ta
               stališča, rekoč, da se zavzemamo za celovito rešitev celotne meje in da ne bomo niti
               ene točke posebno reševali. Ko se bo dosegel sporazum o celotni meji, bo rešeno tudi
               to vprašanje in šele takrat se bo vedelo, ali bo veljalo samo načelo katastrske meje
               ali pa se bomo dogovorili tudi o nekaterih popravkih v skladu z naravnimi
               okoliščinami. Se pravi, gre za vprašanje celovite rešitve meje in bi bilo nelogično,
               da bi se Trdinov vrh reševal ločeno od vprašanja celotne meje. To je na hitro
               preveden citat tega, kar piše v hrvaškem časopisu. Želim reči, da je odnos vlade do
               tega vprašanja nespremenjen in da ne bo prišlo do nikakršnih parcialnih rešitev ali
               parcialnih dogovorov o posameznih točkah, tudi o Trdinovem vrhu ne, kjer veste, da
               naša enota ostaja v postojanki.</p>
               <p>Dovolite mi, da to priložnost izkoristim tudi za par besed o siceršnjem odnosu vlade
               do teh vprašanj. Odnosi s Hrvaško so tema, ki ji vlada v teh dneh posveča veliko
               pozornosti, koordinacija med ministrstvi pospešeno poteka, tudi aktivnosti
               ministrstev, ki so najbolj vpletena v problematiko, ki je prisotna s Hrvaško. Kolega
               Dragonja je o tem že nekaj govoril, tudi drugi kolegi v vladi so na svojih področjih
               v to vključeni in vladni načrt je vsekakor glede te teme, ki je tema nacionalnega
               pomena, nacionalnega interesa, takoj ko bo to mogoče, že v nekaj dneh, nekaj tednih
               vključiti tudi v posvetovanja opozicijo oziroma stranke, ki ne sodelujejo v vladi.
               Prav tako je v pripravi dokument, ki bo poslan v obravnavo Odboru za mednarodne
               odnose. Mislim, da pričakujemo, da bi tako razpravo opravili približno v 14-ih dneh,
               treh tednih in se o teh vprašanjih poizkušali uskladiti, da bi prišli do enotnega
               slovenskega nastopa. Pričakujem, da bo naše skupno zavedanje, da je sedaj morda res
               priložnost, da se nekatera vprašanja pospravi z dnevnega reda, dovolj veliko, da bomo
               to zmogli. Hvala lepa.</p>
            </sp>
            <sp xml:id="SDZ2-Redna-03-1997-03-26.sp63">

               <speaker>PODPREDSEDNIK BORUT PAHOR:</speaker>

               <p>Hvala lepa, gospod minister. Vaše opravičilo sprejemamo. Hkrati vas bi ponovno
               spomnil, da lahko v primeru vaše upravičene odsotnosti namesto vas sodeluje pri tej
               točki dnevnega reda državni sekretar. Želi dopolnilno vprašanje? (Ne.) Kolega Ivo
               Hvalica ima besedo.</p>
            </sp>
            <sp xml:id="SDZ2-Redna-03-1997-03-26.sp64">

               <speaker>IVO HVALICA:</speaker>

               <p>Hvala lepa. Spoštovani podpredsednik, še vedno podpredsednik! Spoštovani! Moje
               vprašanje pravzaprav naslavljam vladi, ob tem pa, ko je že ugotovil predsedujoči, da
               manjkajo ministri, bi rekel naslednje. Tudi predsednik vlade bi se lahko včasih tu
               pojavil, ne samo, kadar potrebuje mandat. On sicer nima največje afinitete do tega
               parlamenta, ampak bi bilo dobro, da bi vsaj enkrat na mesec sem prišel. Torej moje
               poslansko vprašanje naslavljam direktno na vlado, direktno na predsednika vlade, tudi
               zaradi tega, ker mi niso jasne pristojnosti, ki sledijo iz mojega poslanskega
               vprašanja. Državni zbor je konec septembra 1996 sprejel zakon o prepovedi proizvodnje
               in prometa z azbestnimi izdelki ter o zagotovitvi sredstev za prestrukturiranje
               azbestne proizvodnje v neazbestno. Zelo kompliciran naslov, človek si polomi jezik.
               12. člen tega zakona določa, da ministrstvo, pristojno za zdravstvo, v treh mesecih
               po uveljavitvi tega zakona izda predpis, ki bo nadomestil - zdaj pa moram citirati -
               samoupravne določbe, ki se glasijo: "Določbe o poklicnih boleznih zaradi
               izpostavljenosti azbestu v samoupravnem sporazumu o seznamu poklicnih bolezni."
               Pomislite, s kakšnim besednim plevelom so se včasih v samoupravnem socializmu
               ukvarjali. Komaj se človek prebije do smisla in do pomena. Ampak tako tu piše. Isti
               člen, ta 12. člen tega zakona obvezuje Vlado Republike Slovenije, da imenuje komisijo
               za postopke sporazumevanja za priznavanje odškodnin. Čeprav je rok za izdajo predpisa
               potekel že 12. januarja 1997, Vlada Republike Slovenije še ni pripravila dokumenta.
               Torej dokumenta, s katerim bi podrobneje določila kriterije za priznavanje odškodnin
               delavcem, obolelim za poklicno boleznijo, poenostavljeno, za azbestozo. Vlada
               Republike Slovenije do danes še ni imenovala ustrezne komisije za priznavanje
               odškodnin. Zato sprašujem Vlado Republike Slovenije, kdaj misli končno izpolniti
               svoje zakonske obveznosti in imenovati komisijo za postopke sporazumevanja za
               priznavanje odškodnin ter izdati predpis, s katerim podrobneje določi kriterije za
               priznavanje teh odškodnin. Prepričan sem, da delavci in njihove družine - to je iz
               mojega okolja - ki so žrtve zastrupitve z azbestom, ne morejo razumeti tega
               nepotrebnega zavlačevanja vladnih služb in da imajo vso pravico do čimprejšnjega
               prejema ustrezne odškodnine.</p>
               <p>Želim odgovor tukaj in sedaj. Hvala lepa.</p>
            </sp>
            <sp xml:id="SDZ2-Redna-03-1997-03-26.sp65">

               <speaker>PODPREDSEDNIK BORUT PAHOR:</speaker>

               <p>Hvala lepa, kolega Hvalica. Odgovoril bo minister Dragonja. Imate besedo.</p>
            </sp>
            <sp xml:id="SDZ2-Redna-03-1997-03-26.sp66">

               <speaker>METOD DRAGONJA:</speaker>

               <p>Hvala lepa za besedo. Spoštovani! Vlada se v celoti zaveda svojih obveznosti in
               odgovornosti, ki jih ima v zvezi z zakonom o prepovedi proizvodnje in prometa z
               azbestnimi izdelki, in je v tej smeri že storila določene korake, ki so predvideni
               oziroma naloženi s samim zakonom. Vlada je 12. decembra 1996 sprejela program
               prestrukturiranja te proizvodnje, ki je bil predložen in ki je eden od dokumentov, ki
               naj konkretizira način odpravljanja proizvodnje azbestno-cementnih izdelkov in v tem
               programu tudi predvidela, da bi od skupaj 1,2 milijarde tolarjev sredstev, ki so v
               zakonu predvideni za prestrukturiranje, 800 milijonov, glede na dinamiko, potrebno po
               samem programu, zagotovila v proračunu v letu 1997, 400 milijonov pa v proračunu za
               leto 1998. Trenutno so v postopku aktivnosti, da se odpre ustrezna pozicija v
               začasnem financiranju. Računamo, da bo to zagotovljeno z ustreznim zakonskim
               predlogom, ki ga vlada namerava predložiti parlamentu še na naslednjo aprilsko
               sejo.</p>
               <p>Hkrati je vlada na isti seji 12. decembra imenovala dve delovni komisiji - ena je
               komisija za ugotavljanje izpolnjevanja pogojev za predčasno upokojevanje in druga za
               postopke sporazumevanja glede odškodnin po tem zakonu. Obe komisiji sta začeli s
               svojim delovanjem, nista pa še medresorsko uskladili aktov o svojem delovanju oziroma
               aktov, ki natančneje definirajo pravice delavcev oziroma zaposlenih, ki so bili
               izpostavljeni tovrstni proizvodnji. Tako da računamo oziroma lahko damo zagotovilo,
               da bo, sicer s krajšimi zaostanki, ki so delno pogojeni tudi z zastoji v delovanju
               vlade, zaradi znane problematike glede konstituiranja nove vlade, vlada lahko vse
               podlage za delovanje teh komisij in tudi za priznavanje odškodnin, zagotovila do
               konca meseca aprila.</p>
            </sp>
            <sp xml:id="SDZ2-Redna-03-1997-03-26.sp67">

               <speaker>PODPREDSEDNIK BORUT PAHOR:</speaker>

               <p>Hvala lepa. Dopolnilno vprašanje - dve minuti imate na voljo, kolega Ivo Hvalica.
               Naslednji na vrsti bo kolega Feri Horvat.</p>
            </sp>
            <sp xml:id="SDZ2-Redna-03-1997-03-26.sp68">

               <speaker>IVO HVALICA:</speaker>

               <p>Hvala lepa. Spoštovani minister Dragonja, jaz se zavedam, da se vlada zaveda, ampak
               to meni nič ne pomaga, če se vlada zaveda. Mene zanima, kaj bo vlada in kdaj
               naredila. Zakaj pa uslužbenci vašega ministrstva odgovarjajo ljudem, ki kličejo k
               vam, da še ni komisije in tako dalje, zakaj to počnejo? Če hočete, vam dam kakšno
               ime, komu so odgovorili - mislim, da ne bi bilo primerno, ampak sicer bom dal tudi
               imena. Lepo vas prosim, zadevo uredite in ne se izgovarjati na to, da zaradi znanih
               razlogov vlada ni mogla - lepo vas prosim! Vi ste isti minister, isti resor in vam
               sem že ob izvolitvi, tu povedal, da za vas ne velja sto dni. Torej, lepo prosim, na
               delo! Hvala lepa.</p>
            </sp>
            <sp xml:id="SDZ2-Redna-03-1997-03-26.sp69">

               <speaker>PODPREDSEDNIK BORUT PAHOR:</speaker>

               <p>Hvala lepa. Mislim, da minister Dragonja ne želi več intervenirati. Kolega Feri
               Horvat ima besedo, za njim kolega Franc Čebulj.</p>
            </sp>
            <sp xml:id="SDZ2-Redna-03-1997-03-26.sp70">

               <speaker>FRANC (FERI) HORVAT:</speaker>

               <p>Spoštovani gospod podpredsednik, hvala za besedo. Spoštovane kolegice in kolegi,
               spoštovani člani in predstavniki vlade! Sprašujem vlado, kako namerava reševati
               negativne posledice trajnega zadrževanja cen naftnih derivatov na relativno nizki
               ravni? Predvsem, prvič; kako bo nadomeščala manjše prilive v proračunu, posebno še,
               če upoštevamo pričakovani izpad prihodkov iz carin, in pa tudi, če bo proračun
               izravnan, bi bilo za konkurenčnost gospodarstva dobro zmanjšati potem druge davke in
               prispevke. Drugič; kako bo zagotavljala normalno proizvodnjo v rafineriji Nafta
               Lendava ter stabilno in kakovostno oskrbo z naftnimi derivati, glede na dejstvo, da
               je država s 45% solastnik rafinerije in da je z resolucijo o strategiji rabe in
               oskrbe z energijo predvideno, da je Nafta Lendava tudi v prihodnje pomemben vir
               oskrbe z derivati. Naj spomnim, da je Nafta v lanskem letu zaključila poslovno leto z
               1,2 milijarde SIT izgube, kar povzroča motnje v poslovanju in ima negativne posledice
               na gospodarstvo občine in regije, ki ima itak najvišjo nezaposlenost v Sloveniji. In
               tretjič; kako in kdaj bo zagotovila nujno posodobitev rafinerije Nafta Lendava, kajti
               po oceni strokovnjakov bi v naslednjih treh letih bilo potrebno izvesti posodobitev
               zato, da bi lahko zagotovili kvaliteto po normah Evropske unije in seveda konkurenčno
               in ekonomično poslovanje. Zahvaljujem se za odgovor že vnaprej. Hvala lepa.</p>
            </sp>
            <sp xml:id="SDZ2-Redna-03-1997-03-26.sp71">

               <speaker>PODPREDSEDNIK BORUT PAHOR:</speaker>

               <p>Hvala lepa, kolega Feri Horvat. Želi predstavnik vlade odgovoriti na vprašanje? (Da.)
               Gospod Metod Dragonja, minister.</p>
            </sp>
            <sp xml:id="SDZ2-Redna-03-1997-03-26.sp72">

               <speaker>METOD DRAGONJA:</speaker>

               <p>Hvala lepa. Spoštovani! Podal bom odgovor v tistem segmentu, ki se nanaša na
               pristojnosti Ministrstva za gospodarske dejavnosti, nekaj pa pavšalno tudi kar se
               tiče na splošno proračunske problematike.</p>
               <p>Določena dispariteta cen naftnih derivatov je vladi dobro poznana in lahko rečem, da
               je bila ta politika države usmerjena izrazito antiinflacijsko in je vlada želela
               posebej v obdobju visokih sezonskih povečanj cen naftnih derivatov delno ublažiti
               situacijo glede cen na domačem trgu tudi z zadrževanjem tako proizvajalskih cen kot
               tudi z zadrževanjem neto prodajnih cen na področju naftnih derivatov. Taka politika
               se je pokazala kot relativno primerna, da smo pred velikimi tržnimi fluktuacijami
               zaščitili tudi domače tržišče, saj je npr. cena sodčka surove nafte od zgornjega
               nivoja 24 dolarjev, v zadnjem času že padla na nivo, ki je pod 19 dolarjev in računa
               se, da bo padla tudi na nivo, ki bo približno 18 dolarjev tekom meseca aprila. Je pa
               vlada v preteklem tednu že storila prvi korak k postopni harmonizaciji cen naftnih
               derivatov po vseh njenih komponentah, tako po proizvajalskih cenah kot po maržah
               trgovcev, in tudi po prometnem davku, in bo to politiko postopne harmonizacije cen
               vodila tudi v nadaljevanju. To se pravi, da tudi, kar se tiče politike formiranja
               oziroma oblikovanja proračunskih prilivov, se računa, da bo prometni davek iz prometa
               naftnih derivatov v letošnjem letu na nivoju oziroma, da njegova realna višina glede
               na preteklo leto ne bo padala. Bo še večja, ker bo znižane prihodke iz naslova drugih
               proračunskih prihodkov potrebno delno kompenzirati.</p>
               <p>Kar se tiče lastne proizvodnje v Rafineriji Nafta Lendava, je trenutno v pripravi
               študija tehnološko ekonomske fisibilitete tehnološke obnove Rafinerije Nafta Lendava.
               Ta študija je v pripravi v sodelovanju z renomirano konzultantsko tujo firmo,
               specializirano za področje naftne industrije in to študijo bodo obravnavali organi
               Nafte Lendava okvirno do sredine meseca maja in na tej osnovi bodo potem potekale
               tudi odločitve, v kakšni smeri je najbolj optimalno in tehnološko in ekološko
               prestrukturirati to proizvodnjo.</p>
               <p>Prvi korak za to, da se zagotovijo sredstva za ekološko in tehnološko prenovo
               Rafinerije Nafta Lendava pa je bil opravljen, ko je vlada v mesecu decembru uvedla
               ekološko takso na emisije CO2. Ta taksa sicer bazira na zakonu o varovanju okolja in
               se je od meseca januarja že začela potem tudi obračunavati kot element cene in ta
               taksa se bo potem tudi v skladu s profilirano politiko v proračunskih diskusijah v
               enem segmentu namenjala tudi za ekološko in tehnološko sanacijo rafinerije Nafta
               Lendava. Dela se torej na tem, da se strokovno evaluira možne rešitve in scenarije za
               posodobitev te rafinerije oziroma za njeno programsko restrukturiranje, če se bo
               pokazalo, da posodobitev v tem ožjem delu ni smiselna in dela se na tem, da so
               vzporedno že, da se zagotavlja del sredstev za financiranje tega prestrukturiranja.
               Drugi del sredstev bo potrebno zagotoviti tudi s strani ostalih, ki so tukaj
               solastniki, to je predvsem Petrol d.d., ki je v tem podjetju tudi pomemben delničar
               oziroma družabnik in ustrezen dogovor med solastniki bo možen na osnovi študije, ki
               bo pokazala obseg potrebnih vlaganj, smeri razreševanja problematike te rafinerije in
               pa možnosti udeležencev za financiranje tega procesa. Hvala lepa.</p>
            </sp>
            <sp xml:id="SDZ2-Redna-03-1997-03-26.sp73">

               <speaker>PODPREDSEDNIK BORUT PAHOR:</speaker>

               <p>Hvala lepa, gospod minister. Želi kolega Feri Horvat dopolnilno vprašanje? (Ne.)
               Potem dajem besedo kolegu Francu Čebulju, za njim pa doktorju Izidorju Rejcu. Imate
               besedo.</p>
            </sp>
            <sp xml:id="SDZ2-Redna-03-1997-03-26.sp74">

               <speaker>FRANC ČEBULJ:</speaker>

               <p>Hvala lepa za besedo, gospod predsednik. Vsem skupaj en lep dober dan. Vladi
               Republike Slovenije bi podal pobudo oziroma sledeči predlog. Vlada Republike
               Slovenije naj - dajem pobudo, da predlaga spremembo veljavne zakonodaje, s katero bi
               že v proračunu za leto 1997 lahko zagotovilo občinam namenska sredstva za
               pospeševanje in subvencioniranje v kmetijstvu. Predlagam, da Vlada Republike
               Slovenije za letošnji proračun predvidi namenska sredstva ali tako imenovano
               zagotovljeno porabo občinam, sredstva v enaki, v skupnem znesku kot so občine
               zagotovile za ta namen znotraj svojih proračunov. Alternativa je lahko 1% državnega
               proračuna za ta namen. Vlada Republike Slovenije naj tudi pripravi predlog za
               določitev kriterijev za razdelitev namenskih sredstev med posamezne občine. Dajem
               tudi kratko obrazložitev. Občine imajo bistveno boljši pregled nad dodeljevanjem
               subvencij in pospeševanja kmetijstva kot področje na občinam, kot pa samo
               ministrstvo, ki je centralistično vodeno. Zato predlagam, da se tudi občinam dodeli
               dodatna finančna sredstva za pomoč v kmetijstvu. Dodatna pomoč je potrebna tudi
               zaradi našega približevanja Evropski zvezi, ki bi sicer lahko ogrozila obstoj
               nekaterih družinskih kmetij. Hvala lepa.</p>
            </sp>
            <sp xml:id="SDZ2-Redna-03-1997-03-26.sp75">

               <speaker>PODPREDSEDNIK BORUT PAHOR:</speaker>

               <p>Hvala lepa. Želi predstavnik vlade odgovoriti na to pobudo? Ne? Ja. Prosim, gospod
               Smrkolj, minister.</p>
            </sp>
            <sp xml:id="SDZ2-Redna-03-1997-03-26.sp76">

               <speaker>CIRIL SMRKOLJ:</speaker>

               <p>Še enkrat lep pozdrav! Seveda, za kmetijskega ministra izredno spodbudna pobuda,
               težko bo pa seveda to uskladiti v okviru financ. Jaz mislim, da bomo mi v okviru
               vlade se s to pobudo ustrezno seznanili in poskušali že v proračunu za leto 1997 vsaj
               osnovne elemente te pobude uveljaviti. Mi smo se na kmetijskem ministrstvu že
               pogovarjali z nekaterimi raznimi ekonomisti in v bistvu tak način tudi podpirajo;
               predlagajo, da bi bilo to možno, izdelati bi se pa morali kriteriji in način kontrole
               uporabe teh sredstev. Hvala lepa.</p>
            </sp>
            <sp xml:id="SDZ2-Redna-03-1997-03-26.sp77">

               <speaker>PODPREDSEDNIK BORUT PAHOR:</speaker>

               <p>Hvala, minister. Kolega Čebulj, želite še enkrat besedo? (Ne.) Potem dajem besedo dr.
               Izidorju Rejcu, za njim pa kolegu Janku Vebru.</p>
            </sp>
            <sp xml:id="SDZ2-Redna-03-1997-03-26.sp78">

               <speaker>IZIDOR REJC:</speaker>

               <p>Spoštovani podpredsednik, gospe in gospodje, predstavniki vlade! Imam dve
               vprašanji.</p>
               <p>Od podpisa pridružitvenega sporazuma Slovenije z Evropsko zvezo je poteklo 9 mesecev.
               Vlada še ni predložila Državnemu zboru zakona o ratifikaciji in ne spremljajoče
               zaščitne zakonodaje, niti celovite strategije in programa dela pri vključevanju v
               Evropsko zvezo. Vemo za študijo CEPS, ki govori o tem, kako smo na zadnjem delu, na
               repu harmonizacije zakonodaje z Evropsko skupnostjo.</p>
               <p>Ker gotovo prihajamo v časovno stisko in vemo, da Državni zbor ne more opraviti dela,
               ki ga mora opraviti vlada, naslavljam na predsednika vlade, Janeza Drnovška,
               vprašanje: kdaj bo vlada predložila zakon o ratifikaciji tega sporazuma v Državni
               zbor, kdaj bo predložila in predstavila celovito strategijo, kdaj zaščitno
               zakonodajo, in pa seveda me tudi zanima, kakšen je pogled vlade na spremembo ustave,
               o katerem je bilo tudi govora. Ker smo pred tem, da prihajamo v časovno stisko in ker
               utegne biti to tudi velika škoda za našo državo, prosim, da dobim pismeni odgovor
               čimprej.</p>
               <p>Drugo vprašanje pa je, kdaj bo vlada predložila predlog proračuna za tekoče leto 1997
               v Državni zbor? Tu je problem, vemo sami, pregleda javne porabe, potem pregled
               nacionalne porabe, sredstev, potem reševanja proračuna in seveda problem inflacije,
               reševanje na način, kot smo ga v zadnjem času bili deležni s povišanjem cen
               derivatov, potem vprašanje realizacije investicij, procentualni odnos javne porabe z
               domačim proizvodom, in pa, kar smo nazadnje slišali, tudi odnos oziroma sredstva za
               občine. Odgovor želim dobiti zdaj na seji. Upam, da ga bo, ker ne vidim ministra
               oziroma predsednika, lahko tudi gospod Engelman dal. Hvala.</p>
            </sp>
            <sp xml:id="SDZ2-Redna-03-1997-03-26.sp79">

               <speaker>PODPREDSEDNIK BORUT PAHOR:</speaker>

               <p>Hvala, dr. Rejc. Želi minister za zunanje zadeve odgovoriti na prvo vprašanje?
               Prosim, gospod Zoran Thaler, minister.</p>
            </sp>
            <sp xml:id="SDZ2-Redna-03-1997-03-26.sp80">

               <speaker>ZORAN THALER:</speaker>

               <p>Hvala lepa, gospod predsedujoči in hvala poslancu Rejcu za vprašanje, tudi sugestijo,
               da bi vlada pripravila pisni odgovor. Mislim, da je to dobra sugestija, ker vprašanje
               - tema obsega celo vrsto izredno važnih vprašanj za to državo, ki niso samo vprašanja
               za vlado, v prvi vrsti zanjo, ampak potem tudi za pozicijo, celotni parlament in tudi
               javnost. Sam se bom zavzel za to, da vlada v najkrajšem času ta pisni odgovor da.
               Sicer z zunanjepolitičnega stališča je znano, mislim, da je to nedvoumno ugotovljeno,
               da bi bilo koristno za državo in v skladu z njenimi interesi, da ratificiramo
               pridružitveni sporazum kmalu oziroma čim prej, v spomladanskem roku, najbolje na
               majski seji Državnega zbora. Če želimo to storiti, je potrebno pohiteti s
               predložitvijo ustreznega zakona s paketom zaščitne ureditve, ki je v pripravi
               oziroma, če rečem to, kar včasih premalo upoštevamo, pregled dosedanjih ureditev v
               mnogih zakonih - gre za 8 do 10 zakonov, kaže, da imamo ogromno teh stvari že
               urejenih: na področju kmetijskih zemljišč, gozdov - da pa ostaja problem predvsem pri
               stavbnih zemljiščih in stanovanjskih nepremičninah, kjer je še treba urediti.
               Skratka, potrebno je ta celoten paket predstaviti in ga izboljšati tam, kjer je to še
               potrebno.</p>
               <p>Odločitve o nadaljevanju postopka za včlanitev v Evropsko unijo, se pravi, o
               pogajanjih za polnopravno članstvo, bodo sprejemane letos v poletnih mesecih, začenši
               s sestankom v Amsterdamu v juniju. Do takrat bi bilo nujno naš sporazum ratificirati
               in s tem dati tudi formalno podlago Evropski uniji, da sprejme pogajanja s Slovenijo,
               tudi o polnopravnem članstvu. Hvala lepa.</p>
            </sp>
            <sp xml:id="SDZ2-Redna-03-1997-03-26.sp81">

               <speaker>PODPREDSEDNIK BORUT PAHOR:</speaker>

               <p>Hvala lepa. Želi še kdo od predstavnikov vlade, ki so bili naslovljeni z vprašanji in
               pobudami odgovoriti? Prosim, gospod Engelman, državni sekretar.</p>
            </sp>
            <sp xml:id="SDZ2-Redna-03-1997-03-26.sp82">

               <speaker>ANDREJ ENGELMAN:</speaker>

               <p>Glede na to, da me je gospod Rejc poimensko pozval, bom odgovoril, čeprav verjetno
               nisem najbolj poklican za ta odgovor, ampak kljub vsemu. Vlada poskuša, da bi predlog
               državnega proračuna za leto 1997, verjetno tudi za 1998, prišel v Državni zbor čim
               preje. Vendar pa želi narediti nekaj - da v proračunskem memorandumu, v opisu,
               predloži tudi zavezan paket ukrepov, tako s področja davkov kot ekonomske politike -
               zaradi tega, da bi potem ta proračun bil tudi dejansko izvedljiv, ne samo proračun
               leta 1997, ampak potem tudi proračuni naslednjih let. V bistvu je normalno, s
               formiranjem nove vlade, da si ta vlada začrta srednjeročno življenje. Se pravi, da ne
               razmišlja samo kratkoročno od danes na jutri, da si mogoče vzame kakšen dan več,
               vendar potem pride z neko srednjeročno sliko. Mi tudi računamo oziroma pripravljamo
               proračunski memorandum, ki bo zajel sliko vsaj do leta 2000 oziroma 2001, zaradi
               tega, da bi Slovenija nekako tudi bolj transparentno videla tudi gospodarske
               subjekte, da bi bolj transparentno videli, kaj se nam obeta oziroma kakšna politika
               bo vodena v naslednjih petih letih. Zato pa, glede na dolgo formiranje vlade, je pač
               potrebno še nekaj časa, poskus pa je, da bo to čimprej. Hvala lepa.</p>
            </sp>
            <sp xml:id="SDZ2-Redna-03-1997-03-26.sp83">

               <speaker>PODPREDSEDNIK BORUT PAHOR:</speaker>

               <p>Hvala lepa, gospod državni sekretar. Želite dopolnilno vprašanje, gospod Izidor Rejc?
            </p>
            </sp>
            <sp xml:id="SDZ2-Redna-03-1997-03-26.sp84">

               <speaker>IZIDOR REJC:</speaker>

               <p>Ja, gospod podpredsednik, hvala. Menim, da se lahko opredeli, ali je to mesec dni ali
               mesec in pol ali kaj podobnega. Ker čimprej, saj veste, jaz bi lahko kakšno temo
               odprl, nimam pa zdaj pravice. Ampak mislim, da je prav, da se pove: tekom enega
               meseca bo prišel dokument oziroma predlog v Državni zbor ali pa tekom meseca in pol.
               Hvala.</p>
            </sp>
            <sp xml:id="SDZ2-Redna-03-1997-03-26.sp85">

               <speaker>PODPREDSEDNIK BORUT PAHOR:</speaker>

               <p>Hvala lepa. Še dva - kolega Janko Veber in na koncu dr. Majda Ana Kregelj-Zbačnik
               bosta zastavila vprašanji oziroma pobudi. Najprej kolega Veber.</p>
            </sp>
            <sp xml:id="SDZ2-Redna-03-1997-03-26.sp86">

               <speaker>JANKO VEBER:</speaker>

               <p>Spoštovani! Imam tri kratka vprašanja za vlado, in sicer:</p>
               <p>Javno podjetje Snežnik, Kočevska Reka, ki je v večinski lasti države, ukinja
               kmetijski programa. Kaj bo storila vlada za ohranjanje kmetijskih površin na
               Kočevskem?</p>
               <p>Drugič, zakaj je Snežnik prenesel na Sklad kmetijskih zemljišč in gozdov Republike
               Slovenije stavbišča? Ali to pomeni, da bo Sklad kmetijskih zemljišč in gozdov
               prodajal tudi stavbna zemljišča? Hvala.</p>
            </sp>
            <sp xml:id="SDZ2-Redna-03-1997-03-26.sp87">

               <speaker>PODPREDSEDNIK BORUT PAHOR:</speaker>

               <p>Hvala lepa. Želi pristojni minister odgovoriti na vprašanje? Ja, prosim, imate
               besedo, gospod Žnidarič, državni sekretar.</p>
            </sp>
            <sp xml:id="SDZ2-Redna-03-1997-03-26.sp88">

               <speaker>MAG. BORIS ŽNIDARIČ:</speaker>

               <p>Hvala za besedo, gospod predsedujoči. Spoštovane gospe in gospodje poslanci! Dovolite
               mi, da nekoliko širše spregovorim o problematiki Javnega podjetja Snežnik; s tem bom,
               upam, uspel vsaj delno zadovoljiti tudi na vprašanje poslanca gospoda Janše, ki ga je
               najavil. Namreč, Javno podjetje Snežnik gospodari na dobršnem delu bivšega zaprtega
               območja Kočevske Reke. Pred pričetkom lastninskega preoblikovanja podjetja je bila v
               letu 1994 po sklepu Vlade Republike Slovenije iz Javnega podjetja Snežnik izločena
               infrastruktura, ki sta jo že takrat uporabljala Ministrstvo za obrambo in Ministrstvo
               za notranje zadeve, v skladu z uredbo o objektih in okoliških objektih, ki se
               uporabljajo za obrambne in varnostne potrebe na območju Javnega podjetja Snežnik, ki
               sta jo v skladu z 8. členom odloka o spremembah in dopolnitvah odloka o ustanovitvi
               Javnega podjetja Snežnik, izdala takratni minister za obrambo in minister za notranje
               zadeve. Tako predvidena območja pa so bila zaradi spremenjenih potreb slovenske
               vojske na tem območju še zmanjšana, tako da se večina aktivnosti slovenske vojske
               danes izvaja v bazi Škrilj, ki ni kmetijsko območje. Ravno tako pa je bilo v zadnjem
               letu in pol s strani Sklada Republike Slovenije za kmetijska zemljišča in gozdove
               prebivalcem Kočevske Reke in okoliških vasi oddano v najem okrog 250 ha kmetijskih
               površin, ki jih je v preteklosti obdelovalo Javno podjetje Snežnik, čemur pa nista
               nasprotovala Ministrstvo za obrambo niti Ministrstvo za notranje zadeve. Vlada
               Republike Slovenije je ob pripravi temeljev za lastninjenje Javnega podjetja Snežnik
               izhajalo predvsem iz naslednjih ciljev:</p>
               <p>Prvič, da je potrebno zagotoviti nadaljnji razvoj gospodarskih dejavnosti na tem
               območju, katerih nosilec je Javno podjetje Snežnik kot edini večji gospodarski
               subjekt na tem območju.</p>
               <p>Drugič, da se s tem ne zmanjšuje zaposlenost v Javnem podjetju Snežnik zaradi že
               perečih socialnih razmer v območju Kočevske in da se poslovanje Javnega podjetja
               Snežnik postavi na tržne temelje in tretjič, da se ohrani naravna in kulturna dediščina na tem območju ter da se z
               gospodarjenjem na tem območju prepreči nadaljnje zaraščanje kmetijskih površin.</p>
               <p>Vlada Republike Slovenije je preko nadzornega odbora in neposredno redno seznanjena z
               razmerami v Javnem podjetju Snežnik in njegovem poslovanju. Javno podjetje Snežnik
               danes posluje na tržnih osnovah na naslednjih področjih: gozdarstvo, lesna predelava,
               lovstvo, kmetijska dejavnost in pa servisna dejavnost. V podjetju je trenutno
               zaposlenih 219 delavcev. Zaposlenost se je v zadnjem letu, torej v letu 1996 celo
               povečala za 9 delavcev, pri čemer lahko naštejem proces fluktuacije. Odšlo je 48 in
               na novo se je zaposlilo 57 delavcev.</p>
               <p>Dejavnosti, ki jih Javno podjetje Snežnik opravlja za ustanovitelja, torej za Vlado
               Republike Slovenije oziroma za državo Slovenijo, v skladu s 3. členom odloka o
               ustanovitvi javnega podjetja za priprave republiške organe in organizacijo za delo v
               vojni, ob naravnih in drugih nesrečah ter izrednih razmerah, se od leta 1993
               zmanjšuje, tako da podjetje posluje praktično povsem na tržnih temeljih. Od
               dejavnosti, ki sem jih že prej naštel in ki jih opravlja Javno podjetje Snežnik, je
               zadnja 3 leta najbolj problematična kmetijska dejavnost in znotraj nje mlečna
               proizvodnja. Kmetijska dejavnost je zaradi zelo težkih in neugodnih razmer na tem
               območju imela v letu 1996 kljub sanacijskim ukrepom negativni rezultat v višini 73,9
               milijona tolarjev. S podobnimi težavami se na Kočevskem srečujejo tudi druge
               kmetijske organizacije, npr. tudi Mercator, Kmetijska zadruga Kočevje, ki je na
               Ministrstvu za kmetijstvo že napovedala zmanjšanje črede.</p>
               <p>S strani Javnega podjetja Snežnik je bilo konec leta 1996 v izhodiščih za gospodarski
               načrt za leto 1997 predlagano, da se odproda osnovna čreda govedi, vendar se nadzorni
               odbor s tem predlogom na svoji 12. seji 10. januarja 1997, ni strinjal, ker bi to
               pomenilo odstopanje od predlagane dolgoročne strategije razvoja Javnega podjetja
               Snežnik, ki je v obravnavi v pristojnih ministrstvih ter delovnih telesih Vlade
               Republike Slovenije. Torej nadzorni odbor je preprečil to namero oziroma jo ni
               potrdil. V okviru pristojnih ministrstev se intenzivno iščejo rešitve, ki bodo z
               ohranitvijo kmetijstva zagotavljali tudi ohranjanje kultiviranosti tega območja.
               Hkrati pa se od Javnega podjetja Snežnik zahteva, da z notranjimi ukrepi zmanjša
               negativne vplive kmetijske dejavnosti na poslovanje celotnega podjetja. V tem smislu
               se že izvajajo ukrepi, ki bodo omogočili racionalnejše poslovanje poslovne enote
               kmetijstvo in še posebej farmi govedi. Tako bo mlečna proizvodnja preseljena v celoti
               v objekte v Gotenici, medtem ko bo v Kočevsko Reko preseljena farma telic. Govori se
               seveda o odprodaji večjega števila glav živine. Naj povem tukaj, da smo seveda te
               zadeve preverili in natančno ugotovili, da je bilo odprodanih 23 glav mlekaric od
               skupno 138 v Kočevski Reki, kar je bilo seveda v smislu obnavljanja osnovne črede in
               seveda 15 glav živine v Gotenici od 110, ravno iz istega razloga. Obseg prodaje
               govedi je celo manjši kot je bil v preteklih letih v enakem obdobju. Ostale
               dejavnosti, ki jih opravlja Javno podjetje Snežnik, se trenutno ne srečujejo s
               takšnimi težavami. Vlada Republike Slovenije je preko nadzornega odbora, v katerih
               ima štiri člane od skupno sedmih, redno in podrobno seznanjala s poslovanjem Javnega
               podjetja Snežnik. Zmanjšanje zaposlenosti v Javnem podjetju Snežnik v letu 1997 ni
               predvideno. Vlada Republike Slovenije bo kot večinski lastnik, 70%-ni, tudi v bodoče
               zasledovala, da se gospodarski položaj na območju bivšega zaprtega območja Kočevske
               Reke ne bo poslabševal in preko Javnega podjetja Snežnik poizkušala zagotoviti tudi
               nadaljnji razvoj tega območja.</p>
               <p>Jaz upam, da sem vsaj delno v tem delu, ki je nekako v pristojnosti Ministrstva za
               obrambo, uspel zadovoljiti vprašanju in odgovoriti. V kolikor pa seveda imate dodatno
               vprašanje, sem pa na razpolago. Hvala lepa.</p>
            </sp>
            <sp xml:id="SDZ2-Redna-03-1997-03-26.sp89">

               <speaker>PODPREDSEDNIK BORUT PAHOR:</speaker>

               <p>Hvala lepa, gospod državni sekretar. Želi kolega Veber dopolnilno vprašanje? (Ne.)
               Potem prosim kolegico, doktor Majdo Ano Kregelj-Zbačnik, da kot zadnja postavi
               vprašanje oziroma pobudo. Pardon, se opravičujem, vprašal sem, ali želite ali ne,
               dodatno?</p>
            </sp>
            <sp xml:id="SDZ2-Redna-03-1997-03-26.sp90">

               <speaker>JANKO VEBER:</speaker>

               <p>...(Iz klopi!)... vprašanja... dobil odgovora... zemljišč.</p>
            </sp>
            <sp xml:id="SDZ2-Redna-03-1997-03-26.sp91">

               <speaker>PODPREDSEDNIK BORUT PAHOR:</speaker>

               <p>Na tista vprašanja je vlada dolžna odgovoriti pisno, čeprav seveda po veljavnem
               poslovniku bi morala tudi zdaj odgovoriti ustno na vaša vprašanja. Prosim, imate
               besedo.</p>
            </sp>
            <sp xml:id="SDZ2-Redna-03-1997-03-26.sp92">

               <speaker>MAJDA ANA KREGELJ-ZBAČNIK:</speaker>

               <p>Hvala lepa. Lep pozdrav vsem skupaj! Sicer sem mislila gospodu ministru za finance
               postaviti vprašanje, ki ga je pred mano postavil že gospod poslanec Božič, na
               katerega pa sem dobila samo delni odgovor. Ker menimo, da je 14. člen ustave
               Republike Slovenije, ki zagotavlja vsakomur enake človekove pravice in svoboščine, ne
               glede na katerekoli osebne okoliščine, je kršen. Starost je gotovo osebna okoliščina,
               tak ukrep le diskriminira mlado generacijo, zato pozivam gospoda ministra za finance,
               da umakne soglasje k uvedbi diferenciranih zavarovalnih premij za voznike, mlajše od
               25 let. Hvala lepa.</p>
            </sp>
            <sp xml:id="SDZ2-Redna-03-1997-03-26.sp93">

               <speaker>PODPREDSEDNIK BORUT PAHOR:</speaker>

               <p>Hvala lepa. Prosim, državni sekretar.</p>
            </sp>
            <sp xml:id="SDZ2-Redna-03-1997-03-26.sp94">

               <speaker>ANDREJ SIMONIČ:</speaker>

               <p>Spoštovane poslanke in poslanci! Jaz ne bi rad ponavljal tistega, kar sem že prej na
               podobno vprašanje odgovoril, tako da bi samo še poskušal nekaj dopolnil.</p>
               <p>Če pogledamo izkušnje v tujini, povsod v tujini, v naši bližnji okolici, so že
               zdavnaj prešli na zavarovanje voznikove odgovornosti in ni več v celoti zavarovano
               samo vozilo. Če pogledamo, kakšne sisteme imajo, lahko ugotovimo, da so zelo različni
               in se med seboj razlikujejo in so v marsičem tudi prepuščeni pravzaprav posamezni
               zavarovalnici, da si v konkurenčnem gospodarstvu na ta način pridobi nove kliente. V
               glavnem gre za podobne kriterije, o katerih tudi mi razmišljamo, to je razlikovanje
               med starostjo - starost, mladi vozniki, spol, recimo ženske so očitno manj rizične,
               pa tudi pri vprašanju ženske-moški bi se lahko spet postavilo vprašanje skladnosti s
               14. členom ustave oziroma enakosti pred zakonom. Tako, da imajo tudi zelo, lahko
               rečemo eksotnične diferenciacije; ponekod, recimo za primer, vozniki rdečih
               avtomobilov plačujejo več zato, ker so bolj rizični, ker se pač očitno tisti, ki kupi
               rdeč avto, hitreje vozi; nekje Muslimani plačujejo manj zato, ker ne pijejo alkohola,
               pa tudi tam ni prišlo do ustavnega spora. Tako, da to mogoče samo za ilustracijo.</p>
               <p>Poudarjam pa še enkrat, da nikakor ni bil namen ministrstva oziroma smo mogoče
               nekoliko premalo ta element upoštevali, to je konflikt, ki nastaja. In v debatah, ki
               smo jih v zadnjem tednu imeli, v glavnem nikjer ni bilo kot najbolj sporno uvedba
               diferenciacije, ampak je bil glavni očitek, ki ga pa seveda sprejemamo, ta, da je ta
               diferenciacija uvedla samo dva razreda in ne več razredov. Zato smo mi že oziroma še
               bomo dodatno predlagali zavarovalnicam, da se začetek izvajanja tega ukrepa odloži,
               dokler se ne uvede več različnih razredov.</p>
               <p>Glede vprašanja, ali je to v skladu s 14. členom ustave ali ne, mi seveda mislimo, da
               ni v nasprotju z ustavo, dopuščam pa možnost, da v kolikor bo prišlo do spora pred
               Ustavnim sodiščem, da bo Ustavno sodišče pač razsodilo. Že prej sem povedal dva
               glavna argumenta, zakaj mi mislimo, da to ni v nasprotju z ustavo; namreč, v okviru
               enake premije, ki je za vse enaka in so v tem okviru vsi enaki, ki je obvezna, pa ni
               krita različna rizičnost. Namreč tukaj je ključno vprašanje, o katerem bo, če bo
               prišlo do spora, moralo odločati Ustavno sodišče. Ampak poudarjam pa, da v kolikor
               bomo šli v korak s svetom, to pomeni, da bomo uvajali te različne razrede po
               rizičnosti, se verjetno ne bomo morali izogniti razredom, ki bodo vezani na osebno
               lastnost. Ena stvar so mladi - okay, to je res! - drugi bodo moški, ženske; bi isto
               lahko bil očitek, zakaj bi ženske plačevale manj, čeprav so skoraj štirikrat manj
               rizične, seveda po absolutnem številu nesreč, pri čemer je treba v izračunu
               upoštevati tudi število prevoženih kilometrov, ki je pri ženskah manjši. Ampak, ne
               glede na to, mi bomo predlagali in upamo, da bodo zavarovalnice temu predlogu
               sledile, da se začetek uveljavljanja odloži in da se v tem prehodnem obdobju rešitve,
               ki se tičejo izgub zavarovalnic v delu avtomobilskega zavarovanja, da se ta problem
               rešuje v okviru obstoječega sistema. Hvala lepa.</p>
            </sp>
            <sp xml:id="SDZ2-Redna-03-1997-03-26.sp95">

               <speaker>PODPREDSEDNIK BORUT PAHOR:</speaker>

               <p>Hvala lepa, gospod državni sekretar. Želite dopolnilno vprašanje? Ugotavljam, da
               ne.</p>
               <p>S tem smo zaključili točko dnevnega reda. Zahvaljujem se predstavnikom vlade za
               navzočnost. Predlagam, da naredimo tri minute odmora - ampak ne dlje kot tri minute -
               zato, da se nam pridružijo kolegi, ki imajo sedaj obveznosti po pisarnah, zato, da bi
               potem lahko nadaljevali s točko - volitve in imenovanja, kjer pa potrebujemo
               sklepčnost. Tri minute odmora.</p>
               <p>(Seja je bila prekinjena ob 12.02 uri in se je nadaljevala ob 12.04 uri.)</p>
            </sp>
            <sp xml:id="SDZ2-Redna-03-1997-03-26.sp96">

               <speaker>PODPREDSEDNIK BORUT PAHOR:</speaker>

               <p>Spoštovane kolegice in kolege prosim, da se usedete na svoja mesta, in da prijavite
               svojo navzočnost. Ugotavljamo sklepčnost! Vljudno prosim kolege na hodniku pred
               dvorano, da se nam pridružijo! Ali ugotovimo sklepčnost... (33 prisotnih.)</p>
               <p>Še enkrat bomo ugotavljali sklepčnost! Še vedno ocenjujem, da nas ni dovolj, da bi
               bila zagotovljena sklepčnost, zato še enkrat prosim kolege, da stopijo v dvorano.
               Dobro. Sedaj bi pa ugotovili sklepčnost! (52 prisotnih.) Lahko nadaljujemo z našim
               delom.</p>
               <p>Prehajamo na <title>15. TOČKO DNEVNEGA REDA - VOLITVE IN IMENOVANJA.</title> K tej točki
               sem vabil predlagatelje oziroma njihove predstavnike in jih lepo pozdravljam.
               Predloge posameznih predlagateljev ter predloge in mnenja Komisije za volitve,
               imenovanja in administrativne zadeve ste prejeli. Pod to točko dnevnega reda bomo
               obravnavali predloge sodnega sveta; in sicer 20 predlogov, odlokov za izvolitev v
               sodniško funkcijo, predlog generalnega državnega tožilca; in sicer predlog odloka o
               razrešitvi okrožnega državnega tožilca na Okrožnem državnem tožilstvu v Kopru ter
               predloge Vlade Republike Slovenije; in sicer predloge odlokov o imenovanju dveh
               namestnic in namestnika Javnega pravobranilca Republike Slovenije. Prehajamo na
               obravnavo in sklepanje o posameznih predlogih.</p>
               <p>Najprej k predlogom sodnega sveta za izvolitev v sodniško funkcijo. Sodni svet je
               Državnemu zboru predložil predloge za izvolitev v sodniško funkcijo na sodniška
               mesta: dveh okrožnih sodnic na okrožna sodišča v Kopru, desetih okrajnih sodnic in
               sedmih okrajnih sodnikov na okrajnih sodiščih v Ljubljani, v Kranju, v Sevnici, na
               Jesenicah, v Celju in v Šentjurju pri Celju ter okrožnega sodnika na delovnem in
               socialnem sodišču v Ljubljani. Želi predstavnik sodnega sveta besedo? (Ne.) Predlog
               je obravnavala Komisija za volitve, imenovanja in administrativne zadeve in zboru
               predložila poročila in predloge odlokov. Želi poročevalec komisije besedo?
               Ugotavljam, da ne. Želi predstavnik sekretariata za zakonodajo in pravne zadeve
               besedo? (Ne.) Želijo besedo predstavniki poslanskih skupin? (Ne.) Besedo dajem
               poslankam in poslancem. Ugotavljam, da ni prijavljenih. Želi še kdo razpravljat?
               Razpravo zaključujem in prehajamo na glasovanje.</p>
               <p>Na glasovanje dajem predlog odloka o izvolitvi v sodniško funkcijo gospe Mirele Lozej
               na sodniško mesto okrožne sodnice na Okrožnem sodišču v Kopru. Ugotovimo sklepčnost!
               (50 prisotnih.)</p>
               <p>Kdo je za? (50 poslancev.) Je kdo proti? (Nihče.)</p>
               <p>Ugotavljam, da je predlagani odlok sprejet.</p>
               <p>Na glasovanje dajem predlog odloka o izvolitvi v sodniško funkcijo gospe Bogomile
               Tavšič-Zajec na sodniško mesto okrožne sodnice na Okrožnem sodišču v Kopru. Ugotovimo
               sklepčnost! (48 prisotnih.)</p>
               <p>Kdo je za? (45 poslancev.) Je kdo proti? (1 poslanec.)</p>
               <p>Ugotavljam, da je predlagani odlok sprejet.</p>
               <p>Na glasovanje dajem predlog odloka o izvolitvi v sodniško funkcijo gospe Bovane
               Jovin-Hrastnik na sodniško mesto okrajne sodnice na Okrajnem sodišču v Ljubljani.
               Ugotovimo sklepčnost! Še enkrat ugotavljamo sklepčnost! (49 prisotnih.)</p>
               <p>Kdo je za? (48 poslancev.) Je kdo proti? (2 poslanca.)</p>
               <p>Ugotavljam, da je predlog sprejet.</p>
               <p>Na glasovanje dajem predlog odloka o izvolitvi v sodniško funkcijo gospe Mateje
               Lužovec na sodniško mesto okrajne sodnice na Okrajnem sodišču v Kranju. Ugotovimo
               sklepčnost! (51 prisotnih.)</p>
               <p>Kdo je za? (47 poslancev.) Je kdo proti? (1 poslanec.)</p>
               <p>Ugotavljam, da je predlog sprejet.</p>
               <p>Na glasovanje dajem predlog o izvolitvi v sodniško funkcijo gospoda Matjaža Kavčiča
               na sodniško mesto okrajnega sodnika na Okrajnem sodišču v Sevnici. Ugotovimo
               sklepčnost! Prosim? Gospoda Kučiča. Se opravičujem. Želi kdo obrazložiti glas?
               Prosim, gospod Rejc.</p>
            </sp>
            <sp xml:id="SDZ2-Redna-03-1997-03-26.sp97">

               <speaker>IZIDOR REJC:</speaker>

               <p>Spoštovani podpredsednik, gospe in gospodje! Že pri zadnjem imenovanju sem ugotovil,
               da so bili trije kandidati, pri katerih ni bilo napisano, kje so rojeni in tudi pri
               tem gospodu ni. Mislim, to me moti, ker mislim, da je vsak nekje rojen, mora biti
               napisano, kje stanuje itn. Menim, da je to stvar, za katero mora predlagatelj to že
               povedati, ker je to prvi in osnovni dokument za vsakogar, ki kandidira kamorkoli.
               Hvala.</p>
            </sp>
            <sp xml:id="SDZ2-Redna-03-1997-03-26.sp98">

               <speaker>PODPREDSEDNIK BORUT PAHOR:</speaker>

               <p>Hvala lepa. Nadaljujemo z glasovanjem.</p>
               <p>Kdo je za? (45 poslancev.) Je kdo proti? (3 poslanci.)</p>
               <p>Ugotavljam, da je predlog sprejet.</p>
               <p>Na glasovanje dajem predlog odloka o izvolitvi v sodniško funkcijo gospe Irene Mali
               na sodniško mesto okrajne sodnice na Okrajnem sodišču na Jesenicah. Ugotovimo
               sklepčnost! (53 prisotnih.)</p>
               <p>Kdo je za? (47 poslancev.) Je kdo proti? (1 poslanec.)</p>
               <p>Ugotavljam, da je predlog sprejet.</p>
               <p>Na glasovanje dajem predlog odloka o izvolitvi v sodniško funkcijo gospe Jožice
               Arh-Petkovič na sodniško mesto okrajne sodnice na Okrajnem sodišču v Celju. Ugotovimo
               sklepčnost! (49 prisotnih.)</p>
               <p>Kdo je za? (49 poslancev.) Je kdo proti? (1 poslanec.)</p>
               <p>Ugotavljam, da je predlog sprejet.</p>
               <p>Na glasovanje dajem predlog odloka o izvolitvi v sodniško funkcijo gospe Fride
               Burkerc na sodniško mesto okrajne sodnice na Okrajnem sodišču v Celju. Ugotovimo
               sklepčnost! (51 prisotnih.)</p>
               <p>Kdo je za? (45 poslancev.) Je kdo proti? (4 poslanci.)</p>
               <p>Ugotavljam, da je predlog sprejet.</p>
               <p>Na glasovanje dajem predlog odloka o izvolitvi v sodniško funkcijo gospoda Branka
               Auberta na sodniško mesto okrajnega sodnika na Okrajnem sodišču v Celju. Ugotovimo
               sklepčnost! (53 prisotnih.)</p>
               <p>Kdo je za? (49 poslancev.) Je kdo proti? (1 poslanec.)</p>
               <p>Ugotavljam, da je predlagani odlok sprejet.</p>
               <p>Na glasovanje dajem predlog odloka o izvolitvi v sodniško funkcijo gospoda Marka
               Brišnika na sodniško mesto okrajnega sodnika na Okrajnem sodišču v Celju. Ugotovimo
               sklepčnost! (54 prisotnih.)</p>
               <p>Kdo je za? (45 poslancev.) Je kdo proti? (1 poslanec.)</p>
               <p>Ugotavljam, da je predlagani odlok sprejet.</p>
               <p>Na glasovanje dajem predlog odloka o izvolitvi v sodniško funkcijo gospe Nataše
               Gregorič na sodniško mesto okrajne sodnice na Okrajnem sodišču v Šentjurju pri Celju.
               Ugotovimo sklepčnost! (52 prisotnih.)</p>
               <p>Kdo je za? (49 poslancev.) Je kdo proti? (1 poslanec.)</p>
               <p>Ugotavljam, da je predlagani odlok sprejet.</p>
               <p>Na glasovanje dajem predlog odloka o izvolitvi v sodniško funkcijo gospoda Dragana
               Triviča na sodniško mesto okrajnega sodnika na Okrajnem sodišču v Ljubljani.
               Ugotovimo sklepčnost! (48 prisotnih.)</p>
               <p>Kdo je za? (41 poslancev.) Je kdo proti? (2 poslanca.)</p>
               <p>Ugotavljam, da je predlagani odlok sprejet.</p>
               <p>Na glasovanje dajem predlog odloka o izvolitvi v sodniško funkcijo gospe Alenke Kobal
               na sodniško mesto okrajne sodnice na Okrajnem sodišču v Ljubljani. Ugotovimo
               sklepčnost! (51 prisotnih.)</p>
               <p>Kdo je za? (46 poslancev.) Je kdo proti? (1 poslanec.)</p>
               <p>Ugotavljam, da je predlagani odlok sprejet.</p>
               <p>Na glasovanje dajem predlog odloka o izvolitvi v sodniško funkcijo gospe Majde Kocmur
               na sodniško mesto okrajne sodnice na Okrajnem sodišču v Ljubljani. Ugotovimo
               sklepčnost! (45 prisotnih.) Prosim, da še enkrat ugotovimo sklepčnost. (54
               prisotnih.)</p>
               <p>Kdo je za? (45 poslancev.) Je kdo proti? (3 poslanci.)</p>
               <p>Ugotavljam, da je predlagani odlok sprejet.</p>
               <p>Na glasovanje dajem predlog odloka o izvolitvi v sodniško funkcijo gospe Martine
               Zidar na sodniško mesto okrajne sodnice na Okrajnem sodišču v Ljubljani. Ugotovimo
               sklepčnost! (53 prisotnih.)</p>
               <p>Kdo je za? (47 poslancev.) Je kdo proti? (Nihče.)</p>
               <p>Ugotavljam, da je predlagani odlok sprejet.</p>
               <p>Na glasovanje dajem predlog odloka o izvolitvi v sodniško funkcijo gospe Karin
               Zbrizaj na sodniško mesto okrajne sodnice na Okrajnem sodišču v Ljubljani. Ugotovimo
               sklepčnost! (54 prisotnih.)</p>
               <p>Kdo je za? (43 poslancev.) Je kdo proti? (Nihče.)</p>
               <p>Ugotavljam, da je predlagani odlok sprejet.</p>
               <p>Na glasovanje dajem predlog odloka o izvolitvi v sodniško funkcijo gospoda Gorazda
               Fabijančiča na sodniško mesto okrajnega sodnika na Okrajnem sodišču v Ljubljani.
               Ugotovimo sklepčnost! (50 prisotni.)</p>
               <p>Kdo je za? (51 poslancev.) Je kdo proti? (Nihče.)</p>
               <p>Ugotavljam, da je predlagani odlok sprejet.</p>
               <p>Na glasovanje dajem predlog odloka o izvolitvi v sodniško funkcijo gospoda Danila
               Svrzikapa na sodniško mesto okrajnega sodnika na okrajnem sodišču na Jesenicah.
               Ugotovimo sklepčnost! (51 prisotni.)</p>
               <p>Kdo je za? (49 poslancev.) Je kdo proti? (Nihče.)</p>
               <p>Ugotavljam, da je predlagani odlok sprejet.</p>
               <p>Na glasovanje dajem predlog odloka o izvolitvi v sodniško funkcijo gospoda Ivana
               Kovača na sodniško mesto okrajnega sodnika na okrajnem sodišču v Sevnici. Ugotovimo
               sklepčnost! (56 prisotni.)</p>
               <p>Kdo je za? (53 poslancev.) Je kdo proti? (3 poslanci.)</p>
               <p>Ugotavljam, da je predlagani odlok sprejet.</p>
               <p>Na glasovanje dajem predlog odloka o izvolitvi v sodniško funkcijo gospoda Petra
               Popoviča na sodniško mesto okrožnega sodnika na delovnem in socialnem sodišču v
               Ljubljani. Ugotovimo sklepčnost! (56 prisotni.)</p>
               <p>Kdo je za? (46 poslancev.) Je kdo proti? (2 poslanca.)</p>
               <p>Ugotavljam, da je predlagani odlok sprejet.</p>
               <p>Prehajamo na odločanje o predlogu generalnega državnega tožilca za razrešitev
               okrožnega državnega tožilca na okrožnem državnem tožilstvu v Kopru. Generalni državni
               tožilec je zboru posredoval predlog o razrešitvi gospoda Branka Gvozdiča funkcije
               okrožnega državnega tožilca na okrožnem državnem tožilstvu v Kopru. Želi predstavnik
               predlagatelja besedo? Ugotavljam, da ne.</p>
               <p>Predlog je obravnavala Komisija za volitve, imenovanja in administrativne zadeve, ki
               je zboru pisno poročala ter predložila predlog odloka. Želi poročevalec komisije
               besedo? Ugotavljam, da ne. Želi predstavnik Sekretariata za zakonodajo in pravne
               zadeve besedo? Prav tako ne. Želijo besedo predstavniki poslanskih skupin?
               Ugotavljam, da ne. Besedo dajem poslankam in poslancem.</p>
               <p>Jaz bi se rad oglasil k tej točki.</p>
            </sp>
            <sp xml:id="SDZ2-Redna-03-1997-03-26.sp99">

               <speaker>BORUT PAHOR:</speaker>

               <p>V sedmih letih svojega poslanskega mandata se nikoli nisem oglasil k tej točki
               dnevnega reda in sem tudi vedno zelo spoštoval to maniro, ki se mi zdi zelo dobra, da
               se poslanci ne opredeljujemo do teh vprašanj, razen takrat, ko sodimo, da imamo morda
               dovolj zadostnih razlogov za tako intervencijo. Danes se mi zdi, da je taka
               priložnost. Tisti, ki ste na KVIAZ-u poslušali različna stališča o tem ali je predlog
               državnega tožilca opravičen ali ne, ste si ustvarili svoje mnenje. Spoštujem
               odločitev KVIAZ-a. Prav tako ne dvomim, da je gospod generalni državni tožilec ravnal
               po svoji najboljši vesti. Rad bi pa povedal temu Državnemu zboru, da se je gospod
               Gvozdič oglasil pri meni in seveda predstavil svojo plat zadeve. Kot poslanec nisem
               in tudi ne bom razsojal o tem, ali ima prav ali ne. Za to so poklicane druge
               institucije in pravnomočnost njihovih sodb je potrebno spoštovati. Ko sem kasneje sam
               presojal o tem, ali bi lahko Državni zbor, recimo da ne bi s svojim odlokom morda
               prehitel časa, odložil torej to odločitev, ali se lahko torej naslonimo na nek sklep,
               ki nam bi pri tem pomagal, sem ugotovil, da je Državni zbor junija leta 1995 sklenil,
               da predlaga odložitev razrešitve do sprejetja pravnomočnosti sodb v obeh kazenskih
               postopkih. Vi pa veste, da je tukaj sprejeta pravnomočna sodba v enem od obeh
               kazenskih postopkov.</p>
               <p>Torej, jaz se bom pri tem glasovanju vzdržal. Še enkrat poudarjam, ne dvomim v vest
               in razloge, ki jih navaja gospod generalni državni tožilec. Prav tako bi bilo povsem
               nespodobno in v nasprotju z zakonom, če bi poslanci dvomili v pravnomočnost sodb. Pri
               svoji odločitvi, da se sklepa vzdržim, pa se bom oprl torej na našo odločitev iz
               junija leta 1995, ki je predlagala, da Državni zbor sklene dokončno o tem vprašanju,
               ko bosta končani obe sodbe, pravnomočni v kazenskih postopkih.</p>
            </sp>
            <sp xml:id="SDZ2-Redna-03-1997-03-26.sp100">

               <speaker>PODPREDSEDNIK BORUT PAHOR:</speaker>

               <p>Želi še kdo besedo? Kolega Jelinčič.</p>
            </sp>
            <sp xml:id="SDZ2-Redna-03-1997-03-26.sp101">

               <speaker>ZMAGO JELINČIČ:</speaker>

               <p>Hvala lepa. Mene moti patetika, ki jo je pokazal v vsem svojem govoru podpredsednik,
               gospod Pahor, ko je branil človeka, o katerem pravzaprav ve samo to, kolikor mu je
               povedal sam, ko se je prišel potožiti. Mislim, da so papirji, ki so predloženi tukaj,
               dovolj obremenjujoči za gospoda Gvozdiča. Tak človek pač ne more biti tožilec v
               Republiki Sloveniji. Takega človeka, ki je mimogrede državljanstvo tudi kupil po
               tisti varianti, ki jo je Liberalna demokracija uredila, za dva kilograma krompirja;
               takega človeka v kulturnih, kot bi nekateri rekli, zahodnoevropskih državah izženejo
               iz države, ne pa, da mu nekateri poslanci tukajle poizkušajo zagotoviti nadaljevanje
               dela oziroma dobivanje plače kot tožilca. Mislim, da si kaj takega Slovenija ne more
               privoščiti. In tudi, če bi nekateri drugi morda hoteli povedati kaj v prid zaradi
               raznih dolgov, ki jih imajo do gospoda Gvozdiča, mislim, da je najbolje, če so tiho
               in enostavno glasujemo za predlog državnega tožilca. Hvala.</p>
            </sp>
            <sp xml:id="SDZ2-Redna-03-1997-03-26.sp102">

               <speaker>PODPREDSEDNIK BORUT PAHOR:</speaker>

               <p>Replika.</p>
            </sp>
            <sp xml:id="SDZ2-Redna-03-1997-03-26.sp103">

               <speaker>BORUT PAHOR:</speaker>

               <p>Nekateri razlogi, o katerih je govoril kolega Jelinčič, niso predmet našega
               odločanja. Gospoda Gvozdiča poznam iz osebnega stika, potem ko je potrkal na moja
               vrata in povedal svoje razloge. Dostikrat ljudje opozorijo na svojo plat resnice. Jaz
               sem pač tokrat poskušal pogledati v papirje in na koncu sklenil, da ne bo nič
               patetično, če povem, zakaj se bom pri tem glasovanju vzdržal. Pač, kolega Jelinčič,
               glasujemo o tem, ali prekinemo ali ne profesionalno kariero enega od državnih
               tožilcev. In zato sem se odločil, da povem svoje mnenje. Hvala lepa.</p>
            </sp>
            <sp xml:id="SDZ2-Redna-03-1997-03-26.sp104">

               <speaker>PODPREDSEDNIK BORUT PAHOR:</speaker>

               <p>Prosim, kolega Jelinčič.</p>
            </sp>
            <sp xml:id="SDZ2-Redna-03-1997-03-26.sp105">

               <speaker>ZMAGO JELINČIČ:</speaker>

               <p>Spoštovani gospod Pahor! O moralni integriteti tako sodnikov kot tožilcev odloča
               Sodni svet in državni generalni tožilec. Moralna integriteta tako sodnikov in
               tožilcev je zelo, zelo pomembna zadeva. Povsod po svetu, v vsem, v kateremkoli pravu,
               tako kontinentalnem kot anglosaksonskem, odtehta vsaj polovico, če ne več, pri
               odločitvi. Zato tukaj, da bi ugotavljali, da mu bo pač prekinjena profesionalna
               kariera - predvsem on bi moral o tem razmišljati - ta gospod, o katerem teče beseda,
               predvsem on!</p>
            </sp>
            <sp xml:id="SDZ2-Redna-03-1997-03-26.sp106">

               <speaker>PODPREDSEDNIK BORUT PAHOR:</speaker>

               <p>Hvala lepa. Želi še kdo besedo? Prosim, kolega Tone Anderlič.</p>
            </sp>
            <sp xml:id="SDZ2-Redna-03-1997-03-26.sp107">

               <speaker>ANTON ANDERLIČ:</speaker>

               <p>Seveda moram replicirati gospodu Jelinčiču iz dveh razlogov. Prvi je ta, da Liberalna
               demokracija ni uredila nobenega zakona in režima, po katerem bi "za dve kili
               krompirja" kdo lahko dobil državljanstvo. Zakon o državljanstvu je bil sprejet v času
               prve skupščine po volitvah leta 1990. Liberalna demokracija takrat ni bila vladna
               stranka in tega zakona ni sprejemala na način, kot ga bi rad gospod Jelinčič zdaj
               tukaj predstavil. Mislim pa seveda, da zakona o državljanstvu nimamo tako slabega,
               kot on govori, in se ga ne da na tak način interpretirati.</p>
               <p>In pa drugo: skrbelo bi me, če bi ob vsakem primeru, ko bi kakšni politični eliti,
               taki ali drugačni, bilo povšeči, da državljana izžene iz države. Upam, da ta država
               svojih državljanov ne bo izganjala iz države, ampak jih bo po svojem pravnem redu pač
               postavljala pred sodišče oziroma da bo za tisto, kar bo posameznik zagrešil, tudi
               odgovarjal. Govorim seveda o državljanih te države, ki ne morejo ostati brez
               državljanstva na način, kot bi nekdo to želel, da to je.</p>
               <p>Seveda, primer Gvozdič - da ne bo izgledalo, kot da se o tem ne želim izjasniti - je
               poslancem Državnega zbora prejšnjega sklica in tudi sicer slovenski javnosti dokaj
               poznan. Sam sem se tudi kot predsednik KVIAZ-a s tem primerom ukvarjal. Gospod Pahor
               je tukaj prebral sklep Državnega zbora v prejšnjem sklicu, ki je bil sprejet z večino
               in je na tak način tudi postopek potekal. Glede na to, da je to vendarle že daljše
               obdobje v proceduri in da je en del teh zgodb končan, bom sam glasoval za to
               razrešitev, ker menim, da v tistem delu, ko zakon govori o ugledu tožilske službe,
               pač ta zadeva ne ustreza tistim kriterijem po mojem prepričanju. Hvala lepa.</p>
            </sp>
            <sp xml:id="SDZ2-Redna-03-1997-03-26.sp108">

               <speaker>PODPREDSEDNIK BORUT PAHOR:</speaker>

               <p>Hvala lepa. Repliko ima kolega Jelinčič.</p>
            </sp>
            <sp xml:id="SDZ2-Redna-03-1997-03-26.sp109">

               <speaker>ZMAGO JELINČIČ:</speaker>

               <p>Gospod Anderlič je lepo povedal, da naj tisti, ki je storil kakšno kaznivo dejanje,
               odgovarja zanje in ravno to je to. Drugo je pa nekaj. Nikomur se ne jemlje
               državljanstva. Namreč v tem primeru gre za človeka, ki ima dvojno državljanstvo. Naj
               bi se mu odvzelo eno državljanstvo. Kajti ti ljudje, ki imajo dvojno državljanstvo,
               so z nami navadnimi državljani, ki sodimo, da je slovensko državljanstvo dovolj in
               smo ponosni na to, priviligirani in to je pa tisto kar tudi ne sodi v Evropo.</p>
            </sp>
            <sp xml:id="SDZ2-Redna-03-1997-03-26.sp110">

               <speaker>PODPREDSEDNIK BORUT PAHOR:</speaker>

               <p>Hvala lepa. Želi še kdo besedo? Replika, če razumem. Kolega Anderlič.</p>
            </sp>
            <sp xml:id="SDZ2-Redna-03-1997-03-26.sp111">

               <speaker>ANTON ANDERLIČ:</speaker>

               <p>Sem proti temu, da bi Državni zbor odločal o tem, komu naj bi se odvzelo
               državljanstvo oziroma komu naj bi se priznavalo. Seveda verjamem, da bodo tisti
               organi, ki so v tej državi pooblaščeni in imajo po zakonu pristojnosti, da se s temi
               stvarmi ukvarjajo tudi ukvarjajo. Državni zbor ne podeljuje državljanstev in jaz
               verjamem, da jih tudi ne bo odvzemal.</p>
               <p>Državljanstvo je ena od osnovnih človekovih pravic, ki jo pač uveljavlja znotraj
               tistih predpisov v državi, kjer je za to zaprosil oziroma kjer mu je država priznala,
               da državljanstvo lahko ima in s tem se seveda ne gre igrat. In jaz upam, da Državni
               zbor ne bo posegel na področje da se bo z individualnimi primeri državljanstev
               ukvarjal in jih podeljeval ali odvzemal. Bilo bi me strah, če bi Državni zbor lahko z
               večino odločil na tak ali drugačen način. Zato so zakonski predpisi in kriteriji,
               kako se do državljanstva pride oziroma kako se ga tudi odvzame. Hvala.</p>
            </sp>
            <sp xml:id="SDZ2-Redna-03-1997-03-26.sp112">

               <speaker>PODPREDSEDNIK BORUT PAHOR:</speaker>

               <p>Državljanstvo ni predmet te razprave. Kolega Jelinčič želite razpravljati o tem?
               Replika.</p>
            </sp>
            <sp xml:id="SDZ2-Redna-03-1997-03-26.sp113">

               <speaker>ZMAGO JELINČIČ:</speaker>

               <p>Res je, da naj ne bi bilo govora o državljanstvih sedaj; vendar gospodu Anderliču pač
               moram replicirat in ga opozoriti na en člen, ki ga on verjetno ne pozna. In sicer gre
               za 15. člen listine združenih narodov o človekovih pravicah, ki govori o tem da naj
               ima vsak državljan vsake države eno samo državljanstvo. Lahko si pa ta člen
               prefotokopirate pri meni iz listine.</p>
            </sp>
            <sp xml:id="SDZ2-Redna-03-1997-03-26.sp114">

               <speaker>PODPREDSEDNIK BORUT PAHOR:</speaker>

               <p>Želi še kdo besedo? Ugotavljam, da ne. Zaključujem razpravo in dajem na glasovanje
               predlog odloka o razrešitvi gospoda Branka Gvozdiča funkcije okrožnega državnega
               tožilca na Okrožnem državnem tožilstvu v Kopru. Ugotovimo sklepčnost! (59
               prisotnih.)</p>
               <p>Kdo je za? (44 poslancev.) Je kdo proti? (1 poslanec.)</p>
               <p>Ugotavljam, da je predlagani odlok sprejet.</p>
               <p>Prehajamo k predlogu Vlade Republike Slovenije o imenovanju dveh namestnic in enega
               namestnika javnega pravobranilca Republike Slovenije. Vlada Republike Slovenije je
               zboru posredovala predloge za imenovanje gospe Mateje Hribar, gospe Jasmine Trivič in
               magistra Grga Balinoviča za namestnike javnega pravobranilca Republike Slovenije.</p>
               <p>Želi predstavnik predlagatelja besedo? (Ne.) Predloge je obravnavala Komisija za
               volitev, imenovanja in administrativne zadeve, ki je zboru pisno poročala ter
               predložila predloge odlokov. Želi poročevalec komisije besedo? (Ne.) Želi predstavnik
               sekretariata za zakonodajo in pravne zadeve besedo? (Ne.) Želijo besedo predstavniki
               poslanskih skupin? (Ne.) Besedo dajem poslankam in poslancem. Nihče se ni prijavil k
               besedi. Zaključujem razpravo in prehajamo na glasovanje.</p>
               <p>Na glasovanje dajem najprej predlog odloka o imenovanju gospe Mateje Hribar za
               namestnico javnega pravobranilca Republike Slovenije. Ugotovimo sklepčnost! (57
               prisotnih.)</p>
               <p>Kdo je za? (54 poslancev.) Je kdo proti? (Nihče.)</p>
               <p>Ugotavljam, da je predlagani odlok sprejet.</p>
               <p>Na glasovanje dajem predlog odloka o imenovanju gospe Jasmine Trivič za namestnico
               javnega pravobranilca Republike Slovenije. Ugotovimo sklepčnost! (60 prisotnih.)</p>
               <p>Kdo je za? (53 poslancev.) Je kdo proti? (Nihče.)</p>
               <p>Ugotavljam, da je predlagani odlok sprejet.</p>
               <p>In končno, na glasovanje dajem predlog odloka o imenovanju magistra Grga Balinoviča
               za namestnika javnega pravobranilca Republike Slovenije. Ugotovimo sklepčnost! (57
               prisotnih.)</p>
               <p>Kdo je za? (44 poslancev.) Je kdo proti? (1 poslanec.) Ugotavljam, da je predlagani
               odlok sprejet.</p>
               <p>S tem zaključujem to točko dnevnega reda. Jaz predlagam, da nadaljujemo delo do 13.
               ure.</p>
               <p>Predlagam, da se vrnemo in to na <title>5. TOČKO DNEVNEGA REDA - PREDLOG ZAKONA O JAVNIH
                  NAROČILIH.</title> Gre za tretjo obravnavo. Glasovanje smo prekinili pri 71. členu,
               pri amandmaju na amandma vlade. Tretji odstavek se spremeni tako, da se glasi: "Zakon
               se začne uporabljati za proračunske uporabnike in lokalne skupnosti s 1.7.1997 ter za
               Družbo za avtoceste v Republiki Sloveniji, delniška družba, Celje, Družbo za državne
               ceste d.o.o. Ljubljana, Univerza v Ljubljani, Univerza v Mariboru, javna podjetja,
               ustanovljena po zakonu o gospodarskih javnih službah, javne zdravstvene in javne
               raziskovalne zavode, katerih ustanovitelj je država. Za ostale naročnike se začne
               uporabljati s 1.1.1998." Predlagatelj je Vlada Republike Slovenije, matično delovno
               telo podpira. Prosim, da glasujemo o amandmaju. Želi kdo o tem amandmaju
               razpravljati? Doktor Izidor Rejc.</p>
            </sp>
            <sp xml:id="SDZ2-Redna-03-1997-03-26.sp115">

               <speaker>IZIDOR REJC:</speaker>

               <p>Spoštovani gospod podpredsednik, gospe in gospodje! Amandma, ki je bil včeraj že na
               dnevnem redu in smo tudi nekako želeli zadeve uskladiti oziroma ugotoviti, kaj je z
               njim, ugotavljam, da ta amandma ni usklajen z drugimi določbami, s 1. členom tega
               zakona. Namreč v navedbah, kdo so tisti, ki se uporabljajo zanje od 1.7., je kot
               druga navedena DDC, Družba za državne ceste, ki pridobiva dohodek na trgu, ne spada v
               ta seznam. Tudi registracija govori v tej smeri. Ker pa je ta amandma, vidim, prišel
               precej pozno in nas je tudi sam postopek nekako zalotil v časovni stiski. Menim, da
               je rešitev možna s tem, da naredi matično telo oziroma predlagatelj na koncu
               uskladitveni amandma in se na osnovi tega izloči DDC kot drugo navedeno iz tega
               pregleda, potem bi bil zakon usklajen. Sam bom glasoval proti temu amandmaju.</p>
            </sp>
            <sp xml:id="SDZ2-Redna-03-1997-03-26.sp116">

               <speaker>PODPREDSEDNIK BORUT PAHOR:</speaker>

               <p>Hvala, kolega doktor Rejc. Prosim, kolega Lenič.</p>
            </sp>
            <sp xml:id="SDZ2-Redna-03-1997-03-26.sp117">

               <speaker>JOŽE LENIČ:</speaker>

               <p>Gospod predsednik, spoštovane poslanke in poslanci! Jaz sam podpiram to, kar je
               gospod Rejc predlagal. Kljub vsemu pa mislim, da manjka nadaljevanje te zgodbe. Ker,
               če bi mi DDC črtali iz tega zakona, ker dejansko sta 2. člen in tisti, o katerem
               sedaj govorimo, neusklajena, potem pač pomeni, da DDC, ki je organiziran kot d.o.o.,
               ne zapade pod režim javnih naročil. To pa je zdaj vprašanje, ali je to naša intenca
               ali ne. Kajti mi vemo, da je ta DDC nek hibrid nekega državnega monopola na eni
               strani in na drugi strani neke firme, ki naj bi tržno funkcionirala, nedvomno
               opravljala neko tržno dejavnost na trgu. Zato bi bilo nedvomno smiselno ob tem, ko
               DDC izločamo iz režima javnih naročil, priporočiti vladi, morda celo z nekim dodatnim
               sklepom, da se z DDC-jem še posebno pozabava. Rešitve gredo seveda lahko v dve smeri:
               ena rešitev je ta, da se DDC spremeni v javno podjetje - ta, moram reči, meni osebno
               ni najbližja. Druga rešitev je pa ta, da DDC dejansko postane tržni subjekt, vendar
               potem seveda ne more biti v državni lasti in ga moramo na trgu obravnavati kot vse
               ostale druge firme.</p>
               <p>Tako da podpiram to, kar je gospod Rejc predlagal, da Sekretariat za zakonodajo ali
               vlada predlaga uskladitveni amandma, vendar predlagam tudi to, da vlada
               funkcioniranje DDC-ja oziroma da podrobno prouči primernost organiziranja DDC-ja in
               ga v skladu s temi alternativami, kakršne so bile predlagane, tudi primerno uredi in
               reši. Hvala lepa.</p>
            </sp>
            <sp xml:id="SDZ2-Redna-03-1997-03-26.sp118">

               <speaker>PODPREDSEDNIK BORUT PAHOR:</speaker>

               <p>Hvala lepa. Želi še kdo besedo? Ugotavljam, da ne in da lahko o predlogu amandmaja
               glasujemo. Ugotovimo sklepčnost! (55 prisotnih.)</p>
               <p>Kdo je za? (33 poslancev.) Je kdo proti? (14 poslancev.)</p>
               <p>Ugotavljam, da je amandma pod točko 1 k 71. členu sprejet.</p>
               <p>Prehajamo na glasovanje o amandmaju pod točko 2. Če nihče od vas to posebej ne terja,
               ne bi poslej bral vsebine amandmajev. Predlagatelj je Odbor za notranjo politiko,
               Vlada Republike Slovenije podpira. Želi kdo besedo? (Ne.)</p>
               <p>Prehajamo na glasovanje. Ugotovimo sklepčnost! (54 prisotnih.)</p>
               <p>Kdo je za? (49 poslancev.) Je kdo proti? (Nihče.)</p>
               <p>Ugotavljam, da je predlagani amandma pod točko 2 sprejet.</p>
               <p>Prehajamo na glasovanje o amandmaju pod točko 3. Ugotovimo sklepčnost! (51
               prisotnih.)</p>
               <p>Kdo je za? (52 poslancev.) Je kdo proti? (Nihče.)</p>
               <p>Ugotavljam, da je amandma pod točko 3 sprejet.</p>
               <p>Prehajamo na amandma pod točko 4. Predlagatelj je Odbor za notranjo politiko in
               pravosodje in vlada. Ugotovimo sklepčnost! (55 prisotnih.)</p>
               <p>Kdo je za? (50 poslancev.) Je kdo proti? (Nihče.)</p>
               <p>Ugotavljam, da je amandma pod točko 4 sprejet.</p>
               <p>Prehajamo k amandmajem, ki so vloženi k 72. členu. Na strani 31 imate pod točko 1 en
               predlog. Predlagatelj je Odbor za notranjo politiko in pravosodje, Vlada Republike
               Slovenija ga podpira. Želi kdo besedo? Ugotavljam, da nihče.</p>
               <p>Lahko glasujemo. Ugotovimo sklepčnost! (46 prisotni.)</p>
               <p>Kdo je za? (45 poslancev.) Je kdo proti? (Nihče.)</p>
               <p>Ugotavljam, da je tudi ta zadnji predlog amandmaja sprejet.</p>
               <p>Sprašujemo sekretariat, ali je potreben kakšen uskladitveni amandma. Ja prosim, imate
               besedo.</p>
            </sp>
            <sp xml:id="SDZ2-Redna-03-1997-03-26.sp119">

               <speaker>MILAN BAŠKOVIČ:</speaker>

               <p>Hvala lepa. Po sprejetju amandmajev ugotavljamo, da je ta zakon v dveh primerih
               neusklajen in so potrebni poskusi, da se to uskladi na podlagi 198. člena tretjega
               odstavka poslovnika. Prva situacija zadeva 18. in pa 20. člen v eni podrobnosti, ki
               je verjetno ne bo problem urediti. Namreč v 18. členu smo z amandmajem spremenili
               drugi odstavek, ki govori o objavi javnega razpisa, tako da sedaj ni več situacije,
               da bi se določena naročila (javni razpis) objavljala na oglasni deski. Te situacije
               več ni. V 20. členu je pa ostala dikcija v zadnjem odstavku, kjer se pa rok za objavo
               razpisa nanaša tudi na oglasno desko, tako da je potrebno to izčistiti. Mislim, da to
               mora v 20. členu ven, ker nima podlage v materialnem delu zakona.</p>
               <p>Druga situacija pa je ta, o kateri smo ravnokar govorili precej obsežno, 71. člen, ki
               govori o rokih za uveljavitev oziroma za uporabo zakona za posamezne kategorije teh
               naročnikov, kjer je notri tudi Družba za državne ceste, ki je ustanovljena na podlagi
               zakona o gospodarski družbi, ima drugačen status in to je sedaj v neskladju s tistimi
               načeli in vršitelji, ki so postavljeni v 1. in 2. členu. O tem smo že včeraj govorili
               in danes ponovno. To dvoje je v neskladjih. Hvala lepa.</p>
            </sp>
            <sp xml:id="SDZ2-Redna-03-1997-03-26.sp120">

               <speaker>PODPREDSEDNIK BORUT PAHOR:</speaker>

               <p>Hvala lepa. Potemtakem predlagam, da se pripravijo uskladitveni amandmaji, da jih
               pripravi vlada.</p>
               <p>S tem prekinjam to točko dnevnega reda in tudi dopoldansko delo Državnega zbora.
               Predlagam, da nadaljujemo z delom ob 14. uri in 30 minut. Dober tek.</p>
               <p>(Seja je bila prekinjena ob 12.48 uri in se je nadaljevala ob 14.42 uri.)</p>
            </sp>
            <sp xml:id="SDZ2-Redna-03-1997-03-26.sp121">

               <speaker>PODPREDSEDNICA DR. HELENA HREN-VENCELJ:</speaker>

               <p>Spoštovani poslanci in poslanke! Nadaljujemo prekinjeno 3. sejo Državnega zbora.
               Ugotavljamo sklepčnost! (56 prisotnih.) Gospod Hvalica ima proceduralno vprašanje
               oziroma predlog.</p>
            </sp>
            <sp xml:id="SDZ2-Redna-03-1997-03-26.sp122">

               <speaker>IVO HVALICA:</speaker>

               <p>Hvala, podpredsednica. Spoštovani! Naša stranka ima danes Svet stranke ob 17.30 uri.
               Ta Svet stranke smo sklicali že pred 14 dnevi, takrat ko nismo vedeli, da nam bo tu
               usojeno ali neusojeno delati do 19.00 ure. Predlagam, da se nam to omogoči, ker gremo
               popolnoma vsi na Svet stranke in da delamo do 17.00 ure. Hvala lepa vnaprej za
               razumevanje.</p>
            </sp>
            <sp xml:id="SDZ2-Redna-03-1997-03-26.sp123">

               <speaker>PODPREDSEDNICA DR. HELENA HREN-VENCELJ:</speaker>

               <p>Hvala, gospod Hvalica. O tem moramo glasovati. Ugotavljamo sklepčnost! (55
               poslancev.)</p>
               <p>Kdo je za? (40 poslancev.) Je kdo proti? (3 poslanci.)</p>
               <p>Ugotavljam, da je sklep sprejet. Delamo do 17.00 ure.</p>
               <p>Zdaj bi pa nadaljevali sejo. Medtem smo dobili 2 uskladitvena amandmaja in sicer k 5.
               točki dnevnega reda zakona o javnih naročilih in amandma k 20. členu, ki ga predlaga
               vlada. Prosim zastopnika vlade, da ga obrazloži.</p>
            </sp>
            <sp xml:id="SDZ2-Redna-03-1997-03-26.sp124">

               <speaker>ANDREJ ENGELMAN:</speaker>

               <p>Hvala. Predlagam uskladitveni amandma najprej k 20. členu in to, da se v šestem
               odstavku črta besedilo "in oglasni deski." Razlog zakaj, je sprejeti amandma k 18.
               členu, drugi odstavek, kjer smo opustili možnost objave javnega razpisa na oglasni
               deski.</p>
               <p>Dejstvo je, če malo bolj nazorno obrazložim - ta objava na oglasni deski nam je v
               bistvu ostala še iz uredbe o javnih naročilih, zdaj pa za javna naročila obvezno
               zahtevamo objavo v uradnem listu in zaradi uskladitve, da to teče enovito čez celotni
               zakon, predlagamo, da se tudi sedaj to črta v šestem odstavku, drugače je v bistvu
               neusklajenost.</p>
               <p>Če pa lahko še amandma k 71. členu - predlagamo, da se v tretjem odstavku črta
               besedilo "Družbo za državne ceste, d.o.o., Ljubljana", istočasno sem pa že videl, da
               sta vložena najmanj dva sklepa oziroma predloga sklepov Državnega zbora, ki nalagata
               vladi, da v bistvu razreši vprašanje statusa te Družbe za državne ceste.
               Obrazložitev, zakaj je, na tisto, kar je v bistvu opozoril tudi Sekretariat za
               zakonodajo in pravne zadeve - iz določil naročnikov v 2. členu tega zakona, po 2.
               členu tega zakona Družba za državne ceste, upoštevaje akt o ustanovitvi, ni naročnik
               po tem zakonu in iz tega razloga je neprimerno, da se v 71. členu, ki so v bistvu
               prehodnega značaja in ki samo poudarjajo, kdaj se kakšna zadeva - pač za katere
               naročnike se uveljavi preje, za katere kasneje - da bi bila potem tu eksplicitno
               navedena.</p>
               <p>Sodimo, da je to potrebno razrešiti. Jaz ponovno poudarjam, da je potrebno razrešiti
               status Družbe za državne ceste. Mislim, da vlada mora to urediti in tako, da bi potem
               tudi ta družba s spremenjenim aktom postala potem naročnik že na osnovi 2. člena tega
               zakona in bi potem avtomatično že s 1.7., če bo vlada do takrat to razrešila, pač
               postala naročnik po tem zakonu. Hvala lepa.</p>
            </sp>
            <sp xml:id="SDZ2-Redna-03-1997-03-26.sp125">

               <speaker>PODPREDSEDNICA DR. HELENA HREN-VENCELJ:</speaker>

               <p>Hvala, gospod Engelman. Ugotavljamo sklepčnost za glasovanje! Glasovali bomo najprej
               o prvem amandmaju k 20. členu, ki se glasi: v šestem odstavku se črta besedilo "ali
               na oglasni deski". Ugotovimo sklepčnost! (62 prisotnih.)</p>
               <p>Kdo je za? (58 poslancev.) Je kdo proti? (Nihče.)</p>
               <p>Ugotavljam, da je amandma sprejet.</p>
               <p>Drugi amandma k 71. členu se glasi: v tretjem odstavku se črta besedilo "Družba za
               državne ceste, d.o.o., Ljubljana". O tem ni razprave in mislim, da moramo kar
               glasovati. Lahko pa obrazložite glas, gospod Špiletič.</p>
            </sp>
            <sp xml:id="SDZ2-Redna-03-1997-03-26.sp126">

               <speaker>BOGOMIR ŠPILETIČ:</speaker>

               <p>Menim, da iščemo rešitev v napačno smer. Namesto da bi skušali z uskladitvenim
               amandmajem dodelati 2. člen in da vključimo dejansko vse subjekte, ki koristijo javna
               sredstva, v ta zakonv bistvu puščamo 2. člen na mestu, izključujemo a priori eno
               pravno osebo, ki bo rešena, ko bo. Tako, da osebno bom glasoval proti, ker menim, da
               se ravno v napačno smer išče rešitev.</p>
            </sp>
            <sp xml:id="SDZ2-Redna-03-1997-03-26.sp127">

               <speaker>PODPREDSEDNICA DR. HELENA HREN-VENCELJ:</speaker>

               <p>Hvala. Še ena obrazložitev, prosim. Obrazložitev glasu, gospod Lenič.</p>
            </sp>
            <sp xml:id="SDZ2-Redna-03-1997-03-26.sp128">

               <speaker>JOŽE LENIČ:</speaker>

               <p>Hvala lepa. Lenič Jože je moje ime, Liberalno demokratska stranka oziroma Liberalna
               demokracija Slovenije, se opravičujem. Jaz bom glasoval za ta predlagani sklep, ker
               mislim, da se išče rešitev v pravo smer in to iz sledečih razlogov. Država ima v
               svoji lasti še marsikatera druga podjetja, ki bi jih lahko v 2. člen vpisali, tudi še
               določene d.d.-je, d.o.-je itn. In kot sem že prej povedal, menim, da v kolikor si
               želi Družba za državne ceste poslovati v nekih monopolnih okoliščinah, potem naj
               posluje kot javno podjetje in bo avtomatično zapadla pod 2. člen. V kolikor si pa
               želi delovati kot tržno podjetje in delovati na trgu, potem bo pa pač delovala kot
               vsa ostala podjetja. Zato mislim, da je ta zadeva bolj sistemska in bom ta sklep
               podprl. Hvala lepa.</p>
            </sp>
            <sp xml:id="SDZ2-Redna-03-1997-03-26.sp129">

               <speaker>PODPREDSEDNICA DR. HELENA HREN-VENCELJ:</speaker>

               <p>Hvala. Ugotovimo sklepčnost! (65 prisotnih.)</p>
               <p>Kdo je za? (42 poslancev.) Je kdo proti? (16 poslancev.)</p>
               <p>Ugotavljam, da je amandma sprejet.</p>
               <p>Dolžna sem še obvestilo, da se popoldanskega dela nadaljevanja 3. seje zbora ne more
               udeležiti Geza Džuban in pa, da je gospod Anton Delak odsoten za ves dan.</p>
               <p>Na glasovanje dajem predlog zakona v celoti. Ugotovimo sklepčnost! (65
               prisotnih.)</p>
               <p>Kdo je za? (57 poslancev.) Je kdo proti? (1 poslanec.)</p>
               <p>Ugotavljam, da je zakon v celoti sprejet.</p>
               <p>K tej točki dnevnega reda imamo še nekaj dodatnih sklepov, ki so na zadnji strani v
               pregledu amandmajev in če si jih, prosim, pogledate na 32. strani. Predlagatelj
               dodatnih sklepov je poslanska skupina Združene liste in matično delovno telo te
               sklepe podpira. Pod številko 1 je dodatni sklep, da - mislim, da ga ni treba
               prebrati, saj imate vsi papirje v rokah. Ali želite, da ga preberem? Dobro. Želi kdo
               o tem razpravljati? (Ne želi.)</p>
               <p>Potem bomo glasovali. Ugotovimo sklepčnost! (60 prisotnih.)</p>
               <p>Kdo je za? (57 poslancev.) Je kdo proti? (2 poslanca.)</p>
               <p>Ugotavljam, da je sklep sprejet.</p>
               <p>Drugi dodatni sklep je pripravil Odbor za notranjo politiko in pravosodje. Nalaga
               vladi pač poročevanje določenega vprašanja. Želi kdo o tem razpravljati?</p>
               <p>Oprostite, še enkrat poudarjam, govorimo o predlogih dodatnih sklepov, ki so na 32.
               strani pregleda amandmajev k predlogu zakona o javnih naročilih. Dobro. Želi kdo o
               tem razpravljati? (Ne želi.)</p>
               <p>Potem lahko glasujemo. Ugotovimo sklepčnost! (62 prisotnih.)</p>
               <p>Kdo je za? (49 poslancev.) Je kdo proti? (Nihče.)</p>
               <p>Ugotavljam, da je sklep sprejet.</p>
               <p>Tretji, pod točko 3, je dodatni sklep Odbora za notranjo politiko in pravosodje, ki
               se nanaša na problem invalidskih organizacij. Želi kdo o tem razpravljati?
               (Nihče.)</p>
               <p>Torej lahko tudi o tem glasujemo. Ugotovimo sklepčnost! (59 prisotnih.)</p>
               <p>Kdo je za? (48 poslancev.) Je kdo proti? (1 poslanec.)</p>
               <p>Ugotavljam, da je sklep pod točko 3 sprejet.</p>
               <p>Imamo še dva dodatna sklepa k predlogu zakona o javnih naročilih. Prvega je pripravil
               gospod Jože Lenič, poslanec LDS, ki predlaga, da Državni zbor Republike Slovenije
               sprejme naslednji dodatni sklep:</p>
               <p>"Vlada Republike Slovenije naj prouči primernost statusne organiziranosti Družbe za
               državne ceste in sprejme rešitve še pred uveljavitvijo zakona o javnih
               naročilih."</p>
               <p>Drugi dodatni sklep predlaga gospod Izidor Rejc, poslanec Slovenskih krščanskih
               demokratov, in ta pravi, da predlaga, da ob obravnavi predloga zakona o javnih
               naročilih, Državni zbor sprejme naslednji dodatni sklep:</p>
               <p>"Državni zbor Republike Slovenije predlaga Vladi Republike Slovenije, da vprašanje
               ustrezne organiziranosti Družbe za državne ceste, d.o.o., Ljubljana, ponovno prouči
               in ga reši s spremembo ustanovitvenega akta te družbe ali z oblikovanjem primerne
               rešitve v predlogu zakona o javnih cestah."</p>
               <p>Oba predloga, dodatna predloga urejata v bistvu enako vsebino, zato bi glasovali po
               vrstnem redu, tako kot so bili vloženi.</p>
               <p>Najprej k dodatnemu sklepu, ki ga je dal gospod Jože Lenič. Želi morda kdo o tem
               razpravljati? V primeru, da je prvi sprejet je potem drugi brezpredmeten, ker urejata
               enako problematiko. Nihče ne želi razpravljati? (Ne.) Potem lahko o tem glasujemo.
               Ugotovimo sklepčnost! (62 prisotnih.)</p>
               <p>Kdo je za ta sklep? (52 poslancev.) Je kdo proti? (Nihče.)</p>
               <p>Ugotavljam, da je ta sklep sprejet in o drugem sklepu ni potrebno razpravljati in
               glasovati.</p>
               <p>S tem smo zaključili 5. točko dnevnega reda.</p>
               <p>Prehajamo na <title>3.A TOČKO DNEVNEGA REDA - PREDLOG ZAKONA O ZAČASNI DOLOČITVI OSNOVE
                  ZA DOLOČANJE PLAČ IN DRUGIH PREJEMKOV IZ DELOVNEGA RAZMERJA - HITRI POSTOPEK.</title>
               Predlog zakona je v obravnavo zboru predložila Vlada Republike Slovenije. Želi
               predstavnik vlade besedo? Gospod minister mag. Tone Rop.</p>
            </sp>
            <sp xml:id="SDZ2-Redna-03-1997-03-26.sp130">

               <speaker>MAG. ANTON ROP:</speaker>

               <p>Spoštovane poslanke, spoštovani poslanci! Predlog zakona o začasni določitvi osnove
               za določanje plač in drugih prejemkov je Vlada Republike Slovenije predložila z
               namenom, da zagotovi pravno osnovo za izplačilo plač in drugih prejemkov zaposlenih,
               ki so v veljavnih predpisih vezani na podatek o povprečni plači v gospodarstvu
               Republike Slovenije in to je bil temeljni in najpomembnejši razlog za to, da je bil
               zakon pripravljen. Do konca lanskega leta so se posamezne dejavnosti razporejale v
               skladu z enotno klasifikacijo dejavnosti, ki je omogočala grupiranje podatkov za
               gospodarstvo in negospodarstvo. S prehodom na standardno klasifikacijo dejavnosti pa
               tako grupiranje podatkov ni več možno, zato od 1. januarja letos ne razpolagamo več s
               podatkom o povprečni plači v gospodarstvu.</p>
               <p>Z zakonom je predlagana enotna osnova za vse plače in prejemke, ki so se doslej
               izplačevali na podlagi podatkov o plači zaposlenih v gospodarstvu, ne glede na to ali
               je šlo za povprečno plačo v mesecu ali v preteklem trimesečju. Nova osnova je podatek
               o povprečni plači v gospodarstvu za zadnje trimesečje lanskega leta, to je povprečna
               plača za obdobje oktober-december 1996, ki znaša 127.746 tolarjev.</p>
               <p>V skladu s predlogom zakona se naj bi prva uskladitev osnove opravila pri izplačilu
               plač za januar 1998 in to je najpomembnejša vsebinska stvar v samem zakonu. Skratka,
               predlagamo, da se prva uskladitev teh plač izvrši šele v januarju 1998 v skladu s tem
               zakonom.</p>
               <p>Na tej podlagi in na podlagi zakonov, ki na ta način urejajo plače, se bodo tako
               določale plače naslednjim funkcionarjem: poslancem, predsedniku države, predsedniku
               vlade in ministrom, predsedniku in sodnikom Ustavnega sodišča, predsedniku in članom
               Računskega sodišča, varuhu človekovih pravic in njegovim namestnikom, sodnikom,
               državnim tožilcem in njihovim pomočnikom, družbenemu pravobranilcu in njegovim
               namestnikom.</p>
               <p>Po podatkih Ministrstva za finance je takšnih oseb 931. V odvisnosti od plač
               ministrov se določajo tudi plače naslednjim funkcionarjem: državnim sekretarjem,
               predstojnikom organov v sestavi in predstojnikom vladnih služb, takšnih je še 134.
               Zakon je začasne narave, kot izhaja že iz samega naslova, veljal naj bi do sprememb
               zakonov in kolektivnih pogodb. Vlada je že sprejela sklep, da se razgovori oziroma
               pogajanja o določitvi osnov za ostala izplačila tako imenovanih drugih prejemkov kot
               so regres za letni dopust, jubilejne nagrade, odpravnine itd., tudi solidarnostne
               pomoči so tukaj, takoj začno s sindikati negospodarstva in da se določijo v
               nespremenjenem obsegu in v obsegu nezmanjšanih pravic. To so bistvene sestavine
               zakona, za katerega predlagamo, da se seveda sprejme.</p>
               <p>Moram povedati, da je v zvezi s stališči in sklepi Odbora Državnega zbora Republike
               Slovenije za zdravstvo, delo, družino in socialno politiko kot matičnega delovnega
               telesa mnenje vlade takšno, da se strinjamo z vsemi amandmaji, ki jih odbor predlaga
               in so večinoma, kot boste videli in kot lahko vidite, redakcijske narave in
               izboljšujejo tekst in pa predvsem jasnost in preglednost izvajanja zakona. Da bi se
               izognili nejasnostim in neenotnosti predvsem pri izplačevanju plač za mesec marec na
               osnovi diskusije, ki je bila opravljena na matičnem odboru, predlagam sklep Državnega
               zbora, ki naj bi se glasil tako: "Državni zbor priporoča organom, ki jih zadeva
               predlagana sprememba osnove za izplačilo plač in drugih prejemkov iz delovnega
               razmerja, da plače in druge prejemke iz delovnega razmerja za mesec marec 1997
               izplačajo na podlagi osnov, ki so bile upoštevane pri izplačilih za mesec februar
               1997." To pomeni, da se pri plačah za mesec marec pač upošteva nespremenjenost, to je
               osnova, da se izplačajo v nespremenjeni višini in tak sklep bi seveda poenotil
               stališča pristojnih organov oziroma pravnih oseb, ki bodo odločale o plačah za ta
               mesec, preden bo uradno stopil v veljavo ta zakon. Hvala.</p>
            </sp>
            <sp xml:id="SDZ2-Redna-03-1997-03-26.sp131">

               <speaker>PODPREDSEDNICA DR. HELENA HREN-VENCELJ:</speaker>

               <p>Hvala, gospod Rop. Predlog zakona je obravnaval torej Odbor za zdravstvo, delo,
               družino in socialno politiko kot matično delovno telo. Prosim poročevalca, da
               predstavi mnenje odbora o predlogu zakona, pardon, poročevalko, doktor
               Kregelj-Zbačnik.</p>
            </sp>
            <sp xml:id="SDZ2-Redna-03-1997-03-26.sp132">

               <speaker>MAJDA ANA KREGELJ-ZBAČNIK:</speaker>

               <p>Lepo pozdravljeni vsi skupaj! Poročilo. Odbor Državnega zbora Republike Slovenije za
               zdravstvo, delo, družino in socialno politiko je na svoji 5. seji dne 26.3.1997
               obravnaval predlog zakona o začasni določitvi osnove za določanje plač in drugih
               prejemkov delovnega razmerja, hitri postopek, ki ga je Državnemu zboru Republike
               Slovenije predložila v obravnavo Vlada Republike Slovenije. Uvodno obrazložitev k
               predlogu zakona je podal gospod minister za delo, družino in socialne zadeve, gospod
               magister Anton Rop. Članom odbora so bili predloženi tudi predlogi amandmajev, ki jih
               je pripravila strokovna služba odbora in vlade, ki smo jih po krajši razpravi na
               odboru uskladili.</p>
               <p>Odbor je k predloženemu zakonu oblikoval in sprejel naslednje amandmaje, ki jih imate
               na klopeh, in sicer k 1. členu, k 2. členu, k 3. členu in k 4. členu. Po opravljeni
               razpravi je odbor sprejel naslednji sklep:</p>
               <p>"Odbor Državnega zbora Republike Slovenije za zdravstvo, delo, družino in socialno
               politiko predlaga Državnemu zboru, da predlog zakona o začasni določitvi osnove za
               določanje plač in drugih prejemkov iz delovnega razmerja skupaj s predloženimi
               amandmaji odbora obravnava in sprejme po hitrem postopku."</p>
               <p>Člani odbora predlagajo Državnemu zboru Republike Slovenije v sprejem še naslednji
               dodatni sklep:</p>
               <p>"Državni zbor Republike Slovenije poziva Vlado Republike Slovenije...", gospod
               magister Rop je že povedal svojo, "da takoj pripravi navodila, kako se bodo izplačale
               akontacije plač za mesec marec 1997 za tiste organe, ki imajo osnovo za obračun plač
               vezano na zakon o poslancih." Hvala lepa.</p>
            </sp>
            <sp xml:id="SDZ2-Redna-03-1997-03-26.sp133">

               <speaker>PODPREDSEDNICA DR. HELENA HREN-VENCELJ:</speaker>

               <p>Hvala, doktor Kregelj-Zbačnikova. Prosim, če ima kaj dodati predstavnik Sekretariata
               za zakonodajo in pravne zadeve? (Ne.) Želijo besedo predstavniki poslanskih skupin?
               (Tudi ne.) Besedo dajem poslankam in poslancem - prosim? Gospod Kebrič.</p>
            </sp>
            <sp xml:id="SDZ2-Redna-03-1997-03-26.sp134">

               <speaker>IVAN KEBRIČ:</speaker>

               <p>Spoštovana predsedujoča, drage kolegice, kolegi! V imenu poslanske skupine DeSUS
               predlagam, da ne glasujemo o dodatnem sklepu - verjetno ste ga prečitali - in to
               utemeljujem z naslednjim:</p>
               <p>Ta sklep sploh ni potreben. Če smo mi najvišje zakonodajno telo, spoštujmo zakone, ki
               jih sprejemamo, in ko bomo sprejeli ta zakon, je zadeva popolnoma jasna. Problem, ki
               smo ga videli ali ga vidijo določeni, je samo v tem, da plače po tem zakonu, če ga
               bomo takega z amandmaji sprejeli, ne morejo biti takoj izplačane, kajti zakon bo
               stopil v veljavo šele dan po objavi v Uradnem listu. To se pravi, če želimo deliti
               vsaj tu usodo zaposlenih, ki ne vedo, kdaj bodo dobili plače, in ta zamik je dva - ne
               dva tedna, ampak tudi dva, tri ali več mesecev, potem ne more za nas biti problem, da
               bomo tudi mi počakali dobra dva tedna, da bo zakon stopil v veljavo, obračun se pa
               lahko v tem času pripravi.</p>
               <p>Menim, da bomo to z razumevanjem poslanci sprejeli na znanje in sem za to proti temu
               dodatnemu sklepu. Zakaj zahtevati od vlade, da išče neko luknjo, da išče neko
               tolmačenje, da nam nekaj da, kako bi izigrala zakon. Hvala lepa.</p>
            </sp>
            <sp xml:id="SDZ2-Redna-03-1997-03-26.sp135">

               <speaker>PODPREDSEDNICA DR. HELENA HREN-VENCELJ:</speaker>

               <p>Hvala, gospod Kebrič. Besedo dajem zdaj poslankam in poslancem. Ni nobenih dodatnih
               pojasnil, zato zaključujem splošno razpravo.</p>
               <p>Prehajamo na <title>drugo obravnavo</title> in odločanje o posameznih členih predloga
               zakona.</p>
               <p>Na mizo ste dobili pregled vloženih amandmajev k predlogu zakona o začasni določitvi
               osnove za določanje plač in drugih prejemkov iz delovnega razmerja. Imamo amandma k
               1. členu, in sicer tri. Amandma k 1. členu je pripravil Odbor za zdravstvo, delo,
               družino in socialno politiko. Vlada ga podpira; drugega prav tako kot tudi tretjega k
               istemu členu. Ali želi o tem kdo razpravljati? Če ne, potem bi lahko o tem glasovali.
               Ugotavljamo navzočnost! (65 prisotnih.) Najprej glasujemo o prvem amandmaju.</p>
               <p>Kdo je za? (61 poslancev.) Je kdo proti? (Nihče.)</p>
               <p>Ugotavljam, da je prvi amandma sprejet.</p>
               <p>Drugi amandma k 1. členu - ugotavljamo prisotnost! (61 prisotnih.)</p>
               <p>Kdo je za? (57 poslancev.) Je kdo proti? (1 poslanec.)</p>
               <p>Ugotavljam, da je drugi amandma sprejet.</p>
               <p>Tretji amandma k 1. členu - ugotavljamo sklepčnost! (61 prisotnih.)</p>
               <p>Kdo je za? (59 poslancev.) Je kdo proti? (Nihče.)</p>
               <p>Ugotavljam, da je tretji amandma k 1. členu sprejet.</p>
               <p>Zdaj pa moramo sprejeti 1. člen z vsemi tremi amandmaji v celoti. Ugotavljamo
               sklepčnost! (63 prisotnih.)</p>
               <p>Kdo je za? (59 poslancev.) Je kdo proti? (Nihče.)</p>
               <p>Ugotavljam, da je 1. člen v celoti sprejet.</p>
               <p>Amandma k 2. členu - imamo dva, prav tako od matičnega odbora. Vlada oba amandmaja
               podpira. Želi o tem kdo razpravljati? (Ne.) Potem bi lahko zopet glasovali najprej o
               prvem amandmaju k 2. členu. Ugotavljamo sklepčnost! (63 prisotnih.)</p>
               <p>Kdo je za?(62 poslancev.) Je kdo proti? (1 poslanec.)</p>
               <p>Ugotavljam, da je amandma sprejet.</p>
               <p>Drugi amandma k 2. členu. Želi morda o tem še kdo besedo? (Ne.) Potem dajem amandma
               na glasovanje. Ugotovimo sklepčnost! (62 prisotnih.)</p>
               <p>Kdo je za amandma? (57 poslancev.) Je kdo proti? (1 poslanec.)</p>
               <p>Ugotavljam, da je amandma sprejet.</p>
               <p>Sprejemamo še 2. člen v celoti z obema amandmajema. Ugotovimo sklepčnost! (59
               prisotnih.)</p>
               <p>Kdo je za? (61 poslancev.) Je kdo proti? (1 poslanec.)</p>
               <p>Ugotavljam, da je 2. člen z amandmaji sprejet.</p>
               <p>Obravnavamo 3. člen oziroma amandma k 3. členu matičnega odbora, ki ga vlada podpira.
               Želi o tem kdo besedo? (Ne.) Ugotovimo sklepčnost! (62 poslancev.)</p>
               <p>Kdo je za? (56 poslancev.) Je kdo proti? (2 poslanca.)</p>
               <p>Ugotavljam, da je amandma k 3. členu sprejet.</p>
               <p>Sprejemamo še 3. člen v celoti. Ugotovimo sklepčnost! (58 prisotnih.)</p>
               <p>Kdo je za 3. člen v celoti? (60 poslancev.) Je kdo proti? (Nihče.)</p>
               <p>Ugotavljam, da je 3. člen soglasno sprejet.</p>
               <p>Amandma k 4. členu je eden. Zopet ga je dal Odbor za zdravstvo, delo, družino in
               socialno politiko in vlada ga podpira. Želi o tem kdo razpravljati? (Ne.) Potem lahko
               glasujemo o tem amandmaju. Ugotovimo sklepčnost! (58 prisotnih.)</p>
               <p>Kdo je za amandma? (54 poslancev.) Je kdo proti? (1 poslanec.)</p>
               <p>Ugotavljam, da je amandma sprejet.</p>
               <p>Glasujemo še o 4. členu kot celoti. Ugotovimo sklepčnost!(61 prisotnih.)</p>
               <p>Kdo je za? (57 poslancev.) Je kdo proti? (1 poslanec.)</p>
               <p>Ugotavljam, da je 4. člen sprejet.</p>
               <p>Glasujemo pa še o 5. členu, ki pa ni amandmiran. Želi morda o tem členu še kdo
               besedo? (Ne.) 5. člen namreč pravi ... Da, gospod Baškovič, prosim.</p>
            </sp>
            <sp xml:id="SDZ2-Redna-03-1997-03-26.sp136">

               <speaker>MILAN BAŠKOVIČ:</speaker>

               <p>Hvala lepa. Jaz bi se k temu zadnjemu členu vendarle oglasil, zato da si mogoče še
               vzamemo čas, da poizkusno oziroma preizkusimo možnost, da bi ta zaplet, ki ga vidim
               iz teh dodatnih sklepov glede zatečenih plač za mesec marec, eventualno še rešili v
               okviru zakona. Zato sem se oglasil, ker vidim, da bomo težko prišli iz te zagate, ker
               potem s sklepi reševati nekaj, kar zadeva uveljavitev zakona in njegovo učinkovanje,
               se mi zdi težka pot in tudi kakorkoli že bi jo napravili, s priporočilom ali sklepi,
               lahko pride do težav. Mi smo že oziroma naš predstavnik je že v odboru nekako šepnil
               to, da bi ob tem 5. členu mogoče rešili to tako, da bi tudi rekli, kaj pa je sedaj z
               marcem, ker je cela stvar odprta. Zakon bo začel veljati potem, ko bo objavljen. Če
               bo Državni svet še kaj kompliciral, imamo potem april itn. Čisto tako.</p>
               <p>Ne more pa učinkovati za nazaj zaradi ustavne določbe, da ne more posegati v pravice,
               ki so že na podlagi dela pridobljene itn., zaslužene plače - to velja za kogarkoli,
               kjerkoli in ne samo za te strukture. In seveda, zdaj je situacija taka, ko se je
               videlo, da se po teh statističnih podatkih ne spremlja več osnova, ki jo ta
               zakonodaja sicer terja, kar je problem za sebe in je sedaj za marec zmanjkalo
               prostora glede na statistično spremljanje teh osnov. Ta zakon pa marca ne rešuje; s
               temi pravili, ki bodo šele zdaj uveljavljeni, tudi ne more. Da bi se izognili vsem
               tem težavam, bi pa lahko na primer napisali v ta 5. člen kot odstavek, ta
               ...(Citiranje besedila - nerazumljivo!), tu je vse v redu, potem bi pa lahko to, kar
               ta predlog sklepa nekako priporoča, da se pa plače in drugi prejemki za mesec marec,
               izplačajo na podlagi osnov, ki so bile upoštevane v plačilu za mesec februar. To bi
               bila zame čisto elegantna norma, ki bi vse rešila. Zakaj ne bi tega napravili? Zdaj
               pa dajati vladi, da izumi neko navodilo v tem smislu. Dajati sklep, da Državni zbor s
               priporočilom nekako vpliva na to. To za tiste, ki bodo kontrolirali pa nadzirali
               zakonitost in s spraševanjem lahko naredi tukaj ne vem koga. Mislim, stvar ni
               oprejemljivo in natančno urejena. Zato sem se oglasil. Hvala lepa.</p>
            </sp>
            <sp xml:id="SDZ2-Redna-03-1997-03-26.sp137">

               <speaker>PODPREDSEDNICA DR. HELENA HREN-VENCELJ:</speaker>

               <p>Hvala, gospod Baškovič. Želi morda kdo komentirati oziroma vložiti amandma? Gospod
               Rop, prosim.</p>
            </sp>
            <sp xml:id="SDZ2-Redna-03-1997-03-26.sp138">

               <speaker>MAG. ANTON ROP:</speaker>

               <p>Sprejemam to pobudo, bomo pripravili tovrstni amandma na ta zakon, na ta člen in ga
               bomo dali v najkrajšem času, to je lahko pol ure. Morda bomo pa konsultirali še
               kakšno poslansko skupino, da bo ona vložila, ker bo to lažje.</p>
            </sp>
            <sp xml:id="SDZ2-Redna-03-1997-03-26.sp139">

               <speaker>PODPREDSEDNICA DR. HELENA HREN-VENCELJ:</speaker>

               <p>Hvala. Prekinjamo to točko dnevnega reda.</p>
               <p>Prehajamo na <title>6. TOČKO DNEVNEGA REDA - PREDLOG ZAKONA O ZAČASNEM ZATOČIŠČU, TRETJA
                  OBRAVNAVA.</title>
               </p>
               <p>Predlog zakona za tretjo obravnavo je pripravila Vlada Republike Slovenije. Želi
               predstavnik vlade besedo? Prosim. To je gospod direktor Urada za begunce, gospod
               Šuštar.</p>
            </sp>
            <sp xml:id="SDZ2-Redna-03-1997-03-26.sp140">

               <speaker>MILOŠ ŠUŠTAR:</speaker>

               <p>Hvala za besedo. Spoštovana podpredsednica, spoštovane poslanke in poslanci! Vojna v
               Bosni in Hercegovini, ki je bila povod - a poudarjam - ne edini razlog za pripravo
               zakona o začasnem zatočišču, je bila formalno končana pred 15 meseci s podpisom tako
               imenovanega Daytonsko-pariškega mirovnega sporazuma. Ob tem dejstvu bi kdo rekel, da
               zakon tako ali tako ne bo imel praktične vrednosti in da je gotovo nenavadno, da
               Državni zbor o njem sploh razpravlja. Toda če povem, da je v Republiki Sloveniji po
               15 mesecih nekakšnega miru v Bosni in Hercegovini še vedno 8.350 pregnancev iz te
               države, da se je ta številka v zadnjem letu sicer resda zmanjšala za 10.000, večinoma
               na račun vrnitev v domovino, vendar da je med tistimi, ki so tukaj, ki tukaj še vedno
               ostajajo, še 4.800 takšnih, ki se v Bosno in Hercegovino še nekaj časa verjetno ne
               bodo mogli vrniti, zato, ker prihajajo s področij oziroma ne bodo mogli vrniti se na
               tista področja, s katerih prihajajo, ker so pač ta področja trenutno pod zasedbo
               naroda, katerega pripadniki pa ti ljudje niso.</p>
               <p>Takšno število pregnancev gotovo potrjuje potrebnost po zakonu. Gotovo bi bilo
               boljše, če bi bil zakon sprejet oziroma položaj teh ljudi urejen ob njihovem prihodu
               oziroma že v letu 1994, ko je bil zakon vložen v parlamentarno proceduro, toda
               dejstvo je, da se, žal, s tem problemom še vedno srečujemo in to ravno pred obdobjem,
               ko bo prišlo do bolj organiziranega vračanja teh ljudi v domovino. Ta proces od nas
               zahteva, da svoje ravnanje tudi pravno uredimo in se tako že v izhodišču izognemo
               morebitnim očitkom o kršitvah pravic in dolžnosti pregnancev s tem v zvezi, pa tudi
               drugače, na "mirni Balkan" - spomnimo se samo Albanije - ne daje dosti upanja, da bi
               zakon z vrnitvijo zadnjega bosansko-hercegovskega pregnanca v domovino postal
               brezpredmeten oziroma se izčrpal.</p>
               <p>Vzporedno z obravnavo zakona se Vlada Republike Slovenije pogaja z Vlado Bosne in
               Hercegovine o podpisu sporazuma o vračanju teh oseb v domovino. Vlada Republike
               Slovenije meni, da trenutno ni nikakršnega razloga več, da ne prične s postopnim
               ukinjanjem zaščite teh ljudi. Po mnenju Vlade Republike Slovenije bi bilo to zaščito
               moč ukiniti v več fazah, s tem, da bi bilo letos poleti začasno zatočišče oziroma ta
               zaščita lahko ukinjena za bosansko-hercegovske pregnance, ki prihajajo s področij
               oziroma entitet, kjer je narod, katerega pripadniki so v večini. Za tiste, ki
               prihajajo iz drugih področij - v glavnem gre tu za Muslimane in Hrvate, ki prihajajo
               iz tako imenovane Republike Srbske, začasnega zatočišča nikakor ni moč ukiniti pred
               koncem tega leta in je v bistvu treba to ukinjanje dogovoriti z Bosno in Hercegovino.
               Medtem ko bi bilo za približno 1.000 pregnancev, ki so posebni humanitarni primeri,
               gre za invalide, posebno hude bolnike, starejše osebe, otroke brez spremstva, ta
               proces moč zaključiti šele v letu 1998.</p>
               <p>Sprejem zakona o začasnem zatočišču bi bil argument več za nadaljevanje in zaključek
               teh pogajanj, zato predlagam Državnemu zboru, da ga sprejme. Hvala.</p>
            </sp>
            <sp xml:id="SDZ2-Redna-03-1997-03-26.sp141">

               <speaker>PODPREDSEDNICA DR. HELENA HREN-VENCELJ:</speaker>

               <p>Hvala, gospod Šuštar. Predlog zakona je obravnaval Odbor za notranjo politiko in
               pravosodje kot matično delovno telo. Želi besedo poročevalec odbora? Prosim, gospa
               Darja Lavtižar, predsednica odbora.</p>
            </sp>
            <sp xml:id="SDZ2-Redna-03-1997-03-26.sp142">

               <speaker>DARJA LAVTIŽAR-BEBLER:</speaker>

               <p>Hvala lepa. Spoštovani zbor! Poročilo Odbora za notranjo politiko in pravosodje ste
               prejeli z gradivom k tej točki. Sama, kot poročevalka tega odbora, želim izpostaviti
               naslednje:</p>
               <p>Predlog zakona je v tretji obravnavi že v prejšnjem mandatu obravnavalo matično
               delovno telo oziroma Odbor za notranjo politiko in pravosodje prejšnjega sklica ter
               se opredelilo do takrat vloženih amandmajev. Odbor se je strinjal z ugotovitvijo, da
               je zakon potreben, ter je v zvezi s tem tudi podprl načelna stališča matičnega
               delovnega telesa prejšnjega sklica. Ob tem pa se je odbor odločil, da ponovno
               pregleda vsebino takrat vloženih amandmajev k predlogu zakona v tretji obravnavi in
               se do njih opredeli, izhajajoč pri tem iz že danih opredelitev vlade in odbora do
               posamičnih vloženih amandmajev, kar je razvidno iz pregleda amandmajev, ki je bil kot
               delovni pripomoček posredovan članom odbora. Pri tem je odbor skoraj v celoti povzel
               opredelitve, ki jih je izrazilo že matično delovno telo prejšnjega sklica k
               amandmajem Vlade Republike Slovenije in k amandmajem poslanske skupine Združene liste
               socialnih demokratov.</p>
               <p>Želim pa posebej poudariti, da odbor ne podpira amandmajev oziroma amandmaja Vlade
               Republike Slovenije k 7. členu. Največ pozornosti je bilo v razpravi namreč o
               posameznih amandmajih namenjeno prav temu amandmaju, s katerim le-ta predlaga črtanje
               tega člena. Iz pojasnila predstavnika predlagatelja izhaja, da sodi tematika, ki jo
               ta člen obravnava, v drugo zakonodajo, zakon o policiji, zakon o tujcih. O
               ustreznosti črtanja 7. člena je tekla razprava tudi na seji odbora prejšnjega sklica
               in takrat je prevladalo stališče, da se amandmaja ne podpre. Odbor je tudi tokrat
               zavzel stališče, da naj 7. člen ostane v zakonu, vendar ga je treba dopolniti oziroma
               popraviti, tako da bo ustrezal načelom iz Evropske konvencije o človekovih pravicah,
               ki med drugim za takšen primer odvzema prostosti zahteva tudi učinkovito sodno
               varstvo, ki pa ga trenutno tudi v slovenski zakonodaji ni.</p>
               <p>To sem želela poudariti tudi zaradi tega, ker ste poslanci prejeli dopis nekaterih
               nevladnih organizacij, ki ravno kritizirajo amandma vlade k temu 7. členu.</p>
               <p>Naš odbor je pripravil svoj amandma, v katerem navaja, da je zoper odločbo o omejitvi
               gibanja dovoljena pritožba na pristojno sodišče v roku 3 dni po njeni vročitvi.
               Sodišče mora o pritožbi odločiti v roku 5 dni. Hvala.</p>
            </sp>
            <sp xml:id="SDZ2-Redna-03-1997-03-26.sp143">

               <speaker>PODPREDSEDNICA DR. HELENA HREN-VENCELJ:</speaker>

               <p>Hvala, gospa Lavtižar. Če bomo sprejeli prvi amandma k temu členu, potem je drugi
               brezpredmeten oziroma, če prvega ne sprejmemo, potem glasujemo o amandmaju Odbora za
               notranjo politiko in pravosodje.</p>
               <p>Želi besedo predstavnik Sekretariata za zakonodajo in pravne zadeve? (Ne.) Besedo
               imajo predstavniki poslanskih skupin. Gospod Juri, Poslanska skupina Združene
               liste.</p>
            </sp>
            <sp xml:id="SDZ2-Redna-03-1997-03-26.sp144">

               <speaker>AURELIO JURI:</speaker>

               <p>Hvala za besedo. Kot je bilo že omenjeno, se je s tem zakonom naša poslanska skupina
               že v prejšnji sestavi lotila s celo vrsto predlogov, izboljšav, ki so vsebovani v
               predlaganih amandmajih zato, da se ta zakonski tekst bistveno popravi in zapiše tako,
               da bo zadovoljeval vse norme in načela, ki jih vsebuje in določa Evropska konvencija
               o človekovih pravicah.</p>
               <p>Žal ugotavljamo, da bodisi s strani odbora, bodisi s strani vlade, pretirane
               naklonjenosti do teh amandmajev ni. Opozarjamo, da bo tekst brez vnešenih izboljšav
               težko naletel na našo podporo, kajti ocenjujemo, da znižuje bistveno že uveljavljene
               standarde varstva pravic begunk in beguncev, ki so se zatekli k nam. V kolikor ne bo
               sprememb k takemu odklonilnemu odnosu do tega teksta, to je do teksta, ki ne bo
               upošteval naših amandmajev, nas navaja tudi omenjeno pismo, omenjen poziv k zavrnitvi
               zakona ne samo k spremembi 7. člena, ki so nam ga dostavile nevladne organizacije in
               ki bi jim vlada pri opredeljevanju do posamičnih vloženih amandmajev morala vsebinsko
               prisluhniti. Nenazadnje gre v tem stališču nevladnih organizacij za pogled tistega
               dela civilne družbe, ki se z vprašanjem začasnega in siceršnjega zatočišča in tudi
               uresničevanja človekovih pravic ukvarja že vrsto let in to z vso kompetentno
               pozornostjo in mednarodnimi referencami. Mislim, da smo vsi ta dopis prebrali in da
               ne kaže navajati posameznih pripomb oziroma argumentacij.</p>
               <p>V Združeni listi smo prepričani, da bi sprejem teh naših amandmajev, na katerih
               vztrajamo pripomoglo k kvalitetnim popravkom zakona in v marsičem menimo tudi,
               zadovoljilo pričakovanja vseh naštetih nevladnih organizacij, Amnesty international
               in ostalih. Hvala.</p>
            </sp>
            <sp xml:id="SDZ2-Redna-03-1997-03-26.sp145">

               <speaker>PODPREDSEDNICA DR. HELENA HREN-VENCELJ:</speaker>

               <p>Hvala. Želi morda še kdo od predstavnikov poslanskih skupin besedo? (Ne želi.) Potem
               imajo možnost razpravljati poslanci in poslanke.</p>
               <p>Opozorila bi vas, da smo dobili med gradivi dva pregleda amandmajev. Uporabljamo tega
               s 25.3.1997, ne pa tiste s 14.3.1997.</p>
               <p>Pregled amandmajev k predlogu zakona o začasnem zatočišču tretja obravnava. K 2.
               členu je dala amandma Vlada Republike Slovenije in matično delovno telo amandma
               podpira. Želi o tem kdo razpravljati? (Ne želi.) Ugotovimo sklepčnost! (49
               prisotnih.)</p>
               <p>Kdo je za amandma? (48 poslancev.) Je kdo proti? (Nihče.)</p>
               <p>Ugotavljam, da je amandma soglasno sprejet.</p>
               <p>K 3. členu imamo zopet amandma, predlagatelj je poslanska skupina Združene liste,
               matično delovno telo in vlada pa ga ne podpirata. Želi morda o tem kdo razpravljati?
               (Ne želi.) Ugotovimo sklepčnost! (54 prisotnih.)</p>
               <p>Kdo je za amandma? (18 poslancev.) Je kdo proti? (31 poslancev.)</p>
               <p>Ugotavljam, da amandma ni sprejet.</p>
               <p>K 6. členu je amandma, predlagatelj je poslanska skupina Združene liste in tudi tega
               matično delovno telo in vlada ne podpirata. Želi o tem kdo besedo? (Ne želi.)
               Ugotovimo sklepčnost! (52 prisotnih.)</p>
               <p>Kdo je za? (14 poslancev.) Je kdo proti? (30 poslancev.)</p>
               <p>Ugotavljam, da amandma ni sprejet.</p>
               <p>K 7. členu, pojasnilo smo prej že dobili, je najprej amandma Vlade Republike
               Slovenije, ki ga matično delovno telo ne podpira in daje svoj amandma pod naslednjo
               številko 2. Zdaj, če želi o tem še kdo razpravljati, mislim pa, da je vlada že
               povedala svoje mnenje oziroma odbor prav tako. Želijo morda poslanci še razpravljati
               o tem? (Nihče ne želi.) Potem bomo glasovali o njem. Ugotovimo sklepčnost! (54
               prisotnih.)</p>
               <p>Kdo je za? (8 poslancev.) Je kdo proti? (40 poslancev.)</p>
               <p>Ugotavljam, da amandma ni sprejet.</p>
               <p>Torej obravnavamo potem drugi amandma k 7. členu, ki ga je pripravil Odbor za
               notranjo politiko in pravosodje. Želi o tem še kdo kaj razpravljati? (Ne.) Potem bi
               kar lahko o tem glasovali. Ugotovimo sklepčnost! (53 prisotnih.)</p>
               <p>Kdo je za? (43 poslancev.) Je kdo proti? (Nihče.)</p>
               <p>Ugotavljam, da je amandma sprejet.</p>
               <p>K 10. členu imamo dva amandmaja. Prvega je pripravila Združena lista, matično delovno
               telo ga ne podpira, vlada pa ga podpira. Želi kdo besedo? (Ne želi.) Potem bi o njem
               glasovali. Ugotovimo sklepčnost! (54 prisotnih.)</p>
               <p>Kdo je za? (20 poslancev.) Je kdo proti? (21 poslancev.)</p>
               <p>Ugotavljam, da amandma ni sprejet.</p>
               <p>Drugi amandma predlaga Vlada Republike Slovenije, matično delovno telo pa ga podpira.
               Ugotovimo sklepčnost! (55 prisotnih.)</p>
               <p>Kdo je za? (42 poslancev.) Je kdo proti? (1 poslancev.)</p>
               <p>Ugotavljam, da je amandma sprejet.</p>
               <p>K 12. členu imamo en amandma. Vlada Republike Slovenije predlaga amandma in matično
               delovno telo ga podpira. Lahko o tem glasujemo? Ugotovimo sklepčnost! (52
               prisotnih.)</p>
               <p>Kdo je za? (37 poslancev.) Je kdo proti? (2 poslanca.)</p>
               <p>Ugotavljam, da je amandma sprejet.</p>
               <p>K 15. členu imamo prav tako amandma redakcijske narave, ki ga je oblikovala Vlada
               Republike Slovenije in matično delovno telo ga podpira. Ugotovimo sklepčnost! (54
               prisotnost!)</p>
               <p>Kdo je za? (40 poslancev.) Je kdo proti? (1 poslanec.)</p>
               <p>Ugotavljam, da je amandma sprejet.</p>
               <p>K 16. členu imamo prvi amandma poslanske skupine Združene liste, matično delovno telo
               in vlada ga ne podpirata. Drugi amandma je pa postal brezpredmeten, ker je dala Vlada
               Republike Slovenije popravek. Lahko o tem glasujemo? Ugotovimo sklepčnost! (58
               prisotnih.)</p>
               <p>Kdo je za? (13 poslancev.) Je kdo proti? (37 poslancev.)</p>
               <p>Ugotavljam, da amandma ni sprejet.</p>
               <p>Pri 20. členu imamo amandma Vlade Republike Slovenije, ki ga je predlagala in pa
               matično delovno telo ga podpira. Lahko ugotovimo navzočnost? Ugotovimo sklepčnost!
               (45 prisotnost.) Prosim, če še enkrat potrdimo sklepčnost! Ugotovimo sklepčnost! (58
               prisotnih.)</p>
               <p>Kdo je za? (49 poslancev.) Je kdo proti? (1 poslanec.)</p>
               <p>Ugotavljam, da je amandma k 20. členu sprejet.</p>
               <p>25. člen ima tudi amandma Vlade Republike Slovenije, matično delovno telo ga podpira.
               Ugotovimo sklepčnost! (58 prisotnih.)</p>
               <p>Kdo je za? (53 poslancev.) Je kdo proti? (Nihče.)</p>
               <p>Ugotavljam, da je amandma sprejet.</p>
               <p>26. člen ima dva amandmaja. Prvi je poslanske skupine Združene liste, drugi pa Vlade
               Republike Slovenije. Najprej bi glasovali o prvem amandmaju poslanske skupine
               Združene liste. Tega matično delovno telo in vlada ne podpirata. Ugotovimo
               sklepčnost! (58 prisotnih.)</p>
               <p>Kdo je za? (13 poslancev.) Je kdo proti? (42 poslancev.)</p>
               <p>Ugotavljam, da ta amandma ni sprejet.</p>
               <p>Amandma Vlade Republike Slovenije, ki ga matično delovno telo podpira. Ugotovimo
               sklepčnost! (58 prisotnih.)</p>
               <p>Kdo je za? (45 poslancev.) Je kdo proti? (4 poslanci.)</p>
               <p>Ugotavljam, da je amandma sprejet.</p>
               <p>K 27. členu imamo amandma Vlade Republike Slovenije, matično delovno telo ga podpira;
               gre za kazenske sankcije. Ugotovimo sklepčnost! (59 prisotnih.)</p>
               <p>Kdo je za? (54 poslancev.) Je kdo proti? (Nihče.)</p>
               <p>Ugotavljam, da je amandma sprejet.</p>
               <p>Tudi k 28. členu imamo amandma redakcijske narave Odbora za notranjo politiko in
               pravosodje. Mnenja vlade nimamo. Prosim, da se kar o njem izjasnimo. Ugotovimo
               sklepčnost! (54 prisotnih.)</p>
               <p>Kdo je za? (52 poslancev.) Je kdo proti? (Nihče.)</p>
               <p>Ugotavljam, da je amandma k 28. členu sprejet.</p>
               <p>K 30. členu imamo dva amandmaja - če preberete v opombi, kjer je navedeno, da če je
               bil sprejet amandma k 7. členu pod točko 1, bo treba v skladu s 198. členom
               poslovnika Državnega zbora sprejeti uskladitveni amandma. No, ta prvi ni bil - to
               bomo potem reševali. Zaenkrat bi se opredelili o 30. členu, k prvemu amandmaju, ki ga
               je poslanska skupina Združene liste. Matično delovno telo in pa vlada tega amandmaja
               ne podpirata. Predlaga pa Vlada Republike Slovenije drugi amandma, ki ga pa matično
               delovno telo podpira.</p>
               <p>Najprej bi glasovali o prvem amandmaju in če bo prvi sprejet, potem je drugi
               brezpredmeten. Prosim za glasovanje o prvem amandmaju. Ugotovimo sklepčnost! (48
               prisotnih.)</p>
               <p>Kdo je za? (12 poslancev.) Je kdo proti? (48 poslancev.)</p>
               <p>Ugotavljam, da prvi amandma ni sprejet.</p>
               <p>Tako glasujemo o drugem amandmaju Vlade Republike Slovenije. Ugotovimo sklepčnost!
               (54 prisotnih.)</p>
               <p>Kdo je za? (54 poslancev.) Je kdo proti? (Nihče.)</p>
               <p>Ugotavljam, da je amandma sprejet.</p>
               <p>Zdaj smo izčrpali amandmaje in sprašujem Sekretariat za zakonodajo in pravne zadeve,
               če je potreben kakšen uskladitveni akt oziroma amandma glede na popravke? Gospod
               Baškovič.</p>
            </sp>
            <sp xml:id="SDZ2-Redna-03-1997-03-26.sp146">

               <speaker>MILAN BAŠKOVIČ:</speaker>

               <p>Stvar je tako malenkostne narave, da bi mogoče celo z neko čisto redakcijo rešili
               problem, ampak ker so tekom postopka tudi ti pojmi: kraj prebivanja, bivališče z
               amandmajsko tehniko popravljali preko zakona tam, kjer je bilo odprto iz druge
               obravnave, bi bilo najbolj logično, da tudi z amandmajem popravite neskladnost, ki se
               zdaj izkazuje v 17. členu. Ta člen ni bil amandmiran v drugi obravnavi, zato ni bilo
               mogoče dati amandmaja v tej smeri potem v tretji obravnavi. Edino tukaj je ostal kraj
               oziroma prebivališče še v starem pojmu, medtem ko smo drugod po zakonu - v 12., 15.
               in še v nekaj členih spremenili to v kraj prebivanja in je terminsko ves zakon sedaj
               tisti, ki je veljaven za ta status itd.</p>
               <p>Treba je to neskladje v 17. členu urediti glede na cel zakon in mislim, da to ne bo
               nobena težava takoj narediti. Hvala.</p>
            </sp>
            <sp xml:id="SDZ2-Redna-03-1997-03-26.sp147">

               <speaker>PODPREDSEDNICA DR. HELENA HREN-VENCELJ:</speaker>

               <p>Hvala. Boste dali amandma?</p>
            </sp>
            <sp xml:id="SDZ2-Redna-03-1997-03-26.sp148">

               <speaker>MILAN BAŠKOVIČ:</speaker>

               <p>Z amandmajem se vlaga. Zato mora potem z amandmajem. Je pa preprosta zadeva.</p>
            </sp>
            <sp xml:id="SDZ2-Redna-03-1997-03-26.sp149">

               <speaker>PODPREDSEDNICA DR. HELENA HREN-VENCELJ:</speaker>

               <p>Hvala. Oprostite, nismo slišali.</p>
            </sp>
            <sp xml:id="SDZ2-Redna-03-1997-03-26.sp150">

               <speaker>MILOŠ ŠUŠTAR:</speaker>

               <p>V imenu vlade vlagam amandma k 12. alinei prvega odstavka 17. člena, tako da se
               prebivališče spremeni v kraj prebivanja. Pisno boste dobili v naslednjih minutah.
               Hvala.</p>
            </sp>
            <sp xml:id="SDZ2-Redna-03-1997-03-26.sp151">

               <speaker>PODPREDSEDNICA DR. HELENA HREN-VENCELJ:</speaker>

               <p>Sedaj prekinjamo obravnavo tega predloga zakona. Ne moremo obravnavati 7. točke, to
               je predlog zakona arhivskih gradiv, pa bomo preskočili to točko in gremo na 8. točko,
               v kateri obravnavamo zakon...</p>
               <p>Prehajamo na <title>8. TOČKO DNEVNEGA REDA - PREDLOG ZAKONA O TRŽNI INŠPEKCIJI - TRETJA
                  OBRAVNAVA.</title> Predlog zakona je za tretjo obravnavo pripravila Vlada Republike
               Slovenije. Želi predstavnik vlade besedo?</p>
               <p>Predlog zakona je obravnaval Odbor za gospodarstvo kot matično delovno telo. Želi
               besedo poročevalec odbora? Prosim, gospod Zagožen.</p>
            </sp>
            <sp xml:id="SDZ2-Redna-03-1997-03-26.sp152">

               <speaker>DR. JOŽE ZAGOŽEN:</speaker>

               <p>Spoštovani! Kolegice in kolegi! Odbor za gospodarstvo je na svoji drugi seji kot
               matično delovno telo obravnaval predlog zakona o tržni inšpekciji, ki ga je Državnemu
               zboru v tretjo obravnavo predložila Vlada Republike Slovenije. Odbor je bil seznanjen
               z mnenjem Sekretariata za zakonodajo in pravne zadeve, v katerem sekretariat
               ugotavlja, da so v predloženem besedilu predloga zakona vključeni vsi v drugi
               obravnavi sprejeti amandmaji ter hkrati opozarja, da bi bili v obravnavanem besedilu
               potrebni še nekateri popravki redakcijske narave. Te pripombe sekretariata je odbor
               upošteval in oblikoval ustrezne amandmaje, ki so zajeti v poročilu odbora. Odbor se
               je tudi opredelil do vloženih amandmajev in sprejel naslednje odločitve:</p>
               <p>Odbor ne podpira amandmajev Vlade Republike Slovenije k 11. in 12. členu ter
               amandmaje poslanske skupine SDS na amandma vlade k 11. členu, glede na to, da 11.
               člen predloga zakona v drugi obravnavi ni bil amandmiran.</p>
               <p>Odbor podpira amandma poslanske skupine Socialdemokratske stranke k 12. členu,
               amandma Vlade Republike Slovenije k 15. členu ter hkrati podpira svoj amandma na
               amandma vlade k 15. členu, s katerim se črta beseda "lahko" in s tem možnost
               inšpektorja, da sam odloči o zasegu delovnih priprav.</p>
               <p>Odbor podpira amandma poslanske skupine Socialdemokratske stranke k 20. členu. V
               razpravi je odbor nekaj pozornosti namenil tudi nekaterim drugim vprašanjem, ni pa
               sprejel ustreznih amandmajev. V zvezi z določbo tretjega odstavka 20. člena, na
               podlagi katere lahko inšpektor s sklepom naloži podjetjem, ki so pristojna za
               distribucijo električne energije, vode, plina ter za telekomunikacijske zveze, da v
               roku treh dni zavezancu, pri katerem inšpektor ugotovi določene nepravilnosti,
               ustavijo njihovo dobavo oziroma prekinejo telekomunikacijske zveze, je bilo
               izpostavljeno vprašanje smiselnosti take določbe. Določba namreč omogoča inšpektorju,
               da podjetjem, ki so pristojna za distribucijo električne energije, nalaga neko
               obveznost. Pojasnjeno je bilo, da takšno določbo vsebuje že zakon o inšpekciji dela
               ter da gre za ukrep, ki daje inšpektorju določena pooblastila v izjemnih situacijah,
               ko inšpektor z drugimi ukrepi ne more več učinkovito opravljati svojega dela.</p>
               <p>V 22. členu so predpisane denarne kazni enake tako za pravno osebo kot tudi za
               samostojnega podjetnika posameznika. Glede na to, da gre za dokaj visoke kazni, je
               bilo izraženo mnenje, da so takšne kazni za samostojne podjetnike posameznike
               previsoke, zato bi bilo smiselno za njih določiti nižje kazni. V zvezi s tem je bilo
               pojasnjeno, da zakon o prekrških ne loči med pravno osebo in samostojnim podjetnikom
               posameznikom, pa tudi drugi zakoni za iste kršitve ne predpisujejo različnim
               kršiteljem različnih kazni.</p>
               <p>Po končani obravnavi je odbor sprejel sklep, da Odbor za gospodarstvo predlaga
               Državnemu zboru Republike Slovenije, da tretjo obravnavo predloga zakona o tržni
               inšpekciji opravi na svoji 3. seji ter da predlog zakona v celoti sprejme. Hvala
               lepa.</p>
            </sp>
            <sp xml:id="SDZ2-Redna-03-1997-03-26.sp153">

               <speaker>PODPREDSEDNICA DR. HELENA HREN-VENCELJ:</speaker>

               <p>Hvala, gospod Zagožen. Zdaj bi pa dali besedo predstavniku vlade - gospod glavni
               tržni inšpektor, Roman Kladušek, ki se nam je priključil. Prosim.</p>
            </sp>
            <sp xml:id="SDZ2-Redna-03-1997-03-26.sp154">

               <speaker>ROMAN KLADUŠEK:</speaker>

               <p>Spoštovano predsedstvo, spoštovane poslanke, poslanci! Hvala lepa za besedo. Torej, v
               zvezi s sprejemom zakona o tržni inšpekciji lahko kot predstavnik predlagatelja
               povem, da smo v pripravi tretjega branja upoštevali vse amandmaje, ki so bili
               sprejeti ob drugem branju v Državnem zboru, da se predlagatelj strinja oziroma ne
               nasprotuje sprejetim amandmajem, ki so bili sprejeti na Odboru za gospodarstvo, ki v
               nekaterih vprašanjih podrobneje ureja nekatere določbe tega zakona in v bistvu ne
               menjajo koncepta oziroma pomenijo še naprej, da bodo tržni inšpektorji lahko z
               večjimi pooblastili, ki jih ta zakon prinaša, opravljali svojo nalogo.</p>
               <p>Zato seveda predlagam Državnemu zboru, da sprejme zakon in amandmaje, ki so bili
               sprejeti na Odboru za gospodarstvo. Hvala lepa.</p>
            </sp>
            <sp xml:id="SDZ2-Redna-03-1997-03-26.sp155">

               <speaker>PODPREDSEDNICA DR. HELENA HREN-VENCELJ:</speaker>

               <p>Hvala. Želi predstavnik Sekretariata za zakonodajo in pravne zadeve besedo? (Ne.)
               Želijo besedo predstavniki poslanskih skupin? (Nihče.) Besedo dajem poslankam in
               poslancem. (Tudi nihče.) Ker ne želi nihče več razpravljati oziroma sploh
               razpravljati, prehajamo na obravnavo in odločanje o posameznih amandmajih. Pregled
               vloženih amandmajev k predlogu zakona o tržni inšpekciji od 17.3. K 8. členu je
               pripravil amandma Odbor za gospodarstvo in najprej bi morda želel kdo o tem še
               razpravljati. (Nihče.) Potem lahko o amandmaju glasujemo. Ugotovimo sklepčnost! (44
               prisotnih.) Premalo. Prosim še enkrat za sklepčnost. Ugotovimo sklepčnost! (53
               prisotnih.)</p>
               <p>Kdo je za? (46 poslancev.) Je kdo proti? (1 poslanec.)</p>
               <p>Ugotavljam, da je amandma sprejet.</p>
               <p>Amandmaji k 11. členu pa v drugi obravnavi niso bili amandmirani in zato so pod točko
               1 in 2 brezpredmetni in tudi k 12. členu, ki se nanaša oziroma ki je povezan s tem.
               Tako da prehajamo na naslednji amandma k 12. členu pod točko 2. Tega je oblikovala
               poslanska skupina SDS in matično delovno telo amandma podpira. Želi kdo še besedo?
               (Ne.) Potem prosim za glasovanje. Ugotovimo sklepčnost! (54 prisotnih.)</p>
               <p>Kdo je za? (30 poslancev.) Je kdo proti? (16 poslancev.)</p>
               <p>Ugotavljam, da je amandma sprejet.</p>
               <p>K 15. členu amandma na amandma vlade. Odbor za gospodarstvo je predlagatelj tega
               amandmaja. To je prvi in drugi je pa amandma Vlade Republike Slovenije. Najprej bi
               glasovali oziroma želi kdo o tem še razpravljati? (Ne želi.) Potem lahko glasujemo o
               prvem amandmaju k 15. členu. Ugotovimo sklepčnost! (52 prisotnih.)</p>
               <p>Kdo je za? (42 poslancev.) Je kdo proti? (2 poslanca.)</p>
               <p>Ugotavljam, da je amandma sprejet.</p>
               <p>Drugi amandma k 15. členu, Vlada Republike Slovenije in matično delovno telo podpira.
               Želi kdo besedo? (Ne želi.) Potem glasujmo. Ugotovimo sklepčnost! (55 prisotnih.)</p>
               <p>Kdo je za? (48 poslancev.) Je kdo proti? (1 poslanec.)</p>
               <p>Ugotavljam, da je amandma sprejet.</p>
               <p>K 20. členu je pripravila amandma poslanska skupina SDS, matično delovno telo ta
               amandma podpira. Želi kdo besedo? (Ne želi.) Potem lahko glasujemo. Ugotovimo
               sklepčnost! (49 prisotnih.)</p>
               <p>Kdo je za? (39 poslancev.) Je kdo proti? (5 poslancev.)</p>
               <p>Ugotavljam, da je amandma sprejet.</p>
               <p>K 22. členu imamo dva amandmaja Odbora za gospodarstvo. Prvi, najprej bomo glasovali
               o 1. členu. Želi morda pred tem kdo besedo? (Ne.) Potem pa prosim za sklepčnost.
               Ugotovimo sklepčnost! (50 prisotnih.)</p>
               <p>Kdo je za? (49 poslancev.) Je kdo proti? (Nihče.)</p>
               <p>Ugotavljam, da je prvi amandma sprejet.</p>
               <p>Drugi amandma Odbora za gospodarstvo. Lahko glasujemo? Ugotovimo sklepčnost! (53
               poslancev.)</p>
               <p>Kdo je za? (46 poslancev.) Je kdo proti? (1 poslanec.)</p>
               <p>Ugotavljam, da je amandma sprejet.</p>
               <p>K 23. členu imamo amandma Odbora za gospodarstvo. Želi še morda kdo besedo? (Ne
               želi.) Potem lahko zopet glasujemo. Ugotovimo sklepčnost! (53 prisotnih.)</p>
               <p>Kdo je za? (48 poslancev.) Je kdo proti? (Nihče.)</p>
               <p>Ugotavljam, da je amandma sprejet.</p>
               <p>Imamo samo še amandma k 24. členu Odbora za gospodarstvo. Želi kdo besedo? (Ne.)
               Ugotovimo sklepčnost! (53 prisotnih.)</p>
               <p>Kdo je za? (47 poslancev.) Je kdo proti? (Nihče.)</p>
               <p>Ugotavljam, da je amandma sprejet.</p>
               <p>Ker smo sedaj izglasovali vse amandmaje, sprašujemo, če je potreben kakšen
               uskladitveni amandma, sicer bi lahko glasovali za zakon v celoti. Ni pripomb.</p>
               <p>Potem dajem na glasovanje predlog zakona o tržni inšpekciji v celoti. Ugotovimo
               sklepčnost! (60 prisotnih.)</p>
               <p>Kdo je za? (54 poslancev.) Je kdo proti? (1 poslanec.)</p>
               <p>Ugotavljam, da je zakon v celoti sprejet.</p>
               <p>S tem zaključujemo to točko dnevnega reda.</p>
               <p>Vračamo se k <title>6. TOČKI DNEVNEGA REDA - PREDLOG ZAKONA O ZAČASNEM ZATOČIŠČU</title> ,
               ker smo dobili uskladitveni amandma Vlade Republike Slovenije, in sicer amandma k
               dvanajsti alinei prvega odstavka 17. člena. Gre za spremembo izraza prebivališče v
               kraj bivanja. Torej, ta amandma se v celoti glasi: "V dvanajsti alinei prvega
               odstavka 17. člena se prebivališče spremeni v kraj prebivanja." Ima kdo obrazložitev
               glasu? (Ne.) Potem lahko glasujemo o tem amandmaju. Ugotovimo sklepčnost! (58
               prisotnih.)</p>
               <p>Kdo je za amandma Vlade Republike Slovenije? (49 poslancev.) Je kdo proti?
               (Nihče.)</p>
               <p>Ugotavljam, da je ta uskladitveni amandma soglasno sprejet.</p>
               <p>Sedaj damo lahko zakon v celoti na glasovanje. Ugotovimo sklepčnost! (55
               poslancev.)</p>
               <p>Kdo je za sprejem zakona? (39 poslancev.) Je kdo proti? (7 poslancev.)</p>
               <p>Ugotavljam, da je zakon v celoti sprejet.</p>
               <p>Vračamo se k <title>3.A. TOČKI DNEVNEGA REDA,</title> in sicer k 5. členu <title>PREDLOGA
                  ZAKONA O ZAČASNI DOLOČITVI OSNOVE ZA DOLOČANJE PLAČ IN DRUGIH PREJEMKOV IZ
                  DELOVNEGA RAZMERJA</title>
               </p>
               <p>- hitri postopek je to.</p>
               <p>Skupina poslancev Državnega zbora je predlagala, da se v 5. členu doda drugi
               odstavek, ki se glasi: "Plače in drugi prejemki iz delovnega razmerja za mesec marec
               1997 se izplačajo na podlagi osnov, ki so bile upoštevane pri izplačilih za mesec
               februar 1997."</p>
               <p>Želi kdo razpravljati? (Ne želi.) Potem lahko glasujemo o tem amandmaju. Ugotovimo
               sklepčnost! (56 prisotnih.)</p>
               <p>Kdo je za? (53 poslancev.) Je kdo proti? (Nihče.)</p>
               <p>Ugotavljam, da je amandma sprejet.</p>
               <p>Glasujemo torej o 5. členu v celoti. Ugotovimo sklepčnost! (55 prisotnih.)</p>
               <p>Kdo je za? (47 poslancev.) Je kdo proti? (Nihče.)</p>
               <p>Ugotavljam, da je 5. člen sprejet.</p>
               <p>Razpravljamo o naslovu. Ali želi še kdo razpravljati o naslovu zakona? (Nihče.)</p>
               <p>Na glasovanje dajem torej naslov zakona. Ugotovimo sklepčnost! (54 prisotnih.)</p>
               <p>Kdo je za? (55 poslancev.) Je kdo proti? (Nihče.)</p>
               <p>Ugotavljam, da smo naslov izglasovali.</p>
               <p>Smo torej pri <title>tretji obravnavi.</title> Želi kdo od pooblaščenih predlagateljev
               vložiti amandmaje? (Ne.) Ugotavljam, da ni nobenega dodatnega amandmaja in zato dajem
               na glasovanje predlog zakona v celoti. Ugotavljamo sklepčnost! (53 prisotnih.)</p>
               <p>Kdo je za? (57 poslancev.) Je kdo proti? (Nihče.)</p>
               <p>Ugotavljam, da je zakon sprejet.</p>
               <p>S tem so tudi predlagani dodatni sklepi brezpredmetni, ker smo zakon sprejeli.</p>
               <p>Prehajamo na <title>9. TOČKO DNEVNEGA REDA, to je PREDLOG ZAKONA O DRŽAVNEM
                  PRAVOBRANILSTVU - TRETJA OBRAVNAVA.</title> Predlog zakona je za tretjo obravnavo
               pripravila Vlada Republike Slovenije. Želi predstavnik vlade besedo? (Ne.) Predlog
               zakona je obravnaval Odbor za notranjo politiko in pravosodje kot matično delovno
               telo. Želi poročevalec odbora besedo? (Ne.) Želi besedo predstavnik Sekretariata za
               zakonodajo in pravne zadeve?</p>
               <p>Vljudno prosim, če bi nekoliko utišali diskusije in da bi tisti, ki motijo naše delo,
               zapustili prostor.</p>
               <p>Ker je pravkar prišel gospod minister, bi še enkrat ponovila, če želi morda gospod
               minister besedo, da obrazloži ali ima dodatne podatke glede zakona o državnem
               pravobranilstvu? (Ne.) Hvala. Želijo besedo predstavniki poslanskih skupin? (Ne.)
               Besedo imajo poslanke in poslanci. Želi še kdo razpravljati? Imamo samo dva
               amandmaja, ki ga imate v poročilu Odbora za notranjo politiko in pravosodje z dne 11.
               marca 1997, in sicer amandma k 29. členu in pa amandma k 53. členu. V razpravo dajem
               amandma k 29. členu. Želi kdo besedo? (Ne želi.) Potem lahko o tem amandmaju
               glasujemo. Ugotovimo sklepčnost! (52 prisotnih.)</p>
               <p>Kdo je za? (50 poslancev.) Je kdo proti? (Nihče.)</p>
               <p>Ugotavljam, da je amandma k 29. členu sprejet.</p>
               <p>Prosim za pripombe ali pa besedo k amandmaju k 53. členu. Želi kdo besedo? (Ne želi.)
               Potem lahko o njem glasujemo. Ugotovimo sklepčnost! (52 prisotnih.)</p>
               <p>Kdo je za? (50 poslancev.) Je kdo proti? (1 poslanec.)</p>
               <p>Ugotavljam, da je amandma sprejet.</p>
               <p>Sprašujem Sekretariat za zakonodajo in pravosodje, če je morda potreben kakšen
               uskladitven amandma? Gospod Baškovič, želi besedo.</p>
            </sp>
            <sp xml:id="SDZ2-Redna-03-1997-03-26.sp156">

               <speaker>MILAN BAŠKOVIČ:</speaker>

               <p>Hvala lepa. Po teh amandmajih, ki so bili sprejeti, je ugotovljena neskladnost v neki
               bistveni prvini tega zakona, namreč glede trajanja funkcije oziroma mandata državnega
               pravobranilca. Amandma k 29. členu je zdaj uvedel trajanje mandata za 8 let, z
               možnostjo relekcije, medtem pa je v 3. členu ostala dikcija nepopravljena, ker glede
               na amandmajsko tehniko to ni bilo mogoče urediti, kjer je pa v zadnjem odstavku
               določeno, da je funkcija trajna. Sedaj bo treba to nasprotje izčistiti. To je
               prvo.</p>
               <p>Ravno tako se potem veže na isto izhodišče 59. člen, ki ravno tako mandatno dobo
               omenja in je treba to zopet urediti v zvezi z novim izhodiščem oziroma z novo
               definicijo glede omejenega mandata. Ravno tako tudi 71. člen, ki tudi omenja trajno
               funkcijo in je zopet v nasprotju s tistim, kar je bilo sprejeto kot osemletni
               mandat.</p>
               <p>Posredno pa prihaja v poštev tudi razmislek, da je glede na spremembo karakterja
               funkcije treba tudi urediti 60. člen, ki pa govori o posledicah prenehanja mandata,
               ki se postavlja v drugačno luč. Hvala lepa.</p>
            </sp>
            <sp xml:id="SDZ2-Redna-03-1997-03-26.sp157">

               <speaker>PODPREDSEDNICA DR. HELENA HREN-VENCELJ:</speaker>

               <p>Hvala, gospod Baškovič. Pozivam torej Vlado Republike Slovenije, ki je pripravila
               zakon za tretjo obravnavo, da pripravi uskladitveni amandma in bomo potem lahko
               nadaljevali, zato prekinjam to točko.</p>
               <p>Gremo k <title>10. TOČKI DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O VOJNIH INVALIDIH, TRETJA OBRAVNAVA.</title>
               </p>
               <p>Ja, prosim.</p>
            </sp>
            <sp xml:id="SDZ2-Redna-03-1997-03-26.sp158">

               <speaker>JOŽE TRATNIK:</speaker>

               <p>Spoštovana poslanka in poslanci! Dovolite, da se vrnemo k prejšnji točki dnevnega
               reda - verjetno je šlo za kratek nesporazum. Namreč, predlagal bi, glede na to, da
               ima vlada že pripravljene usklajevalne amandmaje, če se lahko to nadaljuje jutri, kot
               zadnja točka dnevnega reda Državnega zbora, tako da bi do jutri ta zakon uskladili in
               ga z usklajevalnimi amandmaji dali v dokončno redakcijo. Hvala lepa.</p>
            </sp>
            <sp xml:id="SDZ2-Redna-03-1997-03-26.sp159">

               <speaker>PODPREDSEDNICA DR. HELENA HREN-VENCELJ:</speaker>

               <p>Hvala. Takoj, ko bomo dobili usklajevalne amandmaje, bomo zaključili oziroma
               obravnavali in zaključili zakon.</p>
               <p>Torej, vračamo se k 10. točki, predlog zakona o spremembah in dopolnitvah zakona o
               vojnih invalidih.</p>
               <p>Predlog zakona je za tretjo obravnavo pripravil predlagatelj zakona Miran Potrč. Želi
               predlagatelj besedo? Prosim, gospod Potrč.</p>
            </sp>
            <sp xml:id="SDZ2-Redna-03-1997-03-26.sp160">

               <speaker>MIRAN POTRČ:</speaker>

               <p>Hvala lepa. Spoštovana gospa podpredsednica, spoštovane kolegice in kolegi! Po nekaj
               več kot letu dni je zakon o spremembah in dopolnitvah zakona o vojnih invalidih
               prišel v tretjo obravnavo. Predlagatelji smo pred letom dni predlagali, naj bi bil
               obravnavan in sprejet po hitrem postopku, ker smo bili mnenja, da gre za takšna
               vsebinska vprašanja, ki bi hitri postopek tudi zaslužila. Menili smo najbrž, da bi
               bilo prav, da bi glede na to, da je bil v januarju sprejet zakon o spremembah in
               dopolnitvah zakona o pokojninskem zavarovanju, tudi za invalide uskladili na enak
               način kot za upokojence usklajevanje pokojnin. Menili smo, da je prav, da bi čimprej
               uredili zmernejšo oziroma ustreznejšo družinsko invalidnino članom družin, predvsem
               padlim svojcem v osamosvojitveni vojni leta 1991. Menili smo, da bi bilo prav, da bi
               čimprej v skladu z zakonom o društvih, ki terja, da se lastnina ureja v tako
               imenovani področni zakonodaji, uredili tudi lastnino invalidskih društev. Po letu dni
               so ta vprašanja prišla zdaj na Državni zbor. Troje bistvenih vprašanj ureja ta
               zakon.</p>
               <p>Zakon za tretjo obravnavo je pripravljen v skladu z amandmaji, ki so bili v drugi
               obravnavi sprejeti. Sekretariat za zakonodajo in pravne zadeve Državnega zbora nima
               pripomb. Obe delovni telesi, matično delovno telo, to je Odbor za delo, družino in
               socialne zadeve in zainteresirano delovno telo, to je Komisija za invalide, sta
               podprla spremembe in dopolnitve zakona v predlagani vsebini in jaz vas prosim, da to
               storite tudi vi. S tem boste, to je moje prepričanje, dali zadoščenje prizadevanjem
               vseh invalidskih organizacij v Sloveniji, da do teh sprememb pride, kar so, posebej
               na Komisiji za invalide, tudi nesporno in jasno povedali njihovi predstavniki. Hvala
               lepa.</p>
            </sp>
            <sp xml:id="SDZ2-Redna-03-1997-03-26.sp161">

               <speaker>PODPREDSEDNICA DR. HELENA HREN-VENCELJ:</speaker>

               <p>Hvala, gospod Potrč. Predlog zakona je obravnaval Odbor za zdravstvo, delo, družino
               in socialno politiko kot matično delovno telo. Želi besedo poročevalec odbora? (Ne
               želi.) Želi besedo predstavnik Sekretariata za zakonodajo in pravne zadeve? (Ne
               želi.) Želi besedo predstavnik vlade? (Ne želi.) Želijo besedo predstavniki
               poslanskih skupin? (Ne želijo.) Potem imajo besedo poslanci in poslanke. Prosim,
               gospod Janša.</p>
            </sp>
            <sp xml:id="SDZ2-Redna-03-1997-03-26.sp162">

               <speaker>JANEZ JANŠA:</speaker>

               <p>Spoštovana gospa podpredsednica, kolegice in kolegi! Mi podpiramo ta zakon. Je pa
               treba ob tem, ko bomo za ta zakon glasovali, povedati, da ta zakon, ko gre za svojce
               padlih v vojni za Slovenijo, popravlja krivico tem ljudem, svojcem, ki je bila
               storjena z zakonom, ki je začel veljati v začetku lanskega leta. Vendar pa ne
               popravlja nekaterih drugih stvari v zvezi s svojci padlih. Ne popravlja krivice, ki
               nastaja, ko se posamezni prejemki teh oseb med sabo seštevajo in potem odštevajo in
               tudi sredstva, zneski, ki pridejo s teh procentov, iz 4. člena tega zakona, če se ne
               motim, so izjemno nizki. Gre za nekaj deset tisočakov in ta sredstva niso tisto, kar
               je ta država dolžna tem ljudem. Mi bomo ta zakon podprli, vendar bi prosil vlado,
               predvsem ministrstvo, ki je za to pristojno, da v čim krajšem času pripravi ali
               poseben zakon, ki bo urejal te stvari, ali pa uskladi podzakonske akte, ki zdaj
               urejajo te zadeve, da da jasna navodila pristojnim ljudem na upravnih enotah, ki zdaj
               to rešujejo, da ne bo prihajalo do zapletov. Predvsem pa naj določi vsoto, ki bo
               primerna, ki ne bo sramotna. To državo ne bo nič stalo, ker gre - na srečo - za
               izjemno majhno število ljudi in na ta način po vseh teh letih uredi ta status. Žal
               toliko let je že preteklo, pa zadeve še vedno niso urejene. Naša poslanska skupina bo
               dala vladi mesec dni časa, da to pripravi. Če vlada tega v tem času ne bo pripravila,
               bomo sami vložili poseben zakon, ki bo v celoti urejal to vprašanje. Hvala.</p>
            </sp>
            <sp xml:id="SDZ2-Redna-03-1997-03-26.sp163">

               <speaker>PODPREDSEDNICA DR. HELENA HREN-VENCELJ:</speaker>

               <p>Hvala, gospod Janša. Želi še kdo razpravljati? (Ne.) Ker k predlogu zakona ni bil
               vložen noben amandma, prehajamo na glasovanje o zakonskem predlogu. Ugotavljamo
               sklepčnost! (60 prisotnih.)</p>
               <p>Kdo je za? (65 poslancev.) Je kdo proti? (Nihče.)</p>
               <p>Ugotavljam, da je zakon sprejet.</p>
               <p>S tem zaključujemo to točko dnevnega reda.</p>
               <p>Prehajamo na <title>11. TOČKO DNEVNEGA REDA, to je PREDLOG ZAKONA O UPRAVNEM SPORU -
                  DRUGA OBRAVNAVA.</title> Predlog zakona je v drugo obravnavo zboru predložila Vlada
               Republike Slovenije. Želi predstavnik vlade besedo? (Ne.) Predlog zakona je
               obravnaval Odbor za notranjo politiko in pravosodje kot matično delovno telo. Prosim
               poročevalca, da predstavi mnenje odbora o predlogu zakona.</p>
               <p>Obveščam vas, da nimamo pregleda amandmajev ta trenutek, ker se še dopolnjujejo in
               zato moramo počakati. Pri 11.a točki nimamo poročila.</p>
               <p>Prehajamo na <title>12. TOČKO DNEVNEGA REDA - PREDLOG ODLOKA O ORGANIZACIJI IN DELU
                  SLUŽB DRŽAVNEGA ZBORA.</title> Gradivo ste prejeli s sklicem 2. seje Državnega zbora.
               Predlog odloka je v obravnavo zboru predložila Komisija za volitve, imenovanja in
               administrativne zadeve. Želi poročevalec komisije besedo? (Ne želi.) Želi predstavnik
               Sekretariata za zakonodajo in pravne zadeve besedo? (Ne želi.) Želijo besedo
               predstavniki poslanskih skupin? (Ne želijo.) Besedo dajem poslancem in poslankam. Ni
               razprave. Želi še kdo razpravljati? (Ne.)</p>
               <p>Potem prehajamo na obravnavo amandmajev, ki jih imamo v poročilu k predlogu odloka o
               organizaciji in delu služb Državnega zbora z dne 18.3. Imamo amandmaje k 3. členu,
               4., potem amandma za novo 3.a podpoglavje, in nov 6.a člen. Nadalje še nov 3.b in nov
               6.b člen, amandma k 8., 9., 10., nov 10.a, amandma k 14. členu, 15., 19. in 20.
               členu, in potem še amandma poslanske skupine SDS k 12. členu.</p>
               <p>Gremo po vrsti. Najprej imamo amandma k 3. členu. Tekst imate v vašem materialu. Želi
               kdo besedo? (Ne.) Ugotovimo sklepčnost! (58 prisotnih.)</p>
               <p>Kdo je za? (37 poslancev.) Je kdo proti? (4 poslanci.)</p>
               <p>Ugotavljam, da je amandma k 3. členu sprejet.</p>
               <p>Amandma k 4. členu. Želi kdo besedo? (Ne.)</p>
               <p>Potem lahko glasujemo. Ugotovimo sklepčnost! (55 prisotnih.)</p>
               <p>Kdo je za? (42 poslancev.) Je kdo proti? (3 poslanci.)</p>
               <p>Ugotavljam, da je amandma sprejet.</p>
               <p>Amandma za novo 3.a podpoglavje in nov 6.a člen. Želi kdo besedo? (Ne.)</p>
               <p>Potem lahko glasujemo. Ugotovimo sklepčnost! (56 prisotnih.)</p>
               <p>Kdo je za? (43 poslancev.) Je kdo proti? (1 poslanec.)</p>
               <p>Ugotavljam, da je amandma sprejet.</p>
               <p>Amandma za novo III.B podpoglavje, novi 6.b člen. Želi kdo besedo? (Ne želi.)
               Ugotovimo sklepčnost! (59 prisotnih.)</p>
               <p>Kdo je za? (43 poslancev.) Je kdo proti? (2 poslanca.)</p>
               <p>Ugotavljam, da je ta amandma sprejet.</p>
               <p>Amandma k 8. členu. Amandma predvideva, da se ta člen črta. Želi kdo razpravljati?
               (Nihče.) Potem lahko glasujemo. Ugotovimo sklepčnost! (58 prisotnih.)</p>
               <p>Kdo je za? (43 poslancev.) Je kdo proti? (1 poslanec.)</p>
               <p>Ugotavljam, da je ta amandma sprejet.</p>
               <p>Amandma k 9. členu. Želi kdo besedo? (Nihče.) Lahko glasujemo. Ugotovimo sklepčnost!
               (55 prisotnih.)</p>
               <p>Kdo je za? (46 poslancev.) Je kdo proti? (2 poslanca.)</p>
               <p>Ugotavljam, da je ta amandma sprejet.</p>
               <p>Amandma k 10. členu. Želi kdo besedo? (Nihče.) Lahko glasujemo. Ugotovimo sklepčnost!
               (59 prisotnih.)</p>
               <p>Kdo je za? (48 poslancev.) Je kdo proti? (2 poslanca.)</p>
               <p>Ugotavljam, da je ta amandma sprejet.</p>
               <p>Novi 10.a člen. Amandma za novi 10.a člen. Želi kdo razpravljati? (Ne želi.) Torej
               lahko glasujemo. Ugotovimo sklepčnost! (62 prisotnih.)</p>
               <p>Kdo je za? (40 poslancev.) Je kdo proti? (2 poslanca.)</p>
               <p>Ugotavljam, da je amandma sprejet.</p>
               <p>Potem imamo amandma k 12. členu. Tekst imate. Želi še kdo besedo? (Nihče.) Potem bi
               lahko o amandmaju k 12. členu glasovali. Ugotovimo sklepčnost! (53 prisotnih.)</p>
               <p>Kdo je za ta amandma? (30 poslancev.) Je kdo proti? (29 poslancev.)</p>
               <p>Ugotavljam, da je amandma sprejet.</p>
            </sp>
            <sp xml:id="SDZ2-Redna-03-1997-03-26.sp164">

               <speaker>PODPREDSEDNICA DR. HELENA HREN-VENCELJ:</speaker>

               <p>Na glasovanje dajem predlog, da se ponovi glasovanje o amandmaju k 12. členu.
               Ugotovimo sklepčnost! (56 prisotnih.)</p>
               <p>Kdo je za? (50 članov.) Je kdo proti? (Nihče.)</p>
               <p>Ugotavljam, da ponovno glasujemo o amandmaju k 12. členu.</p>
               <p>Obrazložitev glasu ima gospod Hvalica.</p>
            </sp>
            <sp xml:id="SDZ2-Redna-03-1997-03-26.sp165">

               <speaker>IVO HVALICA:</speaker>

               <p>Hvala lepa. Spoštovani! Običajno skoči sem za govornico nekdo, ko pravi, da se je
               zmotil zaradi tega, ker mu rečejo, da je narobe glasoval, ne zaradi tega, ker se je
               zmotil. To je stara finta in tako sem tudi to razumel. Ne vem, kaj bi imeli proti
               temu amandmaju. Sekretarja delavnega telesa določi generalni sekretar na predlog
               predsednika delovnega telesa. Ja, pa kaj bi želeli, da vam nekdo drug da sekretarja
               ali kaj? Kaj pa počnete sedaj v vladi? Nameščate svoje ljudi. Ali bi bili zadovoljni,
               da bi jih jaz nameščal? Ne, sigurno ne. Torej, lepo vas prosim, no, dajmo neko
               vzporedno logiko tudi k temu in podprite ta zelo normalni amandma. Hvala lepa.</p>
            </sp>
            <sp xml:id="SDZ2-Redna-03-1997-03-26.sp166">

               <speaker>PODPREDSEDNICA DR. HELENA HREN-VENCELJ:</speaker>

               <p>Hvala, gospod Hvalica. Prepričana sem, da so poslanci nekoliko utrujeni in zato niso
               bili dovolj pozorni pri glasovanju. Zato prosim, če ponovno glasujemo o tem amandmaju
               k 12. členu. Ugotovimo sklepčnost! (56 prisotnih.)</p>
               <p>Kdo je za? (23 poslancev.) Je kdo proti? (31 poslanec.)</p>
               <p>Ugotavljam, da amandma ni sprejet.</p>
               <p>Besedo ima Franc Jazbec.</p>
            </sp>
            <sp xml:id="SDZ2-Redna-03-1997-03-26.sp167">

               <speaker>FRANC JAZBEC:</speaker>

               <p>Spoštovani! Očitno je s tipkovnicami nekaj narobe, ker ko hočeš pritisniti
               prisotnost, te ni, pojavi se pa potem glasovanje. Hvala. Predlagam, da se glasovanje
               ponovi.</p>
            </sp>
            <sp xml:id="SDZ2-Redna-03-1997-03-26.sp168">

               <speaker>PODPREDSEDNICA DR. HELENA HREN-VENCELJ:</speaker>

               <p>Gospod Jazbec je predlagal, da ponovno glasujemo o tem amandmaju. Glasujemo o tem,
               ali bomo ponovno glasovali. Ugotovimo sklepčnost! (67 prisotnih.)</p>
               <p>Kdo je za? (61 poslanec.) Je kdo proti? (1 poslanec.) Prosim za ponovno glasovanje o
               tem amandmaju. Ugotavljamo prisotnost! (67 prisotnih.)</p>
               <p>Kdo je za amandma? (22 poslancev.) Je kdo proti? (37 poslancev.)</p>
               <p>Ugotavljam, da amandma ni sprejet.</p>
               <p>Vračamo se k amandmaju k 14. členu. Želi kdo besedo? (Ne.) Ugotavljamo sklepčnost!
               (53 prisotnih.)</p>
               <p>Kdo je za? (32 poslancev.) Je kdo proti? (2 poslanca.)</p>
               <p>Ugotavljam, da je amandma sprejet.</p>
               <p>Imamo amandma k 15. členu. Želi kdo besedo? (Ne.) Ugotavljamo sklepčnost! (60
               prisotnih.)</p>
               <p>Kdo je za? (38 poslancev.) Je kdo proti? (3 poslanci.)</p>
               <p>Ugotavljam, da je amandma sprejet.</p>
               <p>Imamo amandma k 19. členu. Želi kdo besedo? Ugotavljamo sklepčnost! (56
               prisotnih.)</p>
               <p>Kdo je za? (49 poslancev.) Je kdo proti? (2 poslanca.)</p>
               <p>Ugotavljam, da je amandma sprejet.</p>
               <p>Imamo še amandma k 20. členu. Amandma je redakcijske narave. Želi kdo besedo? (Ne.)
               Ugotavljamo sklepčnost! (59 prisotnih.)</p>
               <p>Kdo je za? (45 poslancev.) Je kdo proti? (2 poslanca.)</p>
               <p>Ugotavljam, da je amandma sprejet.</p>
               <p>Dajem odlok, ki ga je pripravila Komisija za volitve, imenovanja in administrativne
               zadeve, v celoti na glasovanje. Ugotavljamo sklepčnost! (58 prisotnih.)</p>
               <p>Kdo je za? (46 poslancev.) Je kdo proti? (3 poslanci.)</p>
               <p>Ugotavljam, da je odlok sprejet.</p>
               <p>Prehajamo na <title>13. TOČKO DNEVNEGA REDA - TERMINSKI PLAN DELA DRŽAVNEGA ZBORA.</title>
               </p>
               <p>Predlog terminskega plana dela Državnega zbora v letu 1997 je skladno s poslovnikom
               pripravljen in usklajen na kolegiju predsednika Državnega zbora in ste ga prejeli s
               sklicem seje. Želijo besedo predstavniki poslanskih skupin? (Ne želijo.) Potem imajo
               besedo poslanci in poslanke. Kdo želi razpravljati? (Nihče.) Torej, s tem smo
               zaključili.</p>
               <p>Potem glasujemo o terminskem planu dela Državnega zbora. Ugotovimo sklepčnost! (56
               prisotnih.)</p>
               <p>Kdo je za? (46 poslancev.) Je kdo proti? (3 poslanci.)</p>
               <p>Ugotavljam, da je terminski plan dela Državnega zbora za leto 1997 sprejet.</p>
               <p>Prehajamo na <title>14. TOČKO DNEVNEGA REDA - OBRAVNAVA SPREMEMBE POROČILA O
                  GOSPODARSKIH DRUŽBAH, PODJETJIH ALI ZAVODIH, ZA KATERE V SKLADU S PRVIM ODSTAVKOM
                  20. ČLENA ZAKONA O NEZDRUŽLJIVOSTI OPRAVLJANJA JAVNE FUNKCIJE S PRIDOBITNO
                  DEJAVNOSTJO VELJA PREPOVED POSLOVANJA Z DRŽAVO, JAVNIMI PODJETJI IN JAVNIMI
                  ZAVODI.</title>
               </p>
               <p>Spremembo poročila je zboru predložila komisija po zakonu o nezdružljivosti
               opravljanja javne funkcije s pridobitno dejavnostjo. Želi poročevalec komisije
               besedo? (Ne.) Potem predstavnik Sekretariata za zakonodajo in pravne zadeve? (Ne.)
               Želijo besedo predstavniki poslanskih skupin? Prosim, gospod Kebrič.</p>
            </sp>
            <sp xml:id="SDZ2-Redna-03-1997-03-26.sp169">

               <speaker>IVAN KEBRIČ:</speaker>

               <p>Spoštovana podpredsednica, kolegice in kolegi! Predlagam Državnemu zboru v imenu
               poslanske skupine DeSUS, da se preloži sprejetje poročila komisije po zakonu o
               nezdružljivosti opravljanja javne funkcije s pridobitno dejavnostjo, ker je prišlo do
               nejasnosti in netočnosti pod številko 40 in 41. Sprejetje tega poročila danes bi
               povzročilo škodo. Upam za razumevanje.</p>
            </sp>
            <sp xml:id="SDZ2-Redna-03-1997-03-26.sp170">

               <speaker>PODPREDSEDNICA DR. HELENA HREN-VENCELJ:</speaker>

               <p>Gospod Kebrič, ni bilo jasno, ali želite, da se preloži na naslednjo sejo ali za
               danes? Torej, pravite na konec seje. V redu, potem bomo dali točko na konec seje.</p>
               <p>Zaključujemo sejo Državnega zbora za danes in nadaljujemo jutri ob 10.00 uri. Hvala
               za pozornost! <title>(SEJA JE BILA PREKINJENA 26. MARCA 1997 OB 16.50 URI.)</title>
               </p>
            </sp>
         </div>
      </body>
   </text>
</TEI>

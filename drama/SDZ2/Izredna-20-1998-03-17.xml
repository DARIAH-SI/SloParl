<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ2-Izredna-20-1998-03-17">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|372FC4D163677F9BC12565D20035110C</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=372FC4D163677F9BC12565D20035110C</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Izredna-20-1998-03-17.DZ" n="20">
               <name>Izredna</name>
               <date when="1998-03-17"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Izredna-20-1998-03-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">nadaljevanje 20. izredne seje</stage>
            <stage type="date">17. marec 1998</stage>
            <stage type="chairman"> Sejo je vodil Janez Podobnik, predsednik državnega zbora.</stage>
            <stage type="time"> Seja se je pričela ob 14.15 uri.</stage>


            <sp xml:id="SDZ2-Izredna-20-1998-03-17.sp1">

               <speaker>PREDSEDNIK JANEZ PODOBNIK:</speaker>

               <p>Poslanke in poslanci! Pričenjam nadaljevanje 20. izredne seje državnega zbora
               Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednje
               poslanke in poslanci: Herman Tomažič, Jože Avšič, Franc Jazbec, Alojz Peterle, Franc
               Kangler, Franc Potočnik, Boris Sovič po 17.00 uri. Prosim, da ugotovimo prisotnost v
               dvorani! <stage xml:id="SDZ2-Izredna-20-1998-03-17.stage5">(72 prisotnih.)</stage></p>
               <p>Državni zbor je sklepčen in lahko odloča.</p>
               <p>Na sejo sem vabil predstavnike vlade Republike Slovenije in jih lepo pozdravljam.
               Današnje nadaljevanje 20. izredne seje bomo pričeli z obravnavo 2. točke dnevnega
               reda - to je akta o odreditvi parlamentarne preiskave o sumu zlorabe javnih
               pooblastil v procesu lastninskega preoblikovanja in privatizacije nekdanje družbene
               lastnine, ter nato prešli na obravnavo preostalih točk po dnevnem redu dalje.</p>
               <p>Rad bi vas tudi obvestil, da smo se na delovnem pogovoru srečali predsedniki - vodje
               poslanskih skupin in se dogovorili, da bo danes državni zbor zasedal in obravnaval
               točke izredne seje. Jutri ob 10.00 uri bo nadaljeval z 8. redno sejo in sicer s 6.
               točko dnevnega reda - to je točko, če jo delovno poimenujem - oblikovanje novih
               občin. To smo dolžni storiti zato, ker nas pač določeni roki zavezujejo, da to
               obravnavamo.</p>
               <p>Prav tako smo se dogovorili - prosim za pozornost - da bo v petek, 20. marca in
               torek, 24. marca, v petek dopoldne in torek popoldne, rezerviran termin za delo
               delovnih teles, da bi lahko pripravili gradivo za 8. redno sejo, to še posebej velja
               za komisijo za nadzor lastninskega preoblikovanja, ki ima dve pomembni točki dnevnega
               reda - priprave glede 8. redne seje.</p>
               <p>Torej nadaljujemo z 20. izredno sejo.</p>
               <p>Prehajamo na <title xml:id="SDZ2-Izredna-20-1998-03-17.title1">2. TOČKO DNEVNEGA REDA - AKT O ODREDITVI PARLAMENTARNE PREISKAVE O
                  SUMU ZLORABE JAVNIH POOBLASTIL V PROCESU LASTNINSKEGA PREOBLIKOVANJA IN
                  PRIVATIZACIJE NEKDANJE DRUŽBENE LASTNINE.</title>
               </p>
               <p>Gradivo je objavljeno v Poročevalcu številka 18/98. Zahtevo za uvedbo parlamentarne
               preiskave je na podlagi 37. člena ustave Republike Slovenije državnemu zboru
               predložila skupina poslancev s prvopodpisanim Bogomirjem Špiletičem.</p>
               <p>Ali želi predstavnik predlagateljev besedo? <stage xml:id="SDZ2-Izredna-20-1998-03-17.stage6">(Ne želi.)</stage> Želi besedo predstavnik
               sekretariata za zakonodajo in pravne zadeve? <stage xml:id="SDZ2-Izredna-20-1998-03-17.stage7">(Ne želi.)</stage> Ali želijo besedo
               predstavniki poslanskih skupin? <stage xml:id="SDZ2-Izredna-20-1998-03-17.stage8">(Ne želijo.)</stage> Besedo dajem poslankam in poslancem.
               Pisnih razprav ni. Razprave ostalih poslancev, ki se niste pisno prijavili, bom
               omejil na 5 minut. Kdo želi besedo? Ni razprave in jo zaključujem. Zaključujem
               splošno razpravo.</p>
               <p>Na podlagi drugega odstavka 4. člena poslovnika o parlamentarni preiskavi zbor o
               zahtevi za uvedbo parlamentarne preiskave ne glasuje. Zato ugotavljam, da je državni
               zbor odredil parlamentarno preiskavo o sumu zlorabe javnih pooblastil v procesu
               lastninskega preoblikovanja in privatizacije nekdanje družbene lastnine.</p>
               <p>Namen preiskave je ugotoviti v kolikšni meri so bili nosilci javnih pooblastil
               vpleteni v oškodovanje družbene lastnine v procesu lastninskega preoblikovanja in
               privatizacije. Državnemu zboru predlagam tudi, da sprejme naslednji predlog sklepa:
               "Komisijo za volitve, imenovanja in administrativne zadeve se zadolži, da za
               naslednjo sejo zbora pripravi predlog odloka o ustanovitvi in sestavi preiskovalne
               komisije v skladu z vsebino odrejene parlamentarne preiskave." Ali želi o tem
               predlogu sklepa kdo razpravljati? Prosim, gospod Hvalica.</p>
            </sp>
            <sp xml:id="SDZ2-Izredna-20-1998-03-17.sp2">

               <speaker>IVO HVALICA:</speaker>

               <p>Hvala lepa, gospod predsednik. Do naslednje seje, ste rekli, gospod predsednik.
               Spoštovani kolegi! Ali lahko kdo od vas, tu v tej dvorani pove, kdaj bo to. Predvsem
               je to zelo odmaknjeno do naslednje seje. Jaz bi vas popravil, gospod predsednik, in
               bi rekel - do naslednje izredne seje. Ta vem, da bom na nek takšen ali drugačen način
               pred redno sejo. Hvala lepa.</p>
            </sp>
            <sp xml:id="SDZ2-Izredna-20-1998-03-17.sp3">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Hvalica. Prav o tem je tudi tekel pogovor na srečanju vodij
               poslanskih skupin. Res je, da je ob dejstvu, da nas čaka tudi obravnava proračuna,
               nekoliko vprašljiva 9. redna seja v roku, kot je bil predlagan, torej v aprilskem
               roku. Ampak ne glede na to predlagam, da sprejmemo tak sklep, da komisijo zadolžimo,
               da v čimprejšnjem možnem času zboru pripravi predlog odloka in prva seja, ko bo pač
               sklicana, bomo na to sejo tudi uvrstili sestavo te komisije. Mislim, da ne bo nihče
               temu nasprotoval. S takim dopolnitvami sklepa dajem tak sklep tudi na glasovanje.
               Ugotavljamo prisotnost! <stage xml:id="SDZ2-Izredna-20-1998-03-17.stage9">(75 prisotnih.)</stage></p>
               <p>Kdo je za predlog sklepa? <stage xml:id="SDZ2-Izredna-20-1998-03-17.stage10">(57 poslancev.)</stage> Kdo mu nasprotuje? <stage xml:id="SDZ2-Izredna-20-1998-03-17.stage11">(3 poslanci.)</stage></p>
               <p>Ugotavljam, da je predlagani sklep sprejet. S tem tudi zaključujem 2. točko dnevnega
               reda izredne seje.</p>
               <p>Prehajamo na <title xml:id="SDZ2-Izredna-20-1998-03-17.title2">3. TOČKO DNEVNEGA REDA - TRETJA OBRAVNAVA PREDLOGA ZAKONA O
                  SPREMEMBI IN DOPOLNITVI ZAKONA O SODNIŠKI SLUŽBI.</title>
               </p>
               <p>Predlog zakona je za tretjo obravnavo pripravila skupina poslancev s prvopodpisanim
               Ferijem Horvatom. Ali želi predstavnik predlagateljev besedo? Prosim, gospod Feri
               Horvat.</p>
            </sp>
            <sp xml:id="SDZ2-Izredna-20-1998-03-17.sp4">

               <speaker>FRANC (FERI) HORVAT:</speaker>

               <p>Hvala za besedo, gospod predsednik. Spoštovane kolegice in kolegi, gospe in gospodje!
               Dovolite mi, da v imenu skupine predlagateljev v začetku tretje obravnave tega
               predloga zakona povem nekaj stavkov.</p>
               <p>Prvič; bi želel ugotoviti, da smo predlagatelji v celoti upoštevali odločitve zbora
               iz druge obravnave. To je; upoštevali smo oba sprejeta amandmaja in oba sklepa in
               pripravili predlog za to današnjo obravnavo v skladu s 194. členom poslovnika, drugi
               odstavek. Kot lahko vidite iz gradiva, imate ob predlogu zakona poročilo matičnega
               delovnega telesa, ki podpira sprejem predloga zakona in pa mnenje sekretariata, ki je
               prav tako pozitivno.</p>
               <p>Drugič; želel bi ugotoviti, da se razlogi za sprejem zakona od takrat, ko smo ga
               predlagatelji pred več kot pol leta vložili, niso zmanjšali, ampak še povečali in da
               je tako aktualnost tega predloga zakona še večja, kot je bila takrat. Namreč sodna
               statistika ministrstva za pravosodje kaže, da se je število nerešenih zadev na
               okrajnih sodiščih v državi od 329 tisoč zaokroženo povečalo na 397 tisoč ali za
               dobrih 21%. Povečanja nerešenih zadev na posameznih okrajnih sodiščih so različna, pa
               tudi znatno večja, na primer, na okrajnem sodišču v večkrat omenjeni Lendavi je
               povečanje kar za 54% od 1.1. lanskega leta, v Murski Soboti in Ljutomeru za 25%, v
               Slovenj Gradcu za 36% in tako dalje.</p>
               <p>Tretjič; ker je eden od razlogov za zaostanke in za njihovo nadaljnje povečevanje
               nezasedenost sodniških mest na okrajnih sodiščih, predlagatelji pričakujemo, da bo ta
               novela zakona z delno in časovno omejeno omilitvijo pogojev za okrajne sodnike,
               prispevala k pridobitvi novih sodnikov in s tem zmanjšanju zaostankov in tako tudi k
               hitrejšemu uveljavljanju ene od temeljnih ustavnih pravic državljanov. Seveda se ob
               tem zavedamo, da ne bo ta zakon rešil vseh problemov, ampak seveda bo potrebno
               sprejeti spremembe še druge zakonodaje, zlasti tiste o sodnih postopkih, kar bo pa
               terjalo nekaj več časa.</p>
               <p>Na koncu mi, kolegice in kolegi, samo preostane, da se prav lepo zahvalim za
               sodelovanje in podporo najprej matičnemu delovnemu telesu - odboru za pravosodje in
               notranjo politiko, sekretariatu državnega zbora za zakonodajo in pravne zadeve, vladi
               oziroma točneje ministrstvu za pravosodje, sodnemu svetu in vrhovnemu sodišču, ki so
               vseskozi tudi podpirala ta predlog zakona in ne nazadnje gre zahvala tudi medijem, ki
               so spremljali in tudi podpirali predlog tega zakona. In končno velja zahvala vsem
               vam, kolegicam in kolegom, za dosedanjo podporo in predvsem za vaš glas ob koncu te
               obravnave. Hvala lepa.</p>
            </sp>
            <sp xml:id="SDZ2-Izredna-20-1998-03-17.sp5">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Feri Horvat. Predlog zakona je obravnaval odbor za notranjo
               politiko in pravosodje kot matično delovno telo. Ali želi predsednica odbora besedo?
               <stage xml:id="SDZ2-Izredna-20-1998-03-17.stage12">(Ne želi.)</stage> Želi besedo predstavnica sekretariata za zakonodajo in pravne zadeve?
               Prosim, gospa Bitenčeva.</p>
            </sp>
            <sp xml:id="SDZ2-Izredna-20-1998-03-17.sp6">

               <speaker>TINA BITENC-PENGOV:</speaker>

               <p>Hvala, gospod predsednik, cenjeni zbor! Že pri pripravi besedila tega zakona za
               končno objavo smo ugotovili, da je končna verzija besedila taka, da dejansko obsega
               samo dve dopolnitvi zakona. Zato prosimo za pooblastilo za končno redakcijo v naslovu
               zakona tako, da bi se ta glasil: "Zakon o dopolnitvah zakona o sodniški službi."
               Hvala.</p>
            </sp>
            <sp xml:id="SDZ2-Izredna-20-1998-03-17.sp7">

               <speaker>PREDSEDNIK JANEZ PODOBNIK:</speaker>

               <p>Hvala lepa. To bomo upoštevali po postopku, kot je določen. Želi besedo predstavnik
               vlade? <stage xml:id="SDZ2-Izredna-20-1998-03-17.stage13">(Ne želi.)</stage> Želijo besedo predstavniki poslanskih skupin? <stage xml:id="SDZ2-Izredna-20-1998-03-17.stage14">(Ne želijo.)</stage> Poslanke
               in poslanci? <stage xml:id="SDZ2-Izredna-20-1998-03-17.stage15">(Tudi ne želijo.)</stage> Razpravo zaključujem. Ker k predlogu zakona ni bil
               vložen noben amandma, v skladu s 197. členom poslovnika prehajamo na odločanje o
               zakonskem predlogu v celoti. Na glasovanje dajem predlog zakona o spremembi in
               dopolnitvi zakona o sodniški službi v celoti. Ugotovimo prisotnost! <stage xml:id="SDZ2-Izredna-20-1998-03-17.stage16">(62
               prisotnih.)</stage></p>
               <p>Kdo je za zakon? <stage xml:id="SDZ2-Izredna-20-1998-03-17.stage17">(51 poslancev.)</stage> Je kdo proti? <stage xml:id="SDZ2-Izredna-20-1998-03-17.stage18">(7 poslancev.)</stage></p>
               <p>Ugotavljam, da je predlagani zakon sprejet.</p>
               <p>V skladu s pripombo sekretariata pa državni zbor pooblašča sekretariat, da
               redakcijsko popravi naslov zakona. Ali je potrebno o tem glasovati? <stage xml:id="SDZ2-Izredna-20-1998-03-17.stage19">(Ni potrebno.)</stage> S
               tem zaključujem to točko dnevnega reda.</p>
               <p>Prehajamo na <title xml:id="SDZ2-Izredna-20-1998-03-17.title3">4. TOČKO DNEVNEGA REDA - PREDLOG ZAKONA O ZAGOTAVLJANJU SREDSTEV ZA
                  NEKATERE NUJNE PROGRAME REPUBLIKE SLOVENIJE V KULTURI, tretja obravnava.</title>
               Predlog zakona je za tretjo obravnavo pripravila skupina poslancev s prvonavedenim
               Samom Bevkom. Ali želi predstavnik predlagateljev besedo? Gospod Moge ima besedo.
               Prosim.</p>
            </sp>
            <sp xml:id="SDZ2-Izredna-20-1998-03-17.sp8">

               <speaker>RUDOLF MOGE:</speaker>

               <p>Predsednik, hvala lepa za besedo. Spoštovane poslanke in poslanci! Predlagatelji vseh
               političnih strank parlamenta smo pri pripravi zakona, ki kulturi namenja 23 milijard
               dodatnih tolarjev v šestih letih, imeli srečo, da so bili sprejeti amandmaji, ki so
               popravljali zakon samo v enem členu. Prepričani smo še zdaj - prvič; da je ta zakon
               zaščitna zakonodaja mlade države pri sprejemanju v Evropsko skupnost, drugič; da je
               zakon razvojno naravnan, saj vemo, da je vsak tolar namenjen kulturi tak, da se
               šestkratno povrne. Posebno veseli pa smo, da je zakon, ki bo omogočal večji razcvet
               profesionalne in amaterske kulture, združil vse politične stranke in poslance tega
               parlamenta. Hvala lepa v imenu predlagateljev za dosedanjo podporo. Prosimo tudi, da
               bi taka bila v tretji obravnavi.</p>
            </sp>
            <sp xml:id="SDZ2-Izredna-20-1998-03-17.sp9">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Moge. Predlog zakona je obravnaval odbor za kulturo, šolstvo in
               šport kot matično delovno telo. Ali želi besedo predsednik odbora? Prosim, gospod
               Mežan.</p>
            </sp>
            <sp xml:id="SDZ2-Izredna-20-1998-03-17.sp10">

               <speaker>JANEZ MEŽAN:</speaker>

               <p>Hvala lepa. Spoštovani! Odbor državnega zbora Republike Slovenije za kulturo, šolstvo
               in šport je na svoji drugi izredni seji dne 13.31.1998 obravnaval predlog zakona o
               zagotavljanju sredstev za nekatere nujne programe Republike Slovenije v kulturi,
               tretja obravnava, ki so ga na podlagi sklepa, sprejetega na 8. seji državnega zbora,
               vložili v obravnavo predlagatelji, ki so v poročilu tudi poimensko našteti.</p>
               <p>Člani odbora so se seznanili z mnenjem sekretariata za zakonodajo in pravne zadeve,
               ki z vidika skladnosti z ustavo in pravnim sistemom ter z vidika pravnotehnične
               obdelave k predlogu nima pripomb. Ob ugotovitvi, da so predlagatelji pri pripravi
               predloga zakona za tretjo obravnavo v celoti upoštevali v drugi obravnavi sprejete
               odločitve državnega zbora, je odbor sklenil, da predlaga državnemu zboru, da po
               opravljeni tretji obravnavi, v skladu z 98. členom poslovnika državnega zbora sprejme
               naslednji sklep: "Predlog zakona o zagotavljanju sredstev za nekatere nujne programe
               Republike Slovenije v kulturi se sprejme v celoti." Hvala.</p>
            </sp>
            <sp xml:id="SDZ2-Izredna-20-1998-03-17.sp11">

               <speaker>PREDSEDNIK JANEZ PODOBNIK:</speaker>

               <p>Hvala, gospod Mežan. Želi besedo predstavnik sekretariata? <stage xml:id="SDZ2-Izredna-20-1998-03-17.stage20">(Ne želi.)</stage> Želi besedo
               predstavnik vlade? <stage xml:id="SDZ2-Izredna-20-1998-03-17.stage21">(Ne želi.)</stage> Želijo besedo predstavniki poslanskih skupin? V imenu
               poslanske skupine Združene liste, gospod Samo Bevk.</p>
            </sp>
            <sp xml:id="SDZ2-Izredna-20-1998-03-17.sp12">

               <speaker>SAMO BEVK:</speaker>

               <p>Hvala za besedo. Gospod predsednik! Spoštovani zbor! Kot prvopodpisani poslanec
               oziroma eden izmed dvaindvajset predlagateljev zakona o zagotavljanju sredstev za
               nekatere nujne programe Republike Slovenije v kulturi, se zelo veselim skorajšnjega
               sprejetja tega zakona.</p>
               <p>Delim mnenje vseh kolegov, sopredlagateljev zakona, ki izhajajo iz prav vseh v
               državnem zboru zastopanih političnih strank, da bo zakon v tretji obravnavi tudi
               sprejet. V to me prepričuje tudi soglasna podpora na matičnem odboru za kulturo
               prejšnji petek, 13. marca.</p>
               <p>Predlog zakona ima zelo že zelo dolgo brado, saj sta ga v parlamentarno proceduro
               simbolično dan pred slovenskim kulturnim praznikom, leta 1996, vložili Združena lista
               in Slovenska nacionalna stranka. Aprila istega leta pa so kot sopredlagatelji zakon
               podpisali tudi poslanci iz vseh ostalih parlamentarnih strank. Svojo pravo
               parlamentarno proceduro in obravnavo pa je doživel šele v tem sklicu državnega zbora.
               Od takrat sta minili dve leti in mesec dni. Tako, da bo tretja obravnava zakona in da
               bo sprejem tega zakona imel, po mojem mnenju, dolgoročne pozitivne posledice za
               nadaljnji razvoj slovenske kulture.</p>
               <p>Vsi štirje programski sklopi; sanacija najbolj ogroženih in najkvalitetnejših
               objektov kulturne dediščine, približevanje mednarodnim standardom za splošno
               izobraževalne knjižnice, ureditev osnovnih prostorskih pogojev za nekatere osrednje
               javne zavode s področja kulture in ohranjanje dosežene stopnje razvoja ljubiteljske
               kulture, so vsebinsko zelo pretehtani. In prav na vseh štirih področjih so nujne
               naloge, ki jih bomo s tem zakonom v naslednjih šestih letih pospešeno
               razreševali.</p>
               <p>Več kot 23 milijard tolarjev v naslednjih šestih letih oziroma povprečno dobrih 3,8
               milijard tolarjev letno prav gotovo ne bo zrušilo javnih financ v državi. Brez dvoma
               pa bo sprejem tega zakona velik korak naprej za slovensko kulturo. Domača kulturna
               javnost namreč pričakuje, da bomo poslanci in poslanke v državnem zboru Republike
               Slovenije ta zakon danes tudi sprejeli.</p>
               <p>Naj za primerjavo navedem zaradi obravnave na isti izredni seji zbora, da bomo na
               primer za enega izmed avtocestnih odsekov investirali kar približno 500 milijonov
               ameriških dolarjev ali 85 milijard tolarjev, kar je 3,7 krat več kot po tem predlogu
               namenjamo za kulturni tolar v obdobju 6 let od 1998. leta do leta 2003. Prav tako kot
               so naložbe v cestno in avtocestno infrastrukturo razvojno naravnane in se o
               smiselnosti le-teh skoraj nihče več ne sprašuje, pa smo bili v preteklosti do kulture
               velikokrat ali skoraj vedno mačehovsko razpoloženi.</p>
               <p>Naložbe v slovensko kulturo in še posebej na področju obnove in revitalizacije naše
               najodličnejše kulturne dediščine, ki je danes marsikje v zelo žalostnem in
               razpadajočem stanju, so naložbe za nadaljnji razvoj naše države. Zato vidim ta zakon
               v izrazito razvojni funkciji. Dejstvo namreč je, da se naložbe v kulturno dediščino,
               po izkušnjah iz razvitega sveta, šestkratno povrnejo na drugih področjih. Tak
               predznak ima tudi vlaganje v znanje in v izobraževanje, saj je pomemben del
               kulturnega tolarja namenjen informacijskim in knjižničnim nalogam.</p>
               <p>Miselnost, da so naložbe v tako imenovane družbene dejavnosti in še posebej naložbe v
               kulturo poraba, je že zdavnaj preživela.</p>
               <p>Pred kako pomembno odločitvijo danes stojimo, bi rad ponazoril na samo enem
               programskem sklopu tega zakona. Nadvse zgovorno je razmerje med potrebnimi in
               razpoložljivimi sredstvi za kulturne spomenike. V letu 1996 je bilo na ministrstvu za
               kulturo za 3,2 milijarde tolarjev vlog za obnovo in revitalizacijo spomenikov.
               Odobrenih pa je bilo komaj 27% sredstev. V letu 1997 je bilo vlog že za 8,8 milijard
               tolarjev, odobrenih pa komaj 9% sredstev. V takih razmerah obnova spomenikov traja
               desetletja, kar daje napačen vtis nikoli dokončanih del in slabo vodenih projektov.
               Zakon o kulturnem tolarju, kot ga popularno imenujemo, je že od vsega začetka
               naravnan kot nadstrankarski projekt, ali če želite, tudi kot projekt vseh
               parlamentarnih strank. Predlagatelji zakona smo ves čas zelo dobro sodelovali z
               ministrom gospodom Jožefom Školčem in njegovimi sodelavci. Ne gre prezreti pa tudi
               vloge prejšnjega ministra gospoda Sergija Pelhana, saj je prvi predlog zakona nastal
               v njegovem kabinetu.</p>
               <p>Slovenska kulturna javnost bo hvaležna za ta pomemben in pogumen korak naprej.
               Izvedba zakona pa predstavlja velik izziv in pomeni veliko ter zahtevno nalogo za vse
               tiste, ki ga bodo v naslednjih šestih letih uresničevali.</p>
               <p>Spoštovane poslanke in poslanci! Za vašo dosedanjo podporo se vam v imenu
               predlagateljev iskreno zahvaljujem in upam da boste zakon podprli tudi v drugi
               obravnavi in vsem skupaj hvala za pozornost.</p>
            </sp>
            <sp xml:id="SDZ2-Izredna-20-1998-03-17.sp13">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Bevku. Danes smo že v tretji obravnavi. V imenu poslanske skupine
               Socialdemokratov bo govoril gospod Čeligoj.</p>
            </sp>
            <sp xml:id="SDZ2-Izredna-20-1998-03-17.sp14">

               <speaker>VLADIMIR ČELIGOJ:</speaker>

               <p>Hvala lepa. Zakon o zagotavljanju sredstev za nekatere nujne programe Republike
               Slovenije v kulturi je eden redkih zakonov, ki ga podpirajo vse politične
               parlamentarne stranke. To se je pokazalo tako v prvi obravnavi, kot v drugi, zato
               imamo pred seboj že tretjo obravnavo, in upam, da bomo v čimvečjem številu ta zakon
               potrdili. Kaj to pomeni? Pomeni to, da je kultura tista, ki nas združuje. Zato čimveč
               kulture v ta državni parlament. Mnogi smo pridno vlagali stališča v prvo branje
               zakona v upanju, da bomo za kulturne programe svojih občin uspeli zagotoviti dodatna
               sredstva in izpeljali prenekateri program v svoji občini. Predlagatelji, z
               ministrstvom za kulturo, so predloge programa za drugo branje zakona bistveno
               spremenili in jih skrčili. Obrazložitev je bila dana namreč, da so ti programi
               oziroma ta stališča, ki smo jih v prvem branju vložili, preobsežni in da nekajkrat
               presegajo zmožnosti finančnih sredstev. Ali drugače povedano; če bi programi ostali v
               tako velikem obsegu, kot je bilo vloženo število in predlogov stališč, bi proračun
               bil s kulturnim tolarjem preobremenjen. S sredstvi, ki jih bo zagotavljal ta zakon,
               bo narejen prenekateri program pri rešitvi kulturne dediščine, v približevanju
               mednarodnim standardom za splošne izobraževalne knjižnjice, pri ureditvi prostorskih
               pogojev za osrednje javne zavode s področja kulture ter pri ohranjanju doseženih
               stopenj ljubiteljske kulture. Vprašanje je le, ali so ti programi, ki so zajeti v
               posameznih tabelah tega zakona, dovolj korektno porazdeljeni po celotnem slovenskem
               prostoru. Ministrstvo za kulturo bo zatrdilo, da je razdelitev v redu, mi poslanci
               pa, ki izhajamo vsak iz svojega okolja, katerega razmere dobro poznamo, pa bomo
               trdili, da smo želeli več. Dejstvo je, da je zakon dobrodošel in po svoji vsebini
               prepotreben. Družba z več kulture je boljša družba. Zato bomo v poslanski skupini SDS
               ta zakon podprli. Hvala lepa.</p>
            </sp>
            <sp xml:id="SDZ2-Izredna-20-1998-03-17.sp15">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Čeligoj. V imenu poslanske skupine Liberalne demokracije Slovenije
               gospod Tone Partljič.</p>
            </sp>
            <sp xml:id="SDZ2-Izredna-20-1998-03-17.sp16">

               <speaker>ANTON PARTLJIČ:</speaker>

               <p>Spoštovani gospod predsednik, dragi kolegi! Pravzaprav se na neki način ni treba
               oglašati kaj prida, ker sem zelo vesel vseh razprav, ki so bile doslej in se mi zdi,
               da po teh razpravah človek ne bi mogel ugotoviti, kar nas sicer loči, s katere
               poslanske in pa politične opcije, je kdo govoril, ker smo na neki način tako enotno o
               stvari govorili. Doslej na sleherno izgovorjeno besedo bi z veseljem pritegnil. V
               poslanski skupini Liberalne demokracije so bile razprave o usodi tako imenovanih
               raznih tolarjev, delno celo o tem. Ampak kakorkoli, če pogledamo te ostale tolarje
               nazaj, so dali svoje rezultate. Povsod se je premaknilo. Tu bi lahko pravzaprav
               obžaloval še-le, da sprejemamo ta zakon zdaj, ki pa v svoji teži praktično ni
               primerljiv s prejšnjimi tolarji. Po svoje je na neki način ironija, se spomenim, da
               smo v prejšnjih parlamentih, nas je včasih sedelo tudi po sedem ali osem članov
               društva slovenskih pisateljev in zelo veliko kulturnikov. Zdaj se mi zdi, da je tako
               imenovanih kulturnikov, ki si s kulturo služimo sicer kruh zelo malo še v parlamentu,
               kljub temu pa sprejejamo se mi zdi, na neki način enega najbolj kulturnih zakonov. Ni
               slučajno, da smo tako enotni, tudi če se spomnite, na terenu hodim včasih za 8. marec
               in 8. februar nastopati, imam govore v raznih knjižnicah in občinah. Se mi zdi, da ni
               mogoče zbrati na kupu 300 ljudi, ki se ne bi med seboj skregali, razen če gre za
               vprašanja kulture, ali pa za vprašanje, da ne rečem Prešerna in slovenske besede.
               Zato se mi zdi to na neki način simbolno, da se v tej stvari tu strinjamo in bi bilo
               dobro, da se še kdaj tako strinjamo, kot se okoli vprašanja kulture, za katerega
               rečemo, da je naša identiteta. Tu se strinjamo s temi, ki pripovedujejo kako smotrno,
               v katere tri kanale bo ta denar usmerjen. Prijatelj Moge je zadnjič tu deklamiral
               celo prvo kitico, se spomnite glose. Čeprav tiste ni deklamiral, ko pravi da on živi,
               umrje brez denarja. Tu ne gre za denar v bistvu ustvarjalcev, gre za stvari, ki jih v
               resnici potrebujemo. Če odštejem dediščino, o kateri je že tekla beseda, pa to, da se
               mora del kulture nekje dogajati, recimo gledališča in koncerti, pa vam rečem, da tudi
               mi morda kdaj tu v knjižnicah moramo gledati morda nekoliko drugače. Niso knjižnice
               več police, kjer grem lahko po knjigo, ki jo doma nimam. To so novi informativni
               centri. Povezan si lahko s tipko na računalnikom ta hip z vsemi knjižnicami oziroma
               sistemi sveta. Lahko naročiš knjigo od ne vem kod. Če ne bomo temu sledili, bomo
               prikrajšani v času vstopanja v Evropo, zato samo izražam svojo solidarnost in veselje
               z ostalimi kolegi v poslanskih skupinah in me veseli, da smo tako enoznačni, ne glede
               na politične barve. Hvala lepa.</p>
            </sp>
            <sp xml:id="SDZ2-Izredna-20-1998-03-17.sp17">

               <speaker>PREDSEDNIK JANEZ PODOBNIK:</speaker>

               <p>Hvala, gospdo Partljič. V imenu poslanske skupine Slovenskih krščanskih demokratov bo
               spregovoril gospod Demšar.</p>
            </sp>
            <sp xml:id="SDZ2-Izredna-20-1998-03-17.sp18">

               <speaker>VINCENCIJ DEMŠAR:</speaker>

               <p>Hvala za besedo. Tudi krščanski demokrati bomo podrpli ta predlog zakona, s katerim
               bi žal samo za nekatere nujne programe zagotovili sredstva. Torej, ta beseda
               "nekatere" nam še nekaj pove, da so še mnogi nujni, ampak tokrat bodo prišli na vrsto
               samo nekateri. Jaz sem vesel, da se je čas tako spremenil. Kot zgodovinar sem pred
               kratkim gledal eno dokuemntacijo, kako so pred 20 leti oddelki za notranje zadeve
               zbirali podatke, kdo je za kakšno obnovo cerkve dal denar in prave službe so delale
               na tem, da so dobile podatke. Iz tistega potem tudi vidim, kako veliko so in smo
               včasih tudi za vrsto sakralnih spomenikov verniki prispevali in vesel sem tega, da se
               čas tako spreminja in da je sedaj to naša skupna dediščina in naša skupna skrb.</p>
               <p>Torej jaz upam, da se bo naši kulturi zmeraj boljše pisalo. Torej to je tisto, kar
               bomo lahko plačali. Želel pa bi, da bi v ta parlament prihajalo pa tudi še kaj
               kulture, tiste, ki se je ne da plačati, ampak ki je stvar našega srca in naše
               notranje kulture in te kulture bi si pa želel tudi več v tem parlamentu, da ne bi med
               tistim časom, ko kdo govori, se klepetalo tako na glas, da se niti ne da slišati po
               celi dvorani. Hvala lepa.</p>
            </sp>
            <sp xml:id="SDZ2-Izredna-20-1998-03-17.sp19">

               <speaker>PREDSEDNIK JANEZ PODOBNIK:</speaker>

               <p>Hvala, gospod Demšar. Prehajamo na razprave poslank in poslancev.</p>
               <p>Pisne prijave ni. Gospod Kopač. Drugi, ki se boste prijavili, vam omejim razpravo na
               5 minut, čeprav menim, da tudi gospod Kopač ne bo daljši kot 5 minut.</p>
            </sp>
            <sp xml:id="SDZ2-Izredna-20-1998-03-17.sp20">

               <speaker>MAG. JANEZ KOPAČ:</speaker>

               <p>Ne, ne bom. Hvala lepa za besedo. Želel sem se oglasiti samo zato, da slika ne bo
               tako zelo uniformna.</p>
               <p>Jaz osebno nasprotujem temu zakonu, kot sem nasprotoval tudi drugim zakonom o
               zagotavljanju sredstev za to in to. Gre za vprašanje tako imenovanih tolarjev, ki jih
               je okoli 70 v tej državi. In kot veste, kot je vsako leto sproti diskusija v tem
               parlamentu, pa v prejšnjem tudi, na koncu velja samo tisto, kar piše v proračunu, ne
               pa tisto, kar piše v zakonu o zagotavljanju sredstev za to in to. Res je in to je
               edina korist tovrstnih zakonov, da so pogajalski argument pri proračunskem planiranju
               v konkretnem letu. So v oporo posameznemu ministru in so v oporo posameznim
               interesnim skupinam znotraj parlamenta. To je res. To je njihova korist.</p>
               <p>Ampak taki, kakršni so zapisani in zapisani so pa silno konkretno, se nikoli ne
               uresničijo. Tudi ta se ne bo. In mislim, da je prav to v naprej opozoriti. V nekem
               odstotku so še vsi do sedaj uresničili in tudi ta se bo v nekem odstotku uresničil,
               100% pa nikoli.</p>
               <p>Slaba plat tovrstnih zakonov, tudi tega, pa je, da z svojo natančnostjo spodbudijo
               nerealna pričakovanja tistih, ki ne vedo, da parlament, ko sprejema zakone, ki imajo
               slučajno naslov zakon o zagotavljanju sredstev za to in to, se malo šali. Ti zakoni
               niso čisto resni, imajo samo slučajno naslov zakon. In to poslanci sicer vemo. Tisti,
               ki pa berejo te zakone, pa živijo konkretno v tem primeru, v neki kulturni sferi, ki
               pričakuje nekaj od tega zakona, pa tega ne vedo. Ali si mislijo, da je drugače. Zato
               se mi zdi, da se taki zakoni, ne govorim samo o tem, ampak o vseh tovrstnih, tudi
               škodljivi.</p>
               <p>Včasih pri tem verjetno ne bo kakšnih tragičnih posledic, lahko vam pa povem za mnogo
               bolj krute posledice, ki jih povzroči tovrstno nerealno planiranje, spodbujeno z
               voljo parlamenta. Ko smo sprejemali zakon o zagotavljanju sredstev, še eden tovrsten,
               za gradnjo pediatrične klinike, pa sem jaz enako kot tokrat opozarjal, da iz tistega
               nič ne bo, je nerealno pričakovanje potem v praksi spodbudilo to, na primer, da
               konkretno ena otroška bolnišnica pri planiranju sredstev ali pri dodeljevanju
               sredstev ni dobila, na primer, sredstev za mešalnik otroške hrane <stage xml:id="SDZ2-Izredna-20-1998-03-17.stage22">(kar je nekaj silno
               poceni)</stage> samo zato, ker so planerji rekli, saj vendar boste vsak čas dobili novo
               pediatrično bolnišnico, kar seveda ni res. No, to naj bo samo majhna ilustracija.
               Hočem reči, da se pri tem zakonu verjetno kaj tako silno tragičnega, pa tudi ta
               primer ni bil tako tragičen, ne bo zgodilo. Želim pa opozoriti, da imajo tovrstni
               zakoni zaradi svoje nerealnosti tudi slabe posledice, predvsem pa vnašajo, pa ta ni
               ne prvi ne zadnji, v proračunsko planiranje neke vrste kaos, ki je, če pogledamo vse
               skupaj, ne samo posamičen tovrstni zakon, slab za vse nas oziroma za državo kot
               celoto. Zato bom temu zakonu <stage xml:id="SDZ2-Izredna-20-1998-03-17.stage23">(kot vsem drugim to vrstnim)</stage> nasprotoval. Hvala
               lepa.</p>
            </sp>
            <sp xml:id="SDZ2-Izredna-20-1998-03-17.sp21">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Kopaču. Gospod Mozetič, gospod Sovič, gospod Jelinčič.</p>
            </sp>
            <sp xml:id="SDZ2-Izredna-20-1998-03-17.sp22">

               <speaker>MIROSLAV MOZETIČ:</speaker>

               <p>Hvala lepa. Mene je spodbudilo to razmišljanje gospoda Kopača, da se oglasim. Še
               kateri koli zakon, za katerega sem v tem parlamentu glasoval, sem glasoval s
               prepričanjem, to, kar piše tudi v naši ustavi, da je parlament tisti, ki sprejema
               zakone in da potem zakoni, ki so veljavno in pravilno sprejeti v parlamentu in potem
               objavljeni v Uradnem listu, da veljajo. To je v vsaki vsaj približno pravni državi, v
               vsaki državi, kjer je delitev oblasti na zakonodajno, izvršno in sodno, pa tudi če te
               delitve ni, zakon, ki ga parlament sprejme, velja. Zdaj ugotavljamo, da to ne velja
               in to govori poslanec iz vladajoče koalicije. To pomeni, pri nas velja nekaj drugega.
               Ne velja tisto, kar je parlament sprejel kot zakon, pač pa očitno velja tisto, kar se
               vlada potem dogovori in zmeni in v proračun napiše. To bo debata tudi pri proračunu
               in je bila tudi prej. To ni res in to ne bi smelo biti res dokler ne bomo vzpostavili
               finančnega zakona, proračunskega zakona. Zdaj pa dejansko s proračunom, ki niti ni
               zakon, ki ni proračunski zakon, ki je nekaj specifičnega spet pri nas, praktično
               drugod to delajo s proračunskimi in finančnimi zakoni, se pa anulira, razveljavi,
               vrsto zakonov. To smo delali pri zadnjem oziroma ste, jaz sem glasoval proti
               proračunu, pri zadnjem proračunu, to bomo verjetno delali tudi pri tem proračunu. In
               to je ključno. To je ključno pri vseh teh vprašanjih. Če kdo in če je tisti, ki je ta
               zakon, ko se je pripravljal, in to je predvsem pomembno za vladajočo koalicijo, če te
               zakone sprejema, in tega, ki ga zdaj sprejemamo o kulturnem tolarju, s figo v žepu s
               predpostavko, da bo pri proračunu tako ali tako naredila po svoje, potem je boljše,
               da glasujem proti in ne, da se bo potem hvalila pri volivcih - smo to in to
               pripravili, to in to naredili - v resnici pa ni tako.</p>
               <p>Škodljivo je pa to predvsem iz vidika pravne kulture in odnosa do pravne države in do
               zakona. Če parlament pravi, to kar smo ta trenutek malo nazaj slišali, saj to mi
               sprejmemo tako malo za hec. Ja, potem ne moremo od državljanov, od nikogar ne moremo
               pričakovati, da bo spoštoval zakone. Saj bo rekel, saj parlament je zakone sprejel za
               hec. Mislim, taka debata, da se v parlamentu tako govori in da to vladajoči poslanec
               vladajoče koalicije tako govori, to je za mene glavna skrb, ki je ena večjih skrbi,
               bi morala biti predvsem vlade, ki je dolžna, ki je odgovorna za to, da se v tej
               državi spoštuje pravni red. Hvala.</p>
            </sp>
            <sp xml:id="SDZ2-Izredna-20-1998-03-17.sp23">

               <speaker>PREDSEDNIK JANEZ PODOBNIK:</speaker>

               <p>Hvala, gospod Mozetič. Besedo ima gospod Sovič.</p>
            </sp>
            <sp xml:id="SDZ2-Izredna-20-1998-03-17.sp24">

               <speaker>BORIS SOVIČ:</speaker>

               <p>Cenjene dame, spoštovani! Tudi jaz bi rad izrecno poudaril, da so vsaj po mojem
               prepričanju intence tega zakona izjemno pomembne. Pomembne tako iz vidika, če hočete
               narodove identitete, tako pomembne pa tudi iz vidika razvoja te države. Vendar
               oglasil sem se zaradi razprave, ki smo jo prej slišali. Karkoli si o njej mislimo,
               mislim, da analiza dogajanj na nekaterih področjih pokaže, da ima žal razpravljalec
               prav, in jaz bi mu kvečjemu izrazil priznanje zato, da je pošteno povedal, tako kot
               stvari tečejo. Gre za to, da smo na mnogih področjih ugotovili, da so sprejeti,
               bodisi nacionalni programi, bodisi zakoni, ki zelo natančno definirajo razvojne
               programe, potem ko pa prihaja do priprave in obravnave proračuna, pa ugotavljamo, da
               seveda se na to v mnogih elementih pozablja. Samo za primer. Jaz sem tukaj že večkrat
               opozoril, da nacionalni program za področje raziskovanja je recimo v tem letu
               realiziran samo tri četrtinsko. Podobna odstopanja so tudi marsikje drugje. To je
               eden od razlogov, da smo že večkrat zahtevali od vlade, da bodisi pripravi rebalanse
               nacionalnih programov in zakonov, ki definirajo razvoj na posameznih področjih,
               bodisi da to upošteva pri pripravi proračuna. Seveda je jasno, da če sprejmemo tak
               zakon, kot je sedaj pred nami, in če pri tem mislimo seveda zelo resno in odgovorno,
               se moramo zavedati, da s tem definiramo en del proračuna za nekaj naslednjih let, za
               toliko, kolikor pač ta zakon naprej sega. In korektno je, da če tak zakon sprejmemo,
               da se tega tudi držimo. Nenazadnje že v letošnjem letu bi tak premislek morali imeti.
               Tudi jaz se torej pridružujem tistim, ki predlagamo, da če tak zakon sprejmemo in jaz
               mislim, da mnogo razlogov govori za to, da ga je potrebno sprejeti, da se seveda tudi
               dovolj odgovorno obnašamo potem pri sprejetju proračuna. To je seveda odgovornost, ki
               je na strani vlade. Če tega ne more storiti, potem je boljše sedaj povedati ali pa
               takoj, ko prvi proračun pokaže odstopanje, predlagati rebalans takšnega zakona.</p>
               <p>In druga stvar, na katero bi rad posebej opozoril je vprašanje občin. V tem zakonu je
               predvideno, da pri mnogih investicijah morajo sodelovati tudi občine. To seveda tudi
               občine postavlja v zahteven položaj. Rad bi posebej povedal, ne vem sicer kako je v
               nekaterih občinah, ampak za tisto, v kateri živim, to vem, da to za posamezne občine
               ni enostaven zalogaj, zagotoviti ta lastni delež. Tako da mislim, da tudi, ko
               govorimo o financiranju občin, je potrebno na nek način upoštevati tudi, če hočete te
               nekatere razvojne zakone in nacionalne programe. Povzetek te razprave je torej ta, da
               bi bilo korektno že sedaj se zelo jasno zavedati, kakšno obveznosti tak zakon prinaša
               tako za proračun države, kot za proračune posameznih občin.</p>
               <p>Še enkrat poudarjam, jaz sem za intenco tega zakona, ker mislim, da predstavlja
               razvoj na pomembnem področju, vendar mislim, da je korektno, da se zavzamemo za to,
               da te zakone tudi respektiramo na ta način, da pri proračunu zagotovimo ustrezna
               sredstva tako v okviru države, kot v okviru sredstev, ki jih zagotavljamo občinam. Če
               tega ne naredimo, potem seveda ta parlament ne deluje odgovorno. To pa je seveda
               najmanj, kar bi si vsi skupaj lahko želeli. Hvala.</p>
            </sp>
            <sp xml:id="SDZ2-Izredna-20-1998-03-17.sp25">

               <speaker>PREDSEDNIK JANEZ PODOBNIK:</speaker>

               <p>Hvala gospodu Soviču. Besedo ima gospod Jelinčič.</p>
            </sp>
            <sp xml:id="SDZ2-Izredna-20-1998-03-17.sp26">

               <speaker>ZMAGO JELINČIČ:</speaker>

               <p>Hvala lepa za besedo. Mislim, da so predgovorci povedali pravzaprav že vse. Zakon je
               nujno potreben in sprejeli ga bomo pravzaprav z zamudo. Zakon smo vložili skupaj z
               Združeno listo že v prejšnjem mandatu in je trajalo do zdaj, da je prišlo do te
               zadnje obravnave. Mislim, da razprave, ki smo jih poslušali do zdaj, so bile
               pravzaprav vse dobronamerne in obrnjene v tisto smer, ki pomenijo tudi, da Slovenija
               brez kulture ne bo ostala. Morda človeka malo razžalosti razmišljanje gospoda Kopača,
               vendar on vedno najde ena opravičila, da kakšni zakoni, kamor bi kakšen denar šel v
               dobro namero, da ta denar pač ne bi šel. Ne nameravam na dolgo in na široko razlagati
               in govoriti, mislim da je smiselno, da preidemo čimprej h glasovanju in da
               izglasujemo ta zakon. Hvala.</p>
            </sp>
            <sp xml:id="SDZ2-Izredna-20-1998-03-17.sp27">

               <speaker>PREDSEDNIK JANEZ PODOBNIK:</speaker>

               <p>Hvala, gospod Jelinčič. Gospod Mežan. Prosim za posluh v dvorani!</p>
            </sp>
            <sp xml:id="SDZ2-Izredna-20-1998-03-17.sp28">

               <speaker>JANEZ MEŽAN:</speaker>

               <p>Hvala lepa. Nisem se hotel oglasiti, pa vendarle dve besedi o tistem, kar je bilo
               rečeno s strani gospoda Kopača, da še preden bomo ta zakon potrdili, še preden bomo
               glasovali o njem, že govorimo, kako ga bomo kršili. To je najbrž res neresno. Jaz sem
               tukaj našel še eno stvar, ki smo jo že tudi v okviru 8. seje obravnavali. Namreč gre
               za predlog zakona o varnosti cestnega prometa, kjer imamo, mislim da še glasovati na
               koncu o sklepu, ki ga predlaga odbor. Ta sklep se takole glasi, dobro prisluhnite:
               "Odbor predlaga, da se ažurno rešujejo zadeve o prekrških ter dosledno izvajajo
               določbe novosprejetega zakona." Popolnoma nesmiselni predlog. Če zakon sprejmemo, ga
               bomo najbrž tudi dosledno uresničevali. Pri tem zakonu se že v naprej govori, da se
               nekoliko šalimo. Če se šalimo, potem rajši ta zakon ne sprejmimo. Jaz seveda
               predlagam, da ga sprejmemo, potrdimo in seveda nato dosledno izvajamo, ker drugače
               bomo res na tisti lestvici resnosti parlament - vlada še dolgo časa pod vlado in ne
               vem pod kom še, če bomo sprejemali zadeve, za katere že v naprej vemo, da jih ne bomo
               nikakor spoštovali. Hvala lepa.</p>
            </sp>
            <sp xml:id="SDZ2-Izredna-20-1998-03-17.sp29">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Mežan. Ni več razprave, jo zaključujem. Prehajamo na glasovanje.
               Ker k predlogu zakona in prilogi ni bil vložen noben amandma, v skladu s 197. členom
               poslovnika državnega zbora prehajamo na odločanje o zakonskem predlogu v celoti.</p>
               <p>Ugotavljamo prisotnost! <stage xml:id="SDZ2-Izredna-20-1998-03-17.stage24">(72 prisotnih.)</stage></p>
               <p>Kdo je za predlog zakona o zagotavljanju sredstev za nekatere nujne programe
               Republike Slovenije v kulturi.</p>
               <p>Kdo je za? <stage xml:id="SDZ2-Izredna-20-1998-03-17.stage25">(65 poslancev.)</stage> Je kdo proti? <stage xml:id="SDZ2-Izredna-20-1998-03-17.stage26">(3 poslanci.)</stage></p>
               <p>Ugotavljam, da je predlagani zakon v celoti sprejet.</p>
               <p>Besedo dajem ministru za kulturo, gospodu Školču.</p>
            </sp>
            <sp xml:id="SDZ2-Izredna-20-1998-03-17.sp30">

               <speaker>JOŽEF ŠKOLČ:</speaker>

               <p>Gospod predsednik, hvala lepa. Ne bom vam kradel nadvse dragocenega časa, vseeno bi
               pa rad v treh stavkih povedal, da je to velik dan za ljudi, ki se ukvarjajo z kulturo
               in nenazadnje nihče na koncu noče priznati, da bi bil nekulturen, če je temu tako. In
               v tem smislu seveda za kulturo jemljem tudi dano besedo pri glasovanju v parlamentu.
               Predvidevam, da bomo pri realizaciji tega zakona, glede na polemike, le rabili še
               vaše pomoči in te tudi tako imenovane pravne kulture, ki je sestavni del kulture
               nekega naroda, ki je postal tudi nacija.</p>
               <p>Rad bi se vam zahvalil v imenu sodelavcev z ministrstva za kulturo, posebej
               podpisnikov, vsem poslancem in poslankam, službam državnega zbora, ki so pomagale pri
               teh stvareh in jaz vam seveda obljubljam, da vsaj zame in ekipo s katero sodelujem,
               ta zakon ni šala. Hvala lepa.</p>
            </sp>
            <sp xml:id="SDZ2-Izredna-20-1998-03-17.sp31">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu ministru. Vsekakor je treba povedati samo naslednje - ne glede na
               rezultat glasovanja, da po poslovniku in po ustavi lahko o tem zakonu odloča še tudi
               državni svet.</p>
               <p>Ampak neglede na to, zakon je sprejet v državnem zboru. S tem tudi zaključujem to
               točko dnevnega reda.</p>
               <p>Prehajamo na <title xml:id="SDZ2-Izredna-20-1998-03-17.title4">4.a TOČKO DNEVNEGA REDA -</title> obveščam vas, da je gradivo, ki se
               pripravlja - gre za gradivo matičnega delovnega telesa, odbora za infrastrukturo in
               okolje - v pripravi, da pa žal še ni v celoti pripravljeno. Zato bom za eno uro sejo
               prekinil in jo bomo nadaljevali ob 16.00 uri.</p>
               <stage xml:id="SDZ2-Izredna-20-1998-03-17.stage27">(Seja je bila prekinjena ob 15.06 uri in se je nadaljevala ob 16.20 uri)</stage>
            </sp>
            <sp xml:id="SDZ2-Izredna-20-1998-03-17.sp32">

               <speaker>PODPREDSEDNICA EDA OKRETIČ-SALMIČ:</speaker>

               <p>Prosim kolegice in kolege poslance, če zasedejo svoja mesta, da nadaljujemo s
               prekinjeno 20. izredno sejo državnega zbora. Bi prosila, če še preverimo prisotnost v
               dvorani! Ugotavljamo prisotnost v dvorani! <stage xml:id="SDZ2-Izredna-20-1998-03-17.stage28">(62 prisotnih.)</stage> Zbor je sklepčen in lahko
               nadaljujemo z delom.</p>
               <p>Prehajamo na <title xml:id="SDZ2-Izredna-20-1998-03-17.title5">4.a TOČKO DNEVNEGA REDA - OBRAVNAVA PREDLOGA LETNEGA PLANA RAZVOJA
                  IN VZDRŽEVANJA AVTOCEST ZA LETO 1998,</title> ki ga bo državni zbor sprejel v obliki
               odloka.</p>
               <p>Gospod Špiletič, želite <title xml:id="SDZ2-Izredna-20-1998-03-17.title6">proceduralno</title> besedo? Prosim.</p>
            </sp>
            <sp xml:id="SDZ2-Izredna-20-1998-03-17.sp33">

               <speaker>BOGOMIR ŠPILETIČ:</speaker>

               <p>Hvala lepa za besedo. Gospa podpredsednica, jaz imam en predlog. Mislim, da je tudi
               proceduralne narave.</p>
               <p>Namreč zakaj gre? Gre za to, da sem jaz že ob sprejemu dnevnega reda izredne seje
               državnega zbora opozoril, da mi danes dopoldne, da imamo v naši poslanski skupini
               danes dopoldne že dogovorjene obveznosti, in da nihče od naših poslancev ne bo mogel
               prisostvovati današnji seji odbora za infrastrukturo.</p>
               <p>O tem sem tudi pisno seznanil predsednika odbora. V vednost sem to poslal tudi
               predsedniku državnega zbora. Ta mi je zagotovil, da je sicer na to opozoril
               predsednika odbora za infrastrukturo, vendar je ta vztrajal pri sklicu seje danes
               dopoldne ob 9.00 uri, kar je v nasprotju, še enkrat poudarjam, v nasprotju z
               dogovorom na kolegiju predsednika državnega zbora o delu tega delovnega telesa.</p>
               <p>Zato bi prosil, da ne bomo prisiljeni vzeti zopet eno uro odmora, z namenom, da se
               seznanimo s tem, kaj je danes odbor za infrastrukturo delal, da gospod Jakob
               Presečnik nekoliko podrobneje, kot je to običajno, poda kaj in kako je potekala
               razprava danes na seji odbora za infrastrukturo. Kajti v tej uri sem poskušal
               pridobiti tudi magnetogram s seje. Žal ga v računalniški mreži še ni. Zato resnično
               prosim za podrobno ponazoritev, kaj se je dogajalo na sami seji. Torej, kakšna so
               bila stališča poslancev, tako pozicijskih, opozicijskih in kakšno stališče je
               zagovarjala vlada in kaj je pripeljalo do sklepov, oziroma zaključkov, ki so pač
               zajeti v tem relativnem skopem poročilu. Hvala lepa.</p>
            </sp>
            <sp xml:id="SDZ2-Izredna-20-1998-03-17.sp34">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. To bo verjetno predsednik odbora tudi podal nekoliko obsežnejše poročilo
               in ravno tako predstavniki vlade.</p>
               <p>Gradivo je v obravnavo zboru predložila vlada Republike Slovenije. Želi predstavnik
               vlade besedo? Gospod minister? Ima besedo. Gospod minister Bergauer.</p>
            </sp>
            <sp xml:id="SDZ2-Izredna-20-1998-03-17.sp35">

               <speaker>MAG. ANTON BERGAUER:</speaker>

               <p>Hvala lepa za besedo, gospa predsedujoča. Spoštovane poslanke in poslanci! Pred nami
               je gradivo, katerega naziv je letni plan razvoja in vzdrževanja avtocest Republike
               Slovenije, po hitrem postopku. Gradivo je bilo obravnavano na odboru, v dveh oziroma
               treh korakih. Danes dopoldan je bil tudi odbor, na katerem je bilo gradivo dopolnjeno
               oziroma oblikovano na osnovi želj in zahtev, ki so bile podane na predhodni seji
               odbora, da se gradivo dopolni v takšni obliki z amandmaji, na osnovi katerih bo ta
               program sprejet na podlagi veljavnih dokumentih, to je rebalans oziroma nacionalni
               program izgradnje avtocest v Republiki Sloveniji in veljavnega zakona o bencinskem
               tolarju. K temu osnovnemu gradivu so predloženi še dodatno trije amandmaji, ki ste
               jih dobili sedaj na mizo ter dodaten sklep. Samo gradivo, ki pa obravnava letošnji
               program razvoja vzdrževanja avtocest, je pa razdeljeno v več točk. V 1. točki se
               navaja: predhodna dela, priprave projektov, tehnične dokumentacija za avtocestne
               odseke, katerih gradnja se bo pričela v letu 1998, in so potem tudi vsi odseki, za
               katere bo dokumentacija pripravljena, navedeni; nadalje so predvideni odkupi zemljišč
               in nepremičnin za odseke, ki se bodo začeli graditi v naslednjem letu. Naslednja
               točka govori o gradnji avtocest, nadaljevanje gradnje in dokončanje avtocestnih
               odsekov, ki se bodo nadaljevala oziroma dokončala njihova gradnja v letošnjem letu,
               in so potem navedeni po zaporednih številkah vsi odseki, ki se dokončujejo v tem
               letu. V samem nadaljevanju, ko preidemo na te odseke, v katerih je predvideno
               dokončanje, je potem v nadaljevanju tudi podano: "tisti odseki, ki bi se v letošnjem
               letu začeli graditi". To so predvsem odseki, pri katerih je potrebno ali pričeti s
               pripravljalnimi deli ali pa pri njihovih gradnjah. Ne bi jih podrobno navajal, ker
               smo to na odborih posebej podrobno obdelali in tudi v gradivih je to navedeno. Morda
               bi po tem nadaljevanju podali več razlag, ki so potrebne, tako, da bi lažje to
               gradivo tudi potem v končni obliki sprejeli. V samem gradivu imate navedeno potem
               tudi tabelo, tako na eni strani, kaj se bo izzvalo in na koncu potem tudi kolikšni so
               finančni učinki oziroma kakšni so viri ter koliko sredstev bi v letošnjem letu
               namenili za to gradnjo.</p>
               <p>Glede samih amandmajev, ki so bili danes podani, se prvi amandma nanaša na preambulo,
               v kateri se natančno določa, da je to gradivo in ta program za letošnje leto v skladu
               z obstoječim nacionalnim programom gradnje avtocest. V naslednjem amandmaju pod
               številko 2, kjer je naveden najpomembnejši vir za realizacijo izgradnje posameznih
               odsekov avtocest v letu 1998, predstavlja namenska sredstva, zagotovljena z zakonom
               namenskih sredstev za gradnjo avtocestnih odsekov v Republiki Sloveniji in so
               opredeljena v natančno določeni višini, ki je usklajena tudi s predloženim
               proračunom, ki bo predmet obravnave na naslednji izredni seji. Ta sredstva so omejena
               na 28,3 milijarde v tem letu.</p>
               <p>Potem je še tretji amandma odbora, ki se nanaša na 6. točko in govori v tretjem in
               četrtem poglavju ali točki razvoja in vzdrževanja avtocest Republike Slovenije,
               nanaša se pa na tako imenovanje navezovalne ali povezovalne ceste ali železniške
               prehode, ki so v stiku z gradnjo avtocestnega programa, da se le-ti izvajajo šele po
               sprejetju nacionalnega programa oziroma rebalansa nacionalnega programa gradnje
               avtocest. To je tako imenovani odložitveni oziroma pogojni amandma, ki določa, da se
               te navezovalne ceste lahko izvajajo šele takrat, ko bo v parlamentu sprejet oziroma
               potrjen rebalans nacionalnega programa izgradnje avtocest. Toliko morda za ta uvod.
               Hvala lepa.</p>
            </sp>
            <sp xml:id="SDZ2-Izredna-20-1998-03-17.sp36">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Predlog letnega plana je obravnaval tudi odbor za infrastrukturo in okolje kot
               matično delovno telo. Prosim poročevalca oziroma predsednika odbora, če poda
               poročilo. Besedo ima gospod Jakob Presečnik.</p>
            </sp>
            <sp xml:id="SDZ2-Izredna-20-1998-03-17.sp37">

               <speaker>JAKOB PRESEČNIK:</speaker>

               <p>Gospa podpredsednica, kolegice in kolegi! Odbor za infrastrukturo in okolje je
               navedeni predlog letnega plana razvoja in vzdrževanja avtocest za leto 1998
               obravnaval na dveh sejah, in sicer najprej 12.3. letošnjega leta in nato 17.3.
               letošnjega leta. V začetku obravnave smo 12.3. po daljši razpravi sprejeli dva
               sklepa, in sicer da odbor za infrastrukturo in okolje predlaga državnemu zboru v
               obravnavo predlog letnega plana razvoja in vzdrževanja avtocest za leto 1998, ki naj
               se uvrsti na dnevni red 20. izredne seje zbora, ki se prične 13.3.1998. Na moj
               predlog v imenu odbora je državni zbor to tudi storil. In drugič, da odbor za
               infrastrukturo in okolje predlaga vladi Republike Slovenije, da glede na pripombe iz
               razprave pripravi ustrezne amandmaje, nato se bo odbor sestal, se do njih opredelil
               in pripravil dopolnilno poročilo.</p>
               <p>Mi smo uvrstili na 20. sejo odbora za infrastrukturo in okolje komplet točk, ki smo
               jih v zadnjem mesecu prejeli od vlade Republike Slovenije, to je, če na grobo rečem,
               predvsem poročilo o delu Dars za leto 1996 in prve tri kvartale leta 1997. Nadalje
               smo prejeli spremembe nacionalnega programa izgradnje avtocestnega omrežja v
               Republiki Slovenije, predlog sprememb oziroma amandmaje za drugo obravnavo zakona o
               bencinskem tolarju oziroma zakon o zagotovitvi sredstev in pa dva predloga, torej,
               predlog letnega plana razvoja in vzdrževanja avtocest in pa program dela Dars za leto
               1998. Seveda je pri tem sam potek seje državnega zbora narekoval to, da delo v odboru
               za infrastrukturo in okolje ni potekalo čisto po takem vrstnem redu, pač pa se je
               odbor odločil za takšen vrstni red obravnave točk, ki je prirejen delu v državnem
               zboru.</p>
               <p>Če nadaljujem od tam naprej, ko smo 12.3. pripravili poročilo z dvema sklepoma, ki
               sem ju prebral, se je na današnji seji, 17.3., odbor seznanil najprej s stališči
               vlade oziroma amandmaji vlade, ki se nanašajo predvsem na to, da se je predlog
               letnega plana razvoja in vzdrževanja avtocest za leto 1998 nanašal že na spremembe
               nacionalnega programa izgradnje avtocestnega omrežja in na sprejet oziroma na
               predložen zakon o bencinskem tolarju oziroma zakon o zagotavljanju sredstev za
               izgradnjo avtocestnega omrežja. Zaradi tega smo v odboru menili in smatrali, da je
               potrebno letni plan in program dela Dars za leto 1998 prilagoditi veljavnemu
               nacionalnemu programu izgradnje avtocest v Republiki Sloveniji in veljavnemu zakonu o
               zagotavljanju sredstev za ta program. Zaradi tega smo pač od vlade zahtevali ustrezne
               amandmaje. Amandmaje smo dobili, vendar smo jih tudi nekatere sprejeli, nekaterim smo
               dali podporo, nekaterim ne, in sprejeli tudi ustrezne amandmaje odbora, za katere
               smatramo, da je lahko nato letni program razvoja in vzdrževanja avtocest v skladu s
               sprejetimi stališči v začetku seje dne 12.3., torej da se letni plan priredi
               veljavnima dokumentoma, ki veljata za izgradnjo avtocestnega omrežja. Naj rečem, da
               so bila v razpravi mnenja članov odbora sicer deljena. Člani odbora so potrebno
               sprejetje letnega plana razvoja in vzdrževanja avtocest za leto 1998 podprli, menili
               pa so, da je možno letni plan opredeliti in realizirati le v obsegu že sprejetega
               nacionalnega programa izgradnje avtocest v Republiki Sloveniji. Menili so, da bi bila
               razprava o predloženih aktih razumljiva in vsebinsko smiselna, od globalnih
               opredelitev prek letnega plana do predlogov zakona o najemanju kreditov.</p>
               <p>Vendar pa so glede na odločitev državnega zbora, da bo obravnaval letni plan razvoja
               in vzdrževanja avtocest za leto 1998 na izredni seji, svojo pozornost namenili
               predvsem oblikovanju amandmajev k temu aktu. Zaradi tega je odbor za infrastrukturo
               in okolje podprl prvi in tretji amandma vlade Republike Slovenije; te amandmaje imamo
               tudi v gradivu. Odbor pa ni podprl drugega amandmaja vlade Republike Slovenije. Odbor
               je oblikoval dva oziroma tri svoje amandmaje. In sicer, prvi amandma, ki se nanaša na
               preambulo, kjer je pač navedeno, da se za tekstom "nacionalnem programu izgradnje
               avtocest v Republiki Sloveniji" v oklepaju črta besedo "in", kar je mišljeno seveda
               na spremembo nacionalnega programa, ampak ostajamo tudi pri nacionalnem programu,
               obrazložitev sledi. In pa nadalje drugi amandma k točki 5.1, kjer besedilo točke 5.1
               spreminjamo tako, da sledi, kot je v tekstu napisano. Nekatere stvari je minister za
               promet in zveze že pojasnil. Sprejeli smo tudi amandma odbora za novo 6. točko tega
               predloga letnega plana, ravno iz razlogov, ker so v tem planu tudi nekateri odseki,
               ki jih ni v nacionalnem programu izgradnje avtocestnega omrežja. In zaradi tega
               predlagamo novo dodatno 6. točko, to je izvajanje točke 3.0 in točke 4.0 letnega
               plana razvoja in vzdrževanja avtocest za leto 1998, in sicer s tekstom "z izvajanjem
               del na nekaterih državnih cestah, ki so predvidene v poglavju 3.0 z naslovom Razvoj
               ostalih cest v okviru avtocestnega programa, in izvajanjem nekaterih posegov na
               železniških progah, ki so predvideni v poglavju 4.0 z naslovom Program ukrepov na
               železnicah v okviru avtocestnega programa, se ne more pričeti pred sprejemom predloga
               sprememb in dopolnitev nacionalnega programa izgradnje avtocest v Republiki Sloveniji
               v državnem zboru, ki te aktivnosti opredeljuje."</p>
               <p>Na koncu smo sprejeli dva sklepa, in sicer prvič, da odbor za infrastrukturo in
               okolje predlaga državnemu zboru Republike Slovenije sprejem letnega plana razvoja in
               vdzrževanja avtocest za leto 1998 skupaj z amandmaji odbora in amandmaji vlade
               Republike Slovenije, ki jih odbor podpira. In pa drugič, odbor predlaga državnemu
               zboru Republike Slovenije, da na podlagi drugega odstavka 24. člena zakona o javnih
               cestah in 172. člena poslovnika državnega zbora Republike Slovenije sprejme odlok o
               letnem planu razvoja in vzdrževanja avtocest za leto 1998 v predloženem besedilu.
               Hvala lepa.</p>
            </sp>
            <sp xml:id="SDZ2-Izredna-20-1998-03-17.sp38">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi besedo predstavnik sekretariata za zakonodajo? <stage xml:id="SDZ2-Izredna-20-1998-03-17.stage29">(Ne želi.)</stage> Želijo besedo
               predstavniki poslanskih skupin? <stage xml:id="SDZ2-Izredna-20-1998-03-17.stage30">(Ne želijo.)</stage> Besedo dajem poslankam in poslancem.
               Gospod Veber.</p>
            </sp>
            <sp xml:id="SDZ2-Izredna-20-1998-03-17.sp39">

               <speaker>JANKO VEBER:</speaker>

               <p>Hvala za besedo. S tem, da če se da uskladiti, sem se javil v imenu poslanske
               skupine, držal sem roko.</p>
            </sp>
            <sp xml:id="SDZ2-Izredna-20-1998-03-17.sp40">

               <speaker>PODPREDSEDNICA EDA OKRETIČ-SALMIČ:</speaker>

               <p>V imenu poslanske skupine razpravlja gospod Veber. ... <stage xml:id="SDZ2-Izredna-20-1998-03-17.stage31">(Smeh)</stage> ... Sva
               spregledali.</p>
            </sp>
            <sp xml:id="SDZ2-Izredna-20-1998-03-17.sp41">

               <speaker>JANKO VEBER:</speaker>

               <p>Hvala za besedo in upoštevanje tudi pripombe na to, v čigavem imenu govorim.</p>
               <p>Torej pri vseh teh razpravah, ki smo jih danes imeli na odboru za infrastrukturo, ne
               moremo mimo tega, da je vlada tudi zelo jasno povedala, da je v državni zbor v
               proceduro poslala kompletno gradivo pravočasno in da pričakuje od državnega zbora
               tudi razpravo, usklajeno s proceduro, ki je predvidena za sprejemanje zakonov in
               programov dela Dars za tekoče leto.</p>
               <p>Gre za to, da bi dejansko najprej morali obravnavati rebalans nacionalnega programa
               in na podlagi sprejetega rebalansa potem pristopiti k sprejemanju letnih poročil.
               Takšno je bilo tudi mnenje sekretarja za državne ceste. Zato menim, da bi morali
               najprej opraviti glasovanje, da spoštujemo to proceduro. Kolikor to ne bi bilo
               izglasovano, je smotrno pristopiti tudi k temu poročilu za leto 1998 oziroma programu
               za leto 1998, ki pa resnično nima pravne podlage nikjer, razen v tistem delu, ki se
               nanaša na nadaljevanje gradnje in dokončanje avtocestnih odsekov. Nima pa nobene
               podlage v tistem delu, ki se nanaša na pričetek gradnje novih avtocestnih odsekov, in
               tudi nima podlage v tistem delu, ki se nanaša na graditev državnih cest v sklopu
               avtocestnega programa, in nima podlage v delu, ki se nanaša na ukrepe na železnicah v
               sklopu avtocestnega programa.</p>
               <p>Pri razpravah na odboru za infrastrukturo se je iskala neka čudna rešitev, ki nikakor
               ne pelje v jasno izhodišče pri načrtovanju izgradnje avtocestnega programa. Večkrat
               je bilo tudi dano pojasnilo, da kolikor pa ne sprejemamo takega gradiva, kot je
               predloženo, kljub temu, da se ne spoštuje predpisana procedura, bo izgradnja avtocest
               v Sloveniji zastala. Kar pa seveda je prav gotovo zavajanje poslancev, kajti če
               pogledamo finančno konstrukcijo oziroma porabo sredstev, se za nadaljevanje gradnje
               in dokončanje avtocestnih odsekov planirajo sredstva v višini 38 milijard 877 tisoč
               tolarjev. Za pričetek gradnje novih avtocestnih odsekov pa vsega 4 milijarde 21
               milijonov tolarjev, za graditev državnih cest 4 milijarde 600 in za ukrepe na
               železnicah 168 milijonov. Torej nikakor ne drži, če bi se omejili dejansko vsaj v
               tistem delu razprave, ki omogoča sprejem programa dela za leto 1998, to pa je
               predvsem in samo tisti del, ki govori o nadaljevanju gradnje in dokončanja
               avtocestnih odsekov, ne bi bistveno vplivali na dinamiko izgradnje in bi vsaj v neki
               največji trenutni možni meri upoštevali proceduro.</p>
               <p>Tako, da smo še vedno v izredno veliki dilemi kot državni zbor, vsaj po mnenju naše
               poslanske skupine. Kajti vlada po eni strani zelo jasno govori, mi smo poslali
               gradiva v skladu s potrebno proceduro, pričakujemo od državnega zbora, da opravi
               najprej razpravo o nacionalnem programu in potem po sprejemu nacionalnega programa
               pristopi k obravnavi programa dela v letu 1998 in vseh ostalih zakonov, ki so pač
               potrebni, da se ta program realizira.</p>
               <p>Menim, da bi se državni zbor dejansko moral opredeliti do tega stališča vlade, kajti
               prevzemati na sebe odgovornost, da kršimo postopek sprejemanja teh zakonov, mislim,
               da je prevelik zalogaj in nekako tudi neodgovorno od državnega zbora, da sploh
               sprejme tako igro. Kajti vlada je očitno svoje stališče že izoblikovala in trdno
               stoji za tem, da se ne želi vmešavati v čudno proceduro državnega zbora.</p>
               <p>Zato menim, da bi resnično pred nadaljevanjem razprave o letu 1998, o predlogu
               letnega plana razvoja in vzdrževanja avtocest za leto 1998 morali glasovati o tem, da
               se prekine današnja točka in da nemudoma pristopi državni zbor k obravnavi
               nacionalnega programa, ki je na redni 8. seji, in se temu tudi prilagodi dinamika
               zasedanja državnega zbora in tudi dinamika zasedanja odbora za infrastrukturo.
               Hvala.</p>
            </sp>
            <sp xml:id="SDZ2-Izredna-20-1998-03-17.sp42">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi še katera poslanska skupina besedo? Predstavniki? <title xml:id="SDZ2-Izredna-20-1998-03-17.title7">Proceduralno</title>, gospod Špiletič.</p>
            </sp>
            <sp xml:id="SDZ2-Izredna-20-1998-03-17.sp43">

               <speaker>BOGOMIR ŠPILETIČ:</speaker>

               <p>Hvala lepa za besedo, gospa predsedujoča. Sprašujem, ali so podani pogoji, da
               nadaljujemo razpravo o zakonu oziroma o aktu, o katerem ravnokar govorimo, glede na
               to, kar je zapisano v dodatnem poročilu odbora za infrastrukturo in okolje. Zapisano
               je naslednje: Predstavnica sekretariata državnega zbora za zakonodajo in pravne
               zadeve je opozorila, da tako pripravljen predlog letnega programa pred sprejetjem
               predlaganih sprememb in dopolnitev nacionalnega programa avtocest in sprejetjem
               zakona, ki bo zagotovil namenska sredstva za realizacijo tega nacionalnega programa v
               potrebni višini od leta 1998 dalje, nima ustrezne pravne podlage.</p>
               <p>Sam odbor je sicer skušal narediti nek salto mortale, in sicer na način, da se pa 3.
               in 4. točka, če se ne motim, oziroma 3. in 4. ne izvajata, dokler ta nacionalni
               program ni sprejet. Vendar kljub temu sam kot ekonomist ocenjujem, da to ni ustrezna
               rešitev. Zato bi resnično poprosil za vaše mnenje oziroma za mnenje sekretariata, ali
               so podane pravne podlage za nadaljevanje te razprave glede na ugotovitve, ki jih je
               predstavnik sekretariata podal na samem odboru in ki izhajajo iz dodatnega poročila,
               ki sem ga medtem uspel prebrati.</p>
            </sp>
            <sp xml:id="SDZ2-Izredna-20-1998-03-17.sp44">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi predstavnik sekretariata za zakonodajo besedo? Prosim. Besedo ima gospa
               namestnica, Tina Bitenc.</p>
            </sp>
            <sp xml:id="SDZ2-Izredna-20-1998-03-17.sp45">

               <speaker>TINA BITENC-PENGOV:</speaker>

               <p>Gospa podpredsednica, spoštovani zbor! Sekretariat je opozarjal na zadeve, ki so
               razvidne tudi iz pisnega mnenja matičnega delovnega telesa. Vendar je glede na ta
               opozorila odbor pravzaprav zavzel do predloženega gradiva stališče, ki je razvidno iz
               zadnjega odstavka na prvi strani njegovega poročila, in so pač ne glede na deljena
               mnenja pravzaprav podprli letni program razvoja in menili, da je možno letni program
               opredeliti in realizirati le v obsegu že sprejetega nacionalnega programa izgradnje
               avtocest v Republiki Sloveniji. Na podlagi take opredelitve so bili nato sprejeti
               amandmaji, ki so približali in v okviru možnega sanirali zatečeno stanje. Hvala
               lepa.</p>
            </sp>
            <sp xml:id="SDZ2-Izredna-20-1998-03-17.sp46">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Gospod Špiletič želi besedo, <title xml:id="SDZ2-Izredna-20-1998-03-17.title8">proceduralno.</title>
               </p>
            </sp>
            <sp xml:id="SDZ2-Izredna-20-1998-03-17.sp47">

               <speaker>BOGOMIR ŠPILETIČ:</speaker>

               <p>Še vedno pravzaprav samo podvprašanje k že omenjenemu proceduralnemu vprašanju.
               Namreč, iz besedila letnega plana razvoja, ki ga je predložila vlada v obravnavo,
               nedvomno piše, da plan razvoja in vzdrževanja avtocest v letu 1998 temelji na
               spremembah in dopolnitvah nacionalnega programa izgradnje avtocest. Glede na to, na
               kar je predstavnica sekretariata za zakonodajo in pravne zadeve opozorila na seji
               odbora za infrastrukturo in okolje, sem vas jasno vprašal, ali obstajajo pogoji
               oziroma pravne podlage za nadaljevanje te razprave. Predstavnica sekretariata je
               naredila, da je pač v odboru večina v okviru možnega nekaj storila. Jaz pa zdaj
               sprašujem, ali je storila dovolj, da so podane pravne podlage za nadaljevanje te
               razprave, ali ne. Odgovor je lahko samo kratek - da ali ne. Prosim za to
               pojasnilo.</p>
            </sp>
            <sp xml:id="SDZ2-Izredna-20-1998-03-17.sp48">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Ali želite besedo? Besedo ima gospa gospa Tina Bitenc.</p>
            </sp>
            <sp xml:id="SDZ2-Izredna-20-1998-03-17.sp49">

               <speaker>TINA BITENC-PENGOV:</speaker>

               <p>Gospa podpredsednica, spoštovani zbor! Jaz sem pač omenila, da so s predloženimi
               amandmaji člani odbora poskušali sanirati stanje, zato je tudi amandma odbora na prvi
               amandma vlade spremenil preambulo in se za "nacionalni program izgradnje avtocest v
               Republiki Sloveniji" v oklepaju črta beseda "in", in to zaradi tega, da bo nedvoumno
               navedeno, da letni program temelji na veljavnem nacionalnem programu za izgradnjo
               avtocest v Republiki Sloveniji. Zato mi menimo, da je bila pravzaprav s takim
               posegom, da je bilo to stanje, to se pravi na novo opredeljeno na veljavni nacionalni
               program na tem področju. S tega vidika mi mislimo, da so amandmaji sanirali stanje.
               Hvala lepa.</p>
            </sp>
            <sp xml:id="SDZ2-Izredna-20-1998-03-17.sp50">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi besedo še kateri predstavnik poslanske skupine? Gospod Zamernik.</p>
            </sp>
            <sp xml:id="SDZ2-Izredna-20-1998-03-17.sp51">

               <speaker>BOGOMIR ZAMERNIK:</speaker>

               <p>Hvala lepa za besedo. Naj takoj na začetku poudarim, da si ne bi slučajno kdo dovolil
               insinuacij in rekel, da smo mi ob postavljanju takih vprašanj, katera smo slišali
               zdaj, da smo zaradi tega proti izgradnji avtocestnega križa. Naj spomnim, da je bila
               ravno naša poslanska skupina oziroma predhodniki nas, ki smo v tem mandatu v državnem
               zboru, tisti, ki so predlagali ta zakon. Zavedamo se pomembnosti izgradnje
               avtocestnega križa, tudi v smislu varnosti in vsega ostalega, kar to prinaša.</p>
               <p>Vendar pa poleg teh dilem, ki so bile ravnokar odprte, se postavlja še veliko drugih.
               Vse zadeve v tej točki in točke, ki so še na tej izredni seji in na 8. redni seji, so
               v zelo tesni povezanosti. Tako kredit v naslednjih dveh točkah kot rebalans, o
               katerem je bilo prej govora, in kot tudi program dela za leto 1998. Torej, odobriti
               kredit oziroma sprejeti plan, to kar bo v naslednji točki, in pa sprejeti plan dela
               za leto 1998 pomeni v tistem delu sprejeti tudi rebalans nacionalnega programa. Tega
               pa še nismo obravnavali. In seveda se absolutno strinjam z mnenjem predhodnika, ki je
               o tem govoril. To je ena od dilem, na katero je seveda opozoril tudi sekretariat in
               kateri se je sedaj nekako elegantno izognil. Naslednji problem pa se v tako mojem
               imenu, kot v imenu poslanske skupine zdi še večji. To je to prekomerno zadolževanje.
               Na to smo opozorili tudi že na seji odbora, na tisti, na kateri smo lahko
               prisostvovali. Žal, kot je povedal vodja poslanske skupine, na današnji seji nismo
               mogli sodelovati. To veliko zadolževanje. Poglejte, Slovenija je zadolžena za 4
               milijarde tolarjev že sedaj pri številu prebivalstva 2 milijona. Ko je ugasnila
               Jugoslavija, smo imeli 22 ali nekje 20 milijard dolarjev kreditov in 20 milijonov
               prebivalcev. Danes pa je proporc za 200% višji. To je stvar, ki je zaskrbljujoča in
               za katero v naši poslanski skupini mislimo, da je treba resno pretehtati, predvsem
               tudi zaradi tega, ker se pojavljajo po besedah predstavnikov Darsa neutemeljeni, pa
               vendarle indici da s porabo tega denarja ni vse tako, kot bi moralo biti. Zato smo se
               v naši poslanski skupini odločili, da poskušamo nekako poseči v srž tega problema. Ne
               bi želel, da bi tisti dogovor, ki smo ga imeli včeraj na upravi Darsa, izzvenel bolj
               na načelni ravni in da ne bi dobil občutka kdaj, da je bilo to samo neko načelno
               soglasje k temu in da se s tem ni mislilo resno. Prosim, da se tistega dogovora, ki
               je bil včeraj dosežen na upravi Darsa, držimo in da se dovoli vpogled v dokumente, za
               katere je nekdo iz nadzornega odbora Darsa dejal, da jih poslanci ne dobimo na mizo.
               Hvala.</p>
            </sp>
            <sp xml:id="SDZ2-Izredna-20-1998-03-17.sp52">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Ali želi še kateri predstavnik poslanske skupine besedo? Ugotavljam, da
               ne. Besedo dajem poslankam in poslancem. Pisno se je k razpravi prijavil gospod Ivo
               Hvalica, razprave ostalih poslancev pa omejujem na pet minut. Besedo imate, gospod
               Ivo Hvalica.</p>
            </sp>
            <sp xml:id="SDZ2-Izredna-20-1998-03-17.sp53">

               <speaker>IVO HVALICA:</speaker>

               <p>Hvala lepa, gospa podpredsednica. Spoštovani kolegi, gospod minister, če je še tu! Ni
               ga več. Nenavadno je, nenavadno je, da ob tako važni in pomembni točki dnevnega reda
               ni pravzaprav nikakršne aktivnosti v tem državnem zboru. Mogoče je materija
               specifična in prenekateri od nas, od vas, se težko prebije skozi to izrazoslovje,
               skozi te številke, skozi te specifikacije, skozi te tabele, skozi te rekapitulacije.
               Pa vendar je stvar sorazmerno enostavna. Enostavna zaradi tega, ker je enostavno
               prikazana, in če bi bilo vse v tem, kako razumeti to, kar je v Poročevalcu številka
               17 na 11. strani, potem to ne bi bil nikakršen problem. Vprašanje pa je, kaj je izza
               teh številk? Za to govornico sem stopil zaradi tega, da bi vas rahlo obudil iz
               dremeža in da bi vam povedal, o kakšnih stvareh odločamo ali ne odločamo. Torej
               nepojmljivo je za mene, s kakšno lahkoto je predlagatelj to postlal pred državni
               zbor. Te svoje besede bom natančno ilustriral potem s številkami.</p>
               <p>Najprej ne morem mimo tega, da ne bi ugotovil nekega vsebinskega disproporca med
               pokrajinami. Primorska je tu zastopana, poenostavljeno povedano, z 20%. Štajerska je
               tu blazno beneficirana, še nikdar ni imela takšnega kosa pogače. Ne vem, če je to
               zaradi tega, ker je minister iz Štajerske, nek vzrok pa je. Ali je tam nek pritisk
               ali je to koalicijski partner, ampak to je nenormalno. Opozarjam vas na tabelo na 17.
               strani Poročevalca številka 17, torej vse je v znamenju 17. Nima smisla, da vam berem
               te številke. Znesek je 38 milijard 878 milijonov, zaokroženo. Poglejte, zelo
               enostavno je videti, koliko znašajo številke na primorskih odsekih, ki se bodo letos
               realizirale.</p>
               <p>Predlagatelj se potem poslužuje tudi raznih vizualnih zvijač in tako nenadoma za
               površnega opazovalca izgleda, kot da se bo zgradil odsek Razdrto - Vipava in tudi
               samemu mi je poskočilo srce, že pet let se valim za kamioni tam po Rebernicah, ampak
               potem pogledaš malo bolj natančno in vidiš razcep do kilometra 1,3, torej, se pravi
               tisoč tristo metrov. Smešno vse skupaj. Od tega je tam iz cestninske postaje že
               zgrajena polovica tega. Verjetno je tu mišljen ves odsek. Ne vem, ni jasno.</p>
               <p>Torej to sem bil dolžan povedati na račun, rekel bi zanemarjanja, zavestnega
               zapostavljanja določene regije na račun Štajerske. Bom konkreten.</p>
               <p>Sedaj pa, kako so prikazane te številke. Najprej bi jaz rad nekaj rekel, predvsem za
               tiste, ki slabše poznate to materijo. Gradnja avtocest je malo drugačna kot visoka
               gradnja, kjer se lahko proda objekt tudi na ključ, pa še tu so Angleži izumili termin
               "lambsam", kar pomeni ključ, ampak samo od horizontalne izolacije navzgor, ker spodaj
               jih lahko čakajo presenečenja. Pri cestah je vse skupaj spodaj. Tako rekoč je spodnji
               ustroj tisti, ki je vedno neznanka. Za tiste, ki manj poznate, to je iz izrazoslovja,
               to je do tam, kjer se začne nosilni sloj, potem tamponski in asfalt. Zelo
               poenostavljeno povedano, da vam ne bom govoril v bolj preciznih terminih.</p>
               <p>Ta gradnja cest je torej res neka neznanka, kar se tiče geološke sestave tal in
               ostalih eventuelnih neprilik, ki jih potem ob gradnji srečamo na trasi. Ampak vse to
               je možno s skrbnim načrtovanjem tudi v veliki meri predvideti in danes v inozemstvu
               je ni ceste, je ni ceste, predori so tu rahlo izvzeti, kjer bi lahko izvajalci
               zahtevali za podražitve več kot 10 ali maksimalno 15%. Pri nas pa to sega 40, 50 in
               tako dalje, govori se celo, jaz nimam vpogleda v to, o 100%-nih podražitvah. Tu je
               nekaj narobe. Kdo bedi nad strokovno izvedbo in nad, mi temu rečemo, nad finančnim
               nadzorom nekega takega objekta, kot je cesta? Za to imamo strokovni in obračunski
               nadzor, skupaj se lahko to imenuje tudi investitorski inženiring, ki opravlja še
               svetovanje in nadzor, tako strokovni kot obračunski in za to odgovarja.</p>
               <p>V deželah, ki niso imele razvite te panoge, so ponavadi, posebno dežele v razvoju,
               jemale vedno tuje strokovnjake, ki so opravili to konzulenco in nadzor in tako so ti
               tuji strokovnjaki, ki so bili Italijani in Poljaki, leta 1972 slekli tudi spodnjice
               Slovenija cestam v Libiji. Jaz to dobro vem, ker sem bil takrat doli na drugi strani,
               delal sem na ministrstvu za gradnjo javnih zgradb in so Slovenija ceste takrat
               pustile doli vso mehanizacijo in tudi dva talca, dokler niso to poravnale. Potem je
               Jugoslavija to nekako uredila. V Sloveniji se je malo govorilo o tem, takrat je bila
               bolj važna neuvrščenost kot pa finančni efekt. Samo vprašajte kogarkoli, mojo
               generacijo, vam bodo znali povedati, kakšne velike denarje so Slovenija ceste pustile
               v Libiji samo zaradi tega, ker so se obnašali pri gradnji cest tako, kot so se
               obnašali v Jugoslaviji. Tam jih je pa nadzor dobil in na dolžini več kot 70 km,
               mislim, da je bilo potem nekaj več, so morali dodati novo plast asfalta, ali pa tisto
               odstraniti, kar bi stalo še več. To je nadzor. Sam sem delal v takšnem nadzoru in vam
               povem, da sem doživel nekaj, kar me je na začetku streslo in sem se zavedal, da je
               stvar resna. Gradili smo velik stanovanjski program, ki se je imenoval po kralju
               Idrisu. To je bilo leta 1969, tik pred revolucijo v Libiji. In ko je prišel šef
               nadzora, ki je bil moj šef, in je rekel, da moramo zvrtati tri luknje v ometano
               steno, da ugotovimo, ali je omet res debel en inč, colo, 25 milimetrov, in ko to ni
               bilo, ko "average", povprečje teh treh lukenj ni dal enega inča, je bil ukaz: "Ne
               plača se ali pa odstraniti in na novo ometati." Vam povem, bolgarski izvajalci, ki so
               to delali takrat, so krvavi pot potili, preden so se zavedali, da gre tu zares.</p>
               <p>Zakaj sem naredil ta uvod? Zaradi tega, ker sem iz tega materiala pogruntal, iz
               številk, da niti približno takšnega nadzora pri gradnji slovenskega avtocestnega
               križa ni. Niti približno. Ker sicer se ne bi dogajalo to, kar se dogaja, ker sicer se
               ne bi tako obmetavali z denarjem. Vladi predlagam, da zniža znesek, ki je predviden
               tu za nadzor in inženiring. Ne boste verjeli, na strani 19 berem, tu se uporabljajo
               termini, ki so jih uvedli v anglosaških državah in pravijo, da inženir pomeni v
               bistvu tistega, ki opravlja "consulting" in nadzor in pravi: "Inženir" je v skladu s
               pogoji FIDIC strokovna organizacija, ki za investitorja oziroma naročnika opravlja
               vsa potrebna tehnično-strokovna opravila za izvedbo projekta. Tako organizacijo za
               izvajanje strokovnih nalog zahtevajo tudi mednarodne finančne ustanove, in tu navaja
               Evropsko investicijsko banko in Evropsko banko za razvoj, kot enega izmed pogojev za
               dodelitev posojil. Ampak potem piše naprej. Za opravljanje del inženirja v prenesenem
               smislu besede so v letu 1998 predvidena finančna sredstva v višini, zdaj pa držite se
               za stol, 1.597,9 milijona SIT. Spoštovani minister! Znižajte to ceno na polovico,
               dajte meni to koncesijo, pustim poslanski mandat in obogatim. Zelo enostavno vam
               povem. Jaz sem namreč izračunal tudi, kakšen procent ste vi naračunali iz tega.
               Ljudje božji, ali boste tudi to povedali investicijski banki, koliko zaračunavate za
               nadzor in inženiring. Gospod minister, prosim vas za odgovor na to. Vam jaz povem,
               koliko ste izračunali. Nepojmljive 4%. V tujini to ne dosega niti v enem primeru 2%.
               Kdor doseže 1,5, 1,6%, ta je naredil ultra posel. In vidite, tako skrivate tu denar.
               Seveda vi to napišete enostavno v eni številki. Sploh se ne potrudite, da bi prišli z
               neko specifikacijo, da bi videli, kakšna je struktura tega. Torej, glede na procent
               ki sem ga izračunal, vam seveda ne verjamem in vam ne bom verjel tudi, če pridete z
               ne vem kakšno specifikacijo. In ko vidi človek takšno številko! Imel sem vedno navado
               v življenju, da sem se zapičil samo v eno številko. Tam sem šel do konca. In vedno
               sem kaj ugotovil. Tu sem se zapičil, samo v to. Kaj bi bilo, če bi se zapičil še
               drugam. In ko vidi to številko, ki ste jo tu navedli, edino se lahko opravičite in
               poveste, da je to napaka, decimalno vejico da ste zgrešili. To lahko. Samo to vam
               oprostim, pa še to se lahko znesete nad tiskarno državnega zbora, da je to napačno
               naredila. Ampak, prepričan sem, da ne, ker jaz sem šel nazaj in sem izračunal, kako
               ste vi to, pardon, izračunali. Tako ne gre spoštovana gospoda. Tako ne gre. Tudi
               sicer pri teh razlikah v ceni izgrajene avtoceste niste še nikdar povedali, kakšen
               del obsegajo več dela, kakšen del tega obsegajo dodatna dela, kakšen del obsegajo
               razlike v ceni, če so, ali če so tečajne razlike. Jaz tega podatka še nisem videl. Vi
               kar tu z nakladačem po SCT-ju nasujete tu neke številke in mi naj bi vam verjeli.</p>
               <p>Jaz takim številkam ne verjamem. Vas pa resno pozivam, da mi pozicijo 1, 3, 4
               obrazložite in vas tudi zelo resno pozivam, da vam jaz to opravim z mednarodnim
               konsultingom, ga grem iskat, ker to je velik denar, to je 1 milijarda in pol, to je
               16 milijard lir. Jaz vam za polovico tega denarja pripeljem vrhunske strokovnjake, ki
               vam bodo nadzirali avtoceste. Hvala lepa.</p>
            </sp>
            <sp xml:id="SDZ2-Izredna-20-1998-03-17.sp54">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala, gospod Hvalica. Želi še kdo od poslancev ali poslank besedo? Prosim, gospod
               Branko Janc ima besedo.</p>
            </sp>
            <sp xml:id="SDZ2-Izredna-20-1998-03-17.sp55">

               <speaker>BRANKO JANC:</speaker>

               <p>Hvala za besedo, gospa podpredsednica. Kolegi in kolegice, jaz mislim, da se bo ta
               debata o avtocestah nadaljevala danes, verjetno jutri in tudi v nadaljevanju, ko bomo
               sprejemali rebalans nacionalnega programa. Verjetno bo debata pri rebalansu
               nacionalnega programa veliko bolj ostra, kot je pa pri letnem programu izgradnje
               avtocest. Vsekakor pa je treba, po mojem mnenju, tudi pri tem dokumentu na nekaj
               opozoriti.</p>
               <p>Prvič. Strinjam se s tistimi, ki so opozorili na nepravilnost pri vrstnem redu
               obravnavanja posameznih dokumentov, kajti sam letni program je v neskladju z
               obstoječim nacionalnim programom in v tistih točkah, na katere je opozoril tudi odbor
               za infrastrukturo danes, ki je korektno korigiral napake predlagateljev dokumenta. S
               tem, da je dal moratorij na točko 4 in na točko 5, je seveda omogočil, da mi lahko
               danes sprejmemo letni program. V nasprotnem primeru mislim, da bi morali letni
               program ali zavrniti ali pa ga zadržati v moratoriju, dokler ne bi, prvič, sprejeli
               rebalansa nacionalnega programa in dokler ne bi sprejeli tudi zakona o zagotavljanju
               sredstev za izgradnjo avtocest.</p>
               <p>V samem letnem programu glede tega dela, ki mu je v tem trenutku podan moratorij,
               mislim, da je potrebno vsaj opozoriti na logiko, ki je vladala pri predlagateljih
               letnega programa. Namreč polna malha denarja očitno izkrivi realnost današnjega
               slovenskega stanja in na podlagi tega mislim, da smo šli pri planiranju nekaterih
               cest v absurdne višine. Mislim, da je treba ločiti, kaj je nacionalni program in kaj
               so regionalni, občinski, krajevni, osebni programi. In tako, kakor sem jaz vedno
               razumel in lahko rečem, sem sodeloval od začetka pri teh avtocestnih zgodbah, mislim,
               da nismo nikoli in nikdar govorili o ničemer drugem, kakor o realizaciji nacionalnega
               programa, ta pa je zajemal relacijo vzhod - zahod in sever - jug.</p>
               <p>Danes, ko gledamo samo ta program, vidimo da ni več prioriteta izvedba nacionalnega
               programa, ampak da v ospredje prihajajo nekateri drugi programi, kot so občinski, pa
               tudi krajevni programi. In če pogledamo nekatere postavke v tem dokumentu, lahko
               hitro opazite, da pri taki logiki dela ne rabimo več direkcije za ceste, kajti v
               okviru Darsovega programa zajemamo vse državne ceste, ki jih je treba sanirati,
               zgraditi, preasfaltirati in tako naprej.</p>
               <p>Jaz se seveda strinjam s tistim delom, da pri izgradnji avtocestnega omrežja, da se
               sanirajo vsi poškodovani odseki in ceste, ki so bile pri tem uničene. Vendar ne morem
               pristati na logiko, da nekdo obide zadeve skozi letni program in pride z nekimi
               obvoznicami, in to 6 let pred rokom, ki ga predvideva nacionalni program. Tukaj
               najbolj odločno s tega mesta protestiram.</p>
               <p>Jaz bom seveda v končni fazi podprl sklepe odbora za infrastrukturo. Samo
               napovedujem, v kolikor se bo ta praksa nadaljevala, bo očitno treba potegniti tudi
               nekatere kadrovske poteze, ne samo vsebinske poteze znotraj programa gradnje
               avtocest. Prijateljsko opozarjam, da naj se predlagatelj ali avtor takih dokumentov
               ne skuša v nedogled briti norcev iz poslancev.</p>
               <p>Če bodo seveda drugi na to logiko pristali, jaz vam povem, da na to logiko pristal ne
               bom. In najbolj odločno s tega mesta protestiram in tudi jasno povem, da bom v tem
               primeru prisiljen povzeti nekatere druge ukrepe. Hvala lepa gospa podpredsednica,
               oprostite ker sem prekršil svoj čas.</p>
            </sp>
            <sp xml:id="SDZ2-Izredna-20-1998-03-17.sp56">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi še kdo razpravljati? Gospod Špiletič.</p>
            </sp>
            <sp xml:id="SDZ2-Izredna-20-1998-03-17.sp57">

               <speaker>BOGOMIR ŠPILETIČ:</speaker>

               <p>Hvala lepa za besedo. Bolj kot razprava v bistvu vprašanja ministru. In sicer
               povezana so predvsem glede na ugotovitve računskega sodišča Republike Slovenije, ki
               mislim, da je izdalo štiri poročila o tem, kako se je trošil proračunski denar na
               področju izgradnje avtocest.</p>
               <p>Mislim, da so v precep vzeti posamezni odseki izgradnje avtocest. Kolikor sem jih jaz
               utegnil prebrati, čeprav mislim, da jih matični odbor do sedaj še ni obravnaval, je v
               posameznih primerih ugotovljeno tudi neracionalno, negospodarno trošenje proračunskih
               sredstev, da ne govorimo o preštevilnih nezakonitostih, ki so bile ugotovljene v
               zvezi z oddajanjem del na podlagi javnega razpisa ali pa nejavnega razpisa. Tako da
               ob obravnavi te teme bi želel, da se do teh ugotovitev gospod minister jasno
               opredeli, kajti vse to govori v prid temu, kar so pred menoj omenili že ostali kolegi
               poslanci. To je prvo vprašanje.</p>
               <p>Ponovno se vračam na, mislim, da tretji amandma odbora za infrastrukturo, ki je
               dejal, da se dve točki v tem predlogu letnega plana razvoja in vzdrževanja gradnje
               avtocest nekako zadržita, dokler ne bo sprejet nacionalni program. Sprašujem, kaj se
               bo zgodilo, če bomo poslanci odločili v nacionalnem programu višja sredstva, oziroma
               kaj se bo zgodilo, če bomo v tem predlogu letnega plana odobrili višja sredstva, kot
               bodo potem odobrena v nacionalnem programu. Kdo bo uskladil to neusklajenost, kaj se
               bo zgodilo v tem primeru. Še vedno ocenjujem, da na tak način ni mogoče reševati
               problemov, če en akt temelji na predhodnem, predhodni pa še ni sprejet. Tukaj
               sprašujem ponovno še enkrat tudi sekretariat za zakonodajo. Ali v tem primeru Državni
               zbor sploh še sprejema nacionalni program? V tem primeru se pa bo potem ta državni
               zbor samo še seznanjal. Potem pa to ni več parlament, ki o nečem odloča, ki nekaj
               nadzira, ampak je tukaj parlament, ki tukaj nekaj prebira, premetava določene
               papirje, tako in tako je pa bianco menico dal že vnaprej ze neke postopke. Tako, da
               prosim za jasne in nedvoumne odgovore na ti dve vprašanji, ki se mi zdita vendarle
               jasni in bistveni za odločanje.</p>
            </sp>
            <sp xml:id="SDZ2-Izredna-20-1998-03-17.sp58">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Razpravljati želi gospod Kelemina. Imate besedo.</p>
            </sp>
            <sp xml:id="SDZ2-Izredna-20-1998-03-17.sp59">

               <speaker>BRANKO KELEMINA:</speaker>

               <p>Hvala lepa. Spoštovani! Tudi jaz tako kot moji poslanski kolegi v načelu nisem proti
               gradnji avtocestnega križa, ker se zavedam vse problematike, ki v zvezi s tem
               obstaja, čeprav moram priznati, da bi rad videl, da bi se istočasno s cestnim križem
               posodobil tudi železniški križ in da bi v tistem trenutku, ko bi bil zgrajen cestni
               križ, tudi železniški križ lahko tiste težke tovornjake, ki bodo tako rekoč močno
               onesnaževali našo deželo, prepeljal z vagoni čez našo deželo. Ampak kakorkoli, upam,
               da se bo tudi železniški križ v nekem razumnem obdobju zgradil.</p>
               <p>Tako kot moji kolegi sem tudi sam nekoliko v dvomu glede teh ogromnih podražitev, ki
               se dogajajo, kajti tudi sam sem del majhnega gradbenika. Moram priznati, da znam
               računati in da sem bil kar dober strokovnjak za gradbeno knjigo in vem, kaj
               predstavljajo več dela, vem tudi, kaj so dodatna dela in tako naprej. Vem tudi,
               kakšna morajo vladati razmerja med investitorjem, nadzornim organom in izvajalcem,
               kajti s tem sem se takorekoč 20 let ukvarjal.</p>
               <p>Tukaj se mi pa zdi pri našem avtocestnem križu, da so vsi prijatelji, vsi so naši.
               Jaz mislim, da ne glede na to, da smo že marsikaj v tem obdobju zamudili, da je še
               zmeraj čas, da razmislimo in da uvedemo neodvisno legitimno nadzorno službo, ker
               mislim, da v tem trenutku tega pri nas ni. Rad bi sporočil, da bi predvsem poslanci
               ljudske stranke o tem razmilili, ki tako, bi rekel, nekoliko nezainteresirano, se mi
               zdi, sodelujejo pri teh težkih finančnih transakcijah. Opozoril bi jih samo tudi tole
               še pri vsem tem, da se mi zdi, da ta resor ni popolnoma v njihovih rokah oziroma pod
               njihovimi usmeritvami, kajti samo če pomislimo, kdo ima v rokah finance, mislim, da
               nam je lahko vse jasno. Zato bi bilo dobro, da bi razmislili, kajti čez nekaj let se
               vam to lahko obrne kot bumerang in takrat boste vi odgovarjali za vse te
               nepravilnosti, ki se, čeprav nimamo vseh natančnih podatkov, ker jih je težko zbrati,
               dogajajo. Kako bom pa glasoval zdajle pri tej obravnavi, se bom pa odločil med
               razpravo. Hvala.</p>
            </sp>
            <sp xml:id="SDZ2-Izredna-20-1998-03-17.sp60">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi še kdo razpravljati? Gospod Rejc ima besedo.</p>
            </sp>
            <sp xml:id="SDZ2-Izredna-20-1998-03-17.sp61">

               <speaker>IZIDOR REJC:</speaker>

               <p>Spoštovana podpredsednica, gospe in gospodje! Sliši se in res je to, da je zaporedje,
               bi rekel, zamešano. Mi bi prav gotovo morali prvo začeti z rebalansom in seveda s tem
               načeti osnovna vprašanja te izgradnje in podražitve in vseh problemov, ki so. In
               kakor vidim oziroma poslušam predgovornike, vsi nekako prav ciljajo. Recimo jaz se
               vprašam, zakaj ima ta točka naziv Predlog letnega plana razvoja - kakšnega razvoja,
               bog se usmili - in vzdrževanja. Cesta se vendar ne razvija. Cesta se dela ali gradi
               ali je izgradnja, ne vem. Ta izraz mi je, ne vem, nisem dobil enostavno v sebi, v
               lastnem razmišljanju nobenega pametnega razloga, da bi rekel, to pa je v redu. Ali
               drugače povedano. To kar je pred mano povedal Branko Janc, mi je pa seveda še dodatno
               opozorilo. Glejte. Iz rebalansa se vidi, da je od 1,7 milijarde dolarjev program
               prišel na 4,2, zaenkrat. To 2,47, skoraj 2,5-krat. Zdaj pa, kot vidimo, v tem
               programu - in gospod Branko Janc je pred mano lepo povedal - se pa v ta program
               vključujejo še druge, tretje stvari. Skratka, zdaj bomo pa tukaj zameglili in v
               bistvu bomo res tako rekoč pripravili vse vas ali pa nekako vsi v ministrstvu in vsi
               ti, ki delajo na izgradnji avtocest, bodo vas pripravili, predvsem pa župane, da
               boste nekako bili za to, ker saj bo itak vsak nekaj dobil, pa kaj bi se s tem
               ukvarjal, ali je ali pa ni drago. In menim, da je tu osnovna dilema. In mi smo tudi
               pripravili dodatni sklep, ki bo sicer prišel na mizo in seveda ki bo pri naslednji
               točki. Ampak, ker se pa vse tako prekriva, pa ne samo prekriva, prehitevamo s tisto
               točko, ki jo bomo imeli na redni seji. Skratka, mi se gremo mišelovko tu, samo da bi
               nekaj dosegli, nekaj naredili, ko bi že zdavnaj to lahko prej v zaporedju, kot gre,
               to zadevo uredili.</p>
               <p>Mene osebno ali pa nas osebno zanima predvsem to. Potreben bo odgovor na to, na
               kakšni osnovi so bile te podražitve po posameznih odsekih in zakaj se je to zgodilo,
               po eni strani. Po drugi strani pa je ena najbolj glavnih stvari, in to je gospod
               Branko Janc lepo, bi rekel, zadel. V tem prepletanju se dogajajo stvari iz DDC-ja.
               Vidi se, da imamo nekatere firme, ki so odveč. Izgleda, da mora biti samo Dars, potem
               pa levo, desno nič, ker so tako ali tako vsi ti ljudje med seboj prepleteni, če pa že
               ne, pa v nadzornih odborih tako, da v bistvu nadzora nikoder ni. Ga ni in to je
               tisto. In ker nadzora ni, potem ni alarma, niti ministrstvo ga ne sproži niti
               finančno ministrstvo ga ne sproži niti vlada ga ne sproži, ampak gre to naprej in
               naprej, in ko so enkrat debele številke, se pa začnejo zavijati v ta razvoj cest, pri
               katerem bo že vsak nekaj malega dobil, da bo tiho. To pa mislim, da ni pot, po kateri
               bi to reševali. Hvala.</p>
            </sp>
            <sp xml:id="SDZ2-Izredna-20-1998-03-17.sp62">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi še kdo razpravljati? Ugotavljam, da ne želi nihče več razpravljati, zato
               zaključujem razpravo. <title xml:id="SDZ2-Izredna-20-1998-03-17.title9">Proceduralno</title>, gospod Hvalica.</p>
            </sp>
            <sp xml:id="SDZ2-Izredna-20-1998-03-17.sp63">

               <speaker>IVO HVALICA:</speaker>

               <p>Hvala lepa, gospa predsedujoča, ker se trudite, da bi zadevo peljali naprej, ampak
               mislim, da sem sam in tudi moji kolegi postavili ministru kar nekaj vprašanj. Saj ne
               moremo kar tako zaključiti razprave o taki pomembni stvari. Predstavniki vlade naj tu
               odgovorijo! Saj sem sam postavil nekaj vprašanj in ne moremo iti kar tako mimo. Vi pa
               kar, zaključimo razpravo. Lepo vas prosim! Na vrsti so predstavniki vlade.</p>
            </sp>
            <sp xml:id="SDZ2-Izredna-20-1998-03-17.sp64">

               <speaker>PODPREDSEDNICA EDA OKRETIČ-SALMIČ:</speaker>

               <p>Če želijo besedo, potem so na vrsti. Gospod minister želi besedo. Besedo ima gospod
               minister Bergauer.</p>
            </sp>
            <sp xml:id="SDZ2-Izredna-20-1998-03-17.sp65">

               <speaker>MAG. ANTON BERGAUER:</speaker>

               <p>Hvala lepa, gospa predsedujoča. Cenjene poslanke, poslanci! Poskušal bom na kratko
               odgovoriti na vprašanja, ki so bila postavljena. Namreč čisto v začetku in v osnovi
               bi ponovil to, kar sem že povedal. Ta program, ki je pred nami, program razvoja in
               vzdrževanja avtocestnega programa Republike Slovenije v osnovi temelji na zakonu, ki
               je bil v lanskem letu sprejet v državnem zboru. To je zakon o državnih cestah in
               temelji na obstoječem nacionalnem programu izgradnje avtocest, ki je bil sprejet in
               objavljen v Uradnem listu v letu 1996, sprejet pa leta 1995. To je tudi potrjeno
               oziroma posebej poudarjeno v amandmajih, ki so bili danes dani na klop in jih je v
               dopoldanskem času odbor za infrastrukturo in okolje tudi oblikoval ter potrdil in
               predlagal odboru, da jih sprejme in na ta način detajljno oziroma bolj podrobno
               potrdi ta stališča, ki jih je zahteval odbor na prejšnji seji, ki se je danes
               nadaljevala. Mora pa ta program, ki je sprejet pred sprejemom rebalansa samega
               programa, temeljiti na obstoječem nacionalnem programu. To je tudi storjeno, ustrezno
               je korigirana tudi višina sredstev, odseki, s tem, da se tista dodatna, navezovalne
               in povezovalne ceste, da lahko avtocestni križ v Sloveniji normalno deluje, je potem
               predvideno tako, da se to izvaja po sprejetju rebalansa nacionalnega programa.</p>
               <p>Če bi bilo karkoli narobe v rebalansu nacionalnega programa in da ne bi te
               povezovalne ceste bile več tako opredeljene, kot so sedaj, to opredeljuje potem ta
               amandma, ki govori, da je potrebno ta program ustrezno korigirati. Če bo prišlo do
               tega, potem bomo te ceste, ki so tukaj posebej navedene, na zahtevo odbora, ko smo to
               obravnavali na odboru 25.7. v lanskem letu, je bilo izrecno rečeno, da odbor meni, da
               je treba v letnem planu oziroma v programu posebej izpostaviti tista nujna
               vzdrževalna zaščitna in obnovitvenega dela na obstoječih državnih in občinskih
               cestah, ki bodo zaradi gradnje avtocest neposredno dodatno obremenjene. Ti posegi
               namreč lahko na eni strani investicijske vrednosti posameznih avtocestnih odsekov,
               močno povečajo, na drugi strani pa delno razbremenijo državni proračun za vzdrževanje
               in obnovo preostalih cest.</p>
               <p>To je bila sugestija iz lanskega leta in smo jo tudi poskušali v možni meri vključiti
               v ta letni program razvoja in vzdrževanja avtocest.</p>
               <p>Nadalje, kar je gospod Hvalica posebej izpostavil. To je točka 134, dela inženirja.
               Tukaj moram povedati, da ne smemo gledati ozko samo nadzor. V to so všteta vsa
               pripravljalna dela za pripravo dokumentacije, razpisi, vodenje razpisov, izbor po
               razpisih ter vodenje potem kompletnega razpisnega postopka oziroma dokumentacije,
               projektiranje in nadalje tudi odkupi zemljišč, ki jih opravlja ta inženir, ter
               vzdrževanje.</p>
               <p>Po podatkih, ki so v okviru inženirskih del, kot jim rečemo, je samo za nadzor nekje
               slaba polovica teh sredstev, ki so tukaj navedena v višini 1,5 oziroma skoraj 1,6
               milijarde v letošnjem letu je slaba polovica teh sredstev dejansko za inženirska dela
               oziroma za nadzor, tako moram konkretno povedati, za nadzor, ostalo so vsa ostala
               inženirska dela, ki so pri tem potrebna.</p>
               <p>Zato menim, da so ta sredstva, ki so tukaj navedena, v skladu s programom, ki se
               izvaja ustrezno, tudi nadzorovana preko nadzornega sveta, preko ostalih, posebne
               komisije, ki jo imamo za nadzor projektov, da tukaj ne bi prihajalo do kakršnihkoli
               nepravilnosti. Če pa primerjamo lanskoletni program, z letošnjim, pa vidimo, da so ta
               sredstva v enaki višini. Lansko leto je tudi bila približno milijarda in pol za
               inženirja in v letošnjem letu ravno tako predvidevamo.</p>
               <p>Lahko se ta dokumentacija vidi, je na razpolago pri Darsu, se lahko v vsakem trenutku
               opravi vpogled v to dokumentacijo in da ne bi potem bile kakršnekoli bojazni, da so
               tukaj sredstva previsoka. Je pa seveda potrebno upoštevati in bomo tudi vzeli na
               znanje sugestije gospoda Hvalice, da se je pri tem potrebno obnašati racionalno in
               bomo tudi dodatno opravljali še kontrole, da ne bi prišlo do negospodarne rabe teh
               sredstev.</p>
               <p>Nadalje je bilo vprašanje glede računskega sodišča. Računsko sodišče je dalo svoje
               dokončno mnenje za odsek Vransko-Blagovica, in to za strokovne podlage, ker je bilo
               stališče računskega sodišča s pridržkom. Tako ni bilo popolnoma negativno, ampak s
               pridržkom. Če se spomnite, sem tudi na seji odbora imel določena vprašanja, ker bi
               tudi od računskega sodišča pričakovali morda nekatere pojasnitve bolj natančno in
               upam, da bomo tudi dobili, kaj je tisto, kar je pri njih v samem zadržku, glede na
               obseg teh strokovnih podlag. Vemo, da za odsek Vransko - Blagovica je iz
               dokumentacije razvidno, da je bilo narejenih osemdeset različnih variant in da je
               potem pri soglasodajalcih, pri vseh pogajanjih z okoljem, se pravi z lokalnimi
               skupnosti in z ostalimi soglasodajalci bila izbrana varianta, ki je predmet
               obravnave. Seveda je možno v vsakem trenutku razglabljati, ali je varianta ena tista
               prava, ali je varianta 80 po zaporedni številki ali katerakoli druga. Izbrana je bila
               ena od teh variant, ki je dobila soglasje in konsenz v prostoru ter z vsemi lokalnimi
               skupnostmi in seveda prvenstveno s stroko, ki je to pripravljala.</p>
               <p>Toliko morda o tem. Drugače pa bi samo še enkrat ponovil, da obstoječi program
               razvoja in vzdrževanja programa avtocest Republike Slovenije za leto 1998 temelji na
               obstoječem zakonu o javnih cestah in na obstoječem nacionalnem programu gradnje
               avtocest in je to tudi v amandmajih posebej še izpostavljeno, tako kot je odbor
               zahteval. Hvala lepa.</p>
            </sp>
            <sp xml:id="SDZ2-Izredna-20-1998-03-17.sp66">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Gospod Hvalica ima besedo.</p>
            </sp>
            <sp xml:id="SDZ2-Izredna-20-1998-03-17.sp67">

               <speaker>IVO HVALICA:</speaker>

               <p>Hvala lepa, gospa podpredsednica. Da ne bi slišal, kar sem tukaj slišal! Gospod
               minister, jaz sem upošteval, da niste strokovnjak s tega področja, samo vi ste tu v
               svojem nastopu poskušali zavajati poslance. Veste, kaj ste rekli? Da je pod to
               postavko tudi projektiranje. To ni res! Stran 18, samo primer. Zgoraj levo, glejte,
               imam vse markirano, postavka 7, Razdrto - Vipava, hitra cesta, dolžina, o kateri sem
               že prej govoril, prva etapa, od razcepa Razdrto do kilometra 1,3 in potem piše:
               Predhodna dela, izdelava investicijskega programa in projektno-tehnične
               dokumentacije, odkupi zemljišč in tako dalje. Potem imate te stroške prikazane.
               Torej, gospod minister, protestiram proti temu, da ste me poskušali tu zavajati in
               ostale poslance državnega zbora. Glejte, jaz tudi nisem rekel, da je postavka 134
               samo delo za nadzor. Nasprotno. Natančno sem vam povedal, da pod terminom "inženirja"
               razumem investitorski inženiring. Če vi mogoče ne veste, kaj to obsega, je druga
               stvar. Jaz natančno vem, kaj to obsega, ker sem delal na tem področju desetletja.
               Gospod minister, lepo vas prosim, projektiranja ni v tej številki, ne zavajajte
               poslancev. Sicer pa predlagam vladi, da prihrani 800 milijonov tolarjev, da meni to
               koncesijo, jaz pustim mandat, obogatim in zadeva je rešena. Hvala.</p>
            </sp>
            <sp xml:id="SDZ2-Izredna-20-1998-03-17.sp68">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Gospod minister bo dal odgovor ali pojasnilo.</p>
            </sp>
            <sp xml:id="SDZ2-Izredna-20-1998-03-17.sp69">

               <speaker>MAG. ANTON BERGAUER:</speaker>

               <p>Hvala lepa. Resnično ne želim polemike, ker so mi nekatere zadeve jasne. Ampak če sem
               rekel, da je projektiranje, se oproščam, lahko pa poslušamo magnetogram in bi tudi
               želel, da se ga sliši, ker sem si jaz tukaj napisal, da ne bi narobe povedal "vodenje
               projektov", ne pa "projektiranje". Če sem pa slučajno rekel narobe, da sem rekel
               projektiranje, se oproščam, sicer pa imam tukaj napisano vodenje projektov in sem
               tudi tako imel namen reči. Lahko pa slišimo tudi magnetogram. Hvala lepa.</p>
            </sp>
            <sp xml:id="SDZ2-Izredna-20-1998-03-17.sp70">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Gospod Špiletič ima še prej. Aha, gospod Hvalica, replika.</p>
            </sp>
            <sp xml:id="SDZ2-Izredna-20-1998-03-17.sp71">

               <speaker>IVO HVALICA:</speaker>

               <p>Hvala lepa, gospa podpredsednica. Da bi se izognili dvomom, bi jaz prosil, da ko bo
               pripravljen magnetogram, da mi omogočite, da takrat to tu preberem. To je zelo važna
               stvar, veste, in vi ste to rekli. Jaz zelo natančno ločim te pojme vodenje projekta,
               projektiranje. To lahko vi na neki krajevni skupnosti mirno take stvari razlagate,
               ampak mene pa tu ne boste tako zavajali. Hvala lepa.</p>
            </sp>
            <sp xml:id="SDZ2-Izredna-20-1998-03-17.sp72">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Repliko ima tudi gospod Špiletič.</p>
            </sp>
            <sp xml:id="SDZ2-Izredna-20-1998-03-17.sp73">

               <speaker>BOGOMIR ŠPILETIČ:</speaker>

               <p>Od gospoda ministra bi človek pričakoval vsaj to, da prebere poročila računskega
               sodišča, sploh če so takšna oziroma s tako vsebinom, kot so vsaj tri, ki sem jih jaz
               dobil kot poslanec v državni zbor in ki se nanašajo na sprejem oziroma odločitve v
               zvezi z izdelavo lokacijske dokumentacije, kar je tudi eden od glavnih ciljev akta, o
               katerem sedaj tu govorimo. Kajti na začetku, kjer piše "cilji in načela letnega plana
               razvoja in vzdrževanja avtocest za leto 1998", so tudi predhodna dela s pripravo
               projektno- tehnične dokumentacije, s poudarkom na tistih delih, ki bodo omogočala
               gradnjo v letu 1998 in 1999.</p>
               <p>Gospod minister, računsko sodišče je izdalo tri poročila. Prvo poročilo je poročilo o
               nadzoru, priprava predloga investicijske odločitve za avtocestni odsek Vransko -
               Blagovica v Dars-u. Mnenje, ki ga je dalo računsko sodišče, če zelo na kratko povem,
               je mnenje s pridržkom. Obrazložitev za mnenje s pridržkom je naslednje: "Dars ni
               zagotovil potrebnih strokovnih podlag za vrednotenje štirih variant avtocestnega
               odseka Vransko - Blagovica" in tako naprej. Ni pripravil strokovnih podlag, se pravi
               - odločanje na pamet.</p>
               <p>Drugo poročilo računskega sodišča v zvezi s postopkom priprave in sprejemanja
               lokacijskega načrta za avtocestni odsek Vransko - Blagovica; zopet mnenje s
               pridržkom. Obrazložitev: Minister za promet in zveze je dal soglasje k predložitvi
               osnutka lokacijskega načrta vladi Republike Slovenije, čeprav izdelane strokovne
               podlage niso bile zadostne za sprejem soglasja k osnutku lokacijskega načrta in tako
               naprej in tako naprej ali zopet odločanje na pamet.</p>
               <p>In še tretje mnenje je bilo. To je pa poročilo o nadzoru na ministrstvu za okolje in
               prostor v uradu za prostorsko planiranje v zvezi s postopkom priprave in sprejemanjem
               lokacijskega načrta za avtocestni odsek Vransko - Blagovica. Tu je pa računsko
               sodišče podalo negativno mnenje. Se pravi, da je v celoti postopek bil napačen. Naj
               samo en del iz obrazložitve tega negativnega mnenja preberem. Namreč, govora je o
               zavodu Republike Slovenije za prostorsko planiranje, ki je sprejelo določena dela za
               Dars. In sicer piše, da je zavod dne 14.12.1993 neopravičeno sklenil pogodbo številka
               toliko in toliko, da je bil zavod dolžan izvesti pravilen javni razpis za izbiro
               izvajalca, da je bila objava tega razpisa pomanjkljiva. V nadaljevanju zopet citiram:
               "Zavod kot naročnik bi javni razpis moral pripraviti tako, da bi vseboval temeljne
               elemente kvalifikacijskega in predmetnega dela postopka, tako kot to določa odredba v
               členih 27 do 32, česar pa ni storil. Omenjeni javni razpis zato ni predstavljal
               ustrezne pravne podlage za sklenitev pogodbe z izvajalcem, razvojnim centrom
               planiranje. Zavod oziroma urad kot naročnik ni skrbno nadziral izvajanja pogodbenih
               obveznosti, saj izvajalec del, razvojni center planiranje, ni izdelal prometne in
               ekonomske študije za posamezne trase avtoceste in priporočila o vplivih na okolje,
               kot je to določeno s pogodbo o izvajanju del z dne 14.12.1993. Poleg tega pa je
               minister za okolje in prostor predložil vladi osnutek lokacijskega načrta z
               obrazložitvijo izločenih variant, ki ni temeljila na zadostnih strokovnih podlagah."
               Gospod minister, jaz ne vem, ali se to nanaša na vas ali na kateregakoli ministra.
               Sprašujem pa vas, ali lahko tu izza te govornice zagotovite, da tudi v letu 1997, še
               bolj v letu 1998, ne bo več prihajalo do tega, da so sredstva, ki jih tu zahtevate od
               nas, resnično nujno potrebna, upoštevaje vse kriterije racionalnega trošenja. Zanima
               pa me tudi, kdo je odgovarjal za takšno stanje oziroma kdo je odgovoren za takšno
               ravnanje in za to neracionalno trošenje sredstev tudi iz naslova gradnje avtocestnega
               omrežja Republike Slovenije.</p>
            </sp>
            <sp xml:id="SDZ2-Izredna-20-1998-03-17.sp74">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Gospod minister ima besedo.</p>
            </sp>
            <sp xml:id="SDZ2-Izredna-20-1998-03-17.sp75">

               <speaker>MAG. ANTON BERGAUER:</speaker>

               <p>Hvala lepa. Jaz bi morda samo kratko pojasnilo. Gospod Špiletič je navajal dokumente,
               v katerih je lahko prebral, česar ni povedal, da so to pravzaprav trije različni
               dokumenti; eden se nanaša na področje ministrstva za okolje in prostor, o tem jaz
               nisem poklican, če bo prišel kdo od ministrstva za promet in zveze, bo povedal. Kar
               se tiče drugega, ko govori, da minister kljub temu, da Dars ni nekih stvari naredil,
               je to podpisal, to se nanaša na leto 1995 in 1996, ko je bil minister gospod Umek in
               je tudi navedeno notri v tem poročilu računskega sodišča. Prvo poročilo Vransko -
               Blagovica, kot sem že povedal, se nanaša na strokovne podlage, ki so bile izvedene v
               teh letih 1995, 1996 in se tudi računsko sodišče na to nanaša, ko je ministrstvo za
               promet in zveze vodil gospod Umek. Kar se tiče tega, ali lahko zagotavljam, kdo je
               odgovoren oziroma kako bo potekalo za leto 1997 oziroma 1998 trošenje sredstev, tukaj
               vam lahko zagotovim, da bom naredil vse, da ne bi prihajalo do kakršne koli
               negospodarne rabe, ve se pa, da po obstoječi zakonodaji za gospodarno rabo teh
               sredstev je zadolžen Dars, ki mora v skladu z zakonom o Darsu in ostalimi zakoni
               gospodarno ravnati s temi sredstvi in da so za to vzpostavljeni vsi mehanizmi, za
               katere se bom z vso vnemo zavzemal, da bodo ti mehanizmi delovali in da bomo imeli
               kontrolo nad gospodarnim trošenjem teh sredstev. Hvala lepa.</p>
            </sp>
            <sp xml:id="SDZ2-Izredna-20-1998-03-17.sp76">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Repliko ima gospod Špiletič.</p>
            </sp>
            <sp xml:id="SDZ2-Izredna-20-1998-03-17.sp77">

               <speaker>BOGOMIR ŠPILETIČ:</speaker>

               <p>Moram reči, da nikakor ne morem razumeti, da minister pravi: "To ni moj resor, to je
               resor mojega kolega in tako naprej." Mislim, da je tu minister kot predstavnik vlade,
               ki zastopa te dokumente, ki so danes tu v obravnavi, tako da izgovarjanje na osebo b,
               c in d, ne vem na koga še, ni prava. Minister, menim da ste dolžni zastopati tu
               stališče vlade, ne pa da se na tak, bom rekel, preveč prozoren način izogibate sploh
               kakršnemu koli odgovoru. Kar se pa tiče vašega skrbnega zavzemanja, kako odgovorno
               boste skrbeli za to, da bo Dars ravnal tako, kot je treba, potem najprej zagotovite,
               da bo nadzorni odbor Darsa sprejel vsaj poročilo o delu Darsa, preden jih bo
               obravnavala vlada in preden jih bomo dobili poslanci v državni zbor, na kar vas
               opozarja tudi računsko sodišče.</p>
            </sp>
            <sp xml:id="SDZ2-Izredna-20-1998-03-17.sp78">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Gospod Žare Pregelj ima besedo.</p>
            </sp>
            <sp xml:id="SDZ2-Izredna-20-1998-03-17.sp79">

               <speaker>ŽARKO PREGELJ:</speaker>

               <p>Hvala za besedo. Spoštovani, glede na določene polemike oziroma nejasnosti, ki se
               porajajo pri branju poročil o nadzoru na ministrstvu za okolje in prostor, na
               ministstvu za promet in zveze v zvezi z gradnjo avtocest, bi poudaril, da so ta
               poročila računskega sodišča narejena na določeno situacijo izpred nekaj let. Realnost
               je, žal, že bistveno drugje. Mi lahko sedaj post festum ugotavljamo, da je bilo
               takrat, ko so se odločale Trojane, če lahko tako rečem oziroma potek preko Trojan,
               pač storjeno to in to, tako kot ugotavlja računsko sodišče.</p>
               <p>Žal so se medtem postopki odvili in je sedaj celoten projekt na taki stopnji, ko se
               ga praktično ne da več obrniti nazaj. Seveda se ga lahko ustavi, ampak takrat pa
               nastane čisto druga škoda, ki bi jo na podlagi takih zaključkov in poročil težko
               ocenili kot pozitivno. Zaradi tega menim, da je prav, da ta poročila jemljemo z neko
               distanco, kajti to so poročila o delu izpred dveh let, ne o sedanjem delu. Ko smo
               prišli na ministrstvo, smo se pri obravnavi teh problemov, že na podlagi predhodnih
               poročil računskega sodišča, problema zavedli in poskušali najti konkretne rešitve pri
               vodenju lokacijskih postopkov. Tako sedaj na vseh tistih odsekih, kjer ob študiji
               variant ugotovimo, da gre za nekaj možnih potekov, ki so ali enakovredni ali v
               določenih pogledih tudi ugodnejši, eni po cenovni, drugi po prostorski plati,
               zahtevamo izdelavo ustreznih projektov na dovolj natančnem merilu. Kajti zavedati se
               moramo, da idejni projekti v merilu 1:5000 ne omogočijo dovolj natančne ocenitve
               bodočih investicijskih stroškov. Zato je potrebno izdelati projekte v merilu 1:1000
               in po potrebi tudi v bolj detajljnih merilih. Seveda je pri tem izredno pomembno,
               kakšne strokovne podlage imajo izdelovalci idejnih projektov na voljo. Pri tem se žal
               največkrat pojavijo preveč pomanjkljive geološke podlage, ki pa niso posledica
               problematičnosti geološke stroke, ampak žal predvsem izrednega hitenja, hitrega
               pripravljanja posameznih projektov za gradnjo in pri tem izpustitve določenih
               postopkov, ki so pri tem nujno potrebni. Tako verjetno bi bilo veliko bolje, če bi
               imeli bolj detajljne geološke raziskave, kot jih lahko v fazi idejnih projektov
               imamo.</p>
               <p>Šele sprejetje lokacijskega načrta omogoči, da se opravijo detajljnejše geološke
               raziskave na točno določeni trasi in takrat lahko nastopijo tudi določene razlike.
               Kajti zavedati se moramo, če se ugotovi, da so tla plazovita, je potrebno projekte
               korenito spremeniti. Gre za izredno zapletene postopke in tega, žal, računsko sodišče
               v teh poročilih ni upoštevalo.</p>
               <p>Tudi vemo, zakaj gre na tem odseku. Šlo je za dokaj težko dilemo, kjer se je stroka v
               Sloveniji nekoliko razcepila, predvsem ena varianta, ki se ji je reklo "motniška" je
               bila zagovarjana s strani starejših strokovnjakov, druga, ki se ji je reklo
               "trojanska" oziroma ta, ki je bila sedaj sprejeta, ji je bila pa nekje dana prednost
               s strani prostora, s strani boljše navezave samega Zasavja na bodočo avtocesto.</p>
               <p>Seveda je o teh variantah takrat odločal pristojni odbor za infrastrukturo in okolje
               še v prejšnjem mandatu, ki sem ga tudi sam vodil in dobro povem, v čem je bil
               problem.</p>
               <p>Žal moram ugotoviti in to mislim, da je korektna ugotovitev, da nismo imeli dovolj
               natančnih podatkov za korektno odločitev. Če bi takrat vedeli, da bodo investicijski
               stroški za Trojane tako narasli, bi verjetno presneto razmislili o svoji odločitvi in
               zahtevali, da se tudi za drugo varianto naredi podobna ocena.</p>
               <p>Namreč, obe varianti resnično nista bili takrat primerjani na istem nivoju. Motniška
               varianta je bila celo samo enocevni predor, medtem ko je bila trojanska varianta
               dvocevni predor. Seveda v manjših izmerah, kot je kasnejši projekt, ko se je izdelal
               v izvedbeni fazi, tudi pokazal.</p>
               <p>Ta opozorila računskega sodišča lahko jemljemo resnično zgolj za prihodnost, kajti
               vračanje v preteklost na tem segmentu ni produktivno in od lanskega leta, ko
               sodelujem pri pripravi lokacijskih načrtov, lahko zagotovim, da v spornih primerih
               zahtevam pripravo projektov na dovolj detajljnem merilu, da je ocena lahko korektna
               in tudi dovolj natančno primerljiva. To je edino zagotovilo, ki ga lahko s tega mesta
               kot predstavnik vlade dam. Hvala lepa.</p>
            </sp>
            <sp xml:id="SDZ2-Izredna-20-1998-03-17.sp80">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala gospodu državnemu sekretarju Preglju. Želi še kdo besedo? Gospod Veber. Imamo
               še nekaj minut.</p>
            </sp>
            <sp xml:id="SDZ2-Izredna-20-1998-03-17.sp81">

               <speaker>JANKO VEBER:</speaker>

               <p>Hvala za besedo. Predsedujoča, v skladu z drugim odstavkom 73. člena poslovnika
               državnega zbora, poslanska skupina Združene liste socialnih demokratov predlaga, da
               se odločanje o predlogu letnega plana razvoja in vzdrževanja avtocest za leto 1998
               preloži na eno od naslednjih sej. To utemeljujemo s tem, ker menimo, da niso
               izpolnjeni pogoji za odločanje o omenjenem planu, ker še ni sprejet predlog sprememb
               in dopolnitev nacionalnega programa izgradnje avtocest v Republiki Sloveniji, ki je
               uvrščen na 8. redno sejo državnega zbora.</p>
               <p>Sam letni plan presega vsebino plana razvoja in vzdrževanja avtocest za leto 1998 in
               vsebuje tudi predloge, ki so v rebalansu nacionalnega programa. Hvala.</p>
            </sp>
            <sp xml:id="SDZ2-Izredna-20-1998-03-17.sp82">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Želi kdo od poslanskih skupin razpravljati v zvezi z danim predlogom? V
               skladu s 64. členom poslovnika, ker ne želi nihče razpravljati, dajem ta predlog
               gospoda Vebra na glasovanje. Ugotavljamo prisotnost! <stage xml:id="SDZ2-Izredna-20-1998-03-17.stage32">(61 prisotnih.)</stage></p>
               <p>Kdo je za predlog? <stage xml:id="SDZ2-Izredna-20-1998-03-17.stage33">(22 poslancev.)</stage> Kdo je proti? <stage xml:id="SDZ2-Izredna-20-1998-03-17.stage34">(34 poslancev.)</stage></p>
               <p>Predlog ni sprejet. <title xml:id="SDZ2-Izredna-20-1998-03-17.title10">Proceduralno,</title> gospod Hvalica.</p>
            </sp>
            <sp xml:id="SDZ2-Izredna-20-1998-03-17.sp83">

               <speaker>IVO HVALICA:</speaker>

               <p>Hvala lepa, gospa podpredsednica. Jaz mislim, da je nastala situacija, pa če vam je
               všeč ali ne, ko smo vsi v neki zagati, verjamem tudi vlada. Zadeve niso jasne, zadeve
               niso čiste, zadeve je treba pojasniti. Jaz bi rad tudi prebral magnetogram v besedah,
               ki jih je izrekel tu minister. To niso tako nedolžne stvari, veste: zavajati
               parlament s te pozicije. To ni nekaj, kar bi pustili mimo. To so lahko tudi
               precejšnje posledice. Gre za težke stvari, ker navsezadnje gre za denar, za velike
               vsote denarja. Jaz predlagam nekaj drugega. Ker je propadel predlog gospoda Vebra, ki
               sem ga jaz podprl, predlagam, da prekinemo to točko in nadaljujemo jutri z drugo
               točko. Ko pa bo ministrstvo dejansko pojasnilo postavko, o kateri sem govoril,
               transparentno, jasno, specificirano, potem lahko šele odločimo. Hvala lepa.</p>
            </sp>
            <sp xml:id="SDZ2-Izredna-20-1998-03-17.sp84">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Ker je čas potekel, tudi prekinjam tole razpravo in s tem točko dnevnega reda.
               Jutri nadaljujemo, tako kot je bilo že dogovorjeno s 6. točko dnevnega reda, in sicer
               8. redne seje. Obenem bi pa še povabila člane odbora, da se udeležijo seje odbora za
               mednarodne odnose. Prijeten večer. <stage xml:id="SDZ2-Izredna-20-1998-03-17.stage35">(SEJA JE BILA PREKINJENA 17. MARCA 1998 OB
                  18.01 URI.)</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ2-Redna-06-1997-10-08">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|7DE338A192DFDEAEC12565300031D29A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=7DE338A192DFDEAEC12565300031D29A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Redna-06-1997-10-08.DZ" n="06">
               <name>Redna</name>
               <date when="1997-10-08"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Redna-06-1997-10-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 6. seje</stage>
            <stage type="date">(8. oktober 1997)</stage>
            <stage type="chairman"> Sejo je vodil Miroslav Luci, podpredsednik državnega zbora.</stage>
            <stage type="time"> Seja se je pričela ob 14.15 uri.</stage>


            <sp xml:id="SDZ2-Redna-06-1997-10-08.sp1">

               <speaker>PODPREDSEDNIK MIROSLAV LUCI:</speaker>

               <p>Spoštovane kolegice poslanke, kolegi poslanci, gospe in gospodje! Najprej opravičilo
               za 15-minutno zamudo. Odbor za mednarodne odnose je končal z delom ob 14.00 uri in
               verjetno je bila potrebna majhna osvežitev tistih, ki so sodelovali na tem odboru.</p>
               <p>Pričenjam nadaljevanje 6. seje Državnega zbora Republike Slovenije. Obveščen sem, da
               so zadržani in se današnje seje ne morejo udeležiti naslednje poslanke in poslanci:
               Feri Horvat, dr. Helena Hren-Vencelj od 14.00 do 15.00 ure, Jože Jerovšek, Jožef
               Košir, Ivan Božič, dr. Ciril Ribičič za pričetek seje, mag. Marijan Schiffrer, Samo
               Bevk, Darja Lavtižar-Bebler, Aurelio Juri je tukaj, torej ni potrebno opravičilo,
               Roberto Battelli, Alojz Peterle in France Pukšič. Torej, tudi gospod Košir je tukaj
               in opravičilo ni potrebno.</p>
               <p>Prosim, da ugotovimo prisotnost v dvorani! Prisotnih je 65 poslank in poslancev.
               Tako je državni zbor sklepčen in lahko odloča.</p>
               <p>Na sejo so vabljeni predstavniki Vlade Republike Slovenije. Torej, gospod minister
               za lokalno samoupravo, prisrčno pozdravljeni!</p>
               <p>Današnje nadaljevanje 6. seje bomo pričeli z obravnavo prekinjene 31. točke dnevnega
               reda - to je s prvo obravnavo predloga zakona o spremembah in dopolnitvah zakona o
               financiranju občin ter nato prešli na obravnavo preostalih točk po dnevnem redu
               dalje. Ob tem želim obvestiti, da se Vlada Republike Slovenije skladno s sklepom
               državnega zbora še ni opredelila do amandmajev k predlogu zakona o športu - 30. točka
               dnevnega reda - zato bo državni zbor o tem zakonu razpravljal kasneje.</p>
               <p>Pred tem pa bo državni zbor opravil, kot je to običajno opravljal tudi do sedaj,
               določitev kandidata, ki v skladu s 17. členom zakona o volitvah v državni zbor
               postane poslanec za preostanek mandatne dobe namesto poslanca, ki mu je prenehal
               mandat. Republiška volilna komisija je državnemu zboru posredovala ugotovitev o
               pridobitvi mandata poslanca državnega zbora. Ugotovitev je obravnavala
               Mandatno-imunitetna komisija, ki je državnemu zboru pisno poročala. Poročilo komisije
               ste sprejeli danes na klop.</p>
               <p>Želi poročevalec komisije besedo? Proceduralno, gospod Hvalica.</p>
            </sp>
            <sp xml:id="SDZ2-Redna-06-1997-10-08.sp2">

               <speaker>IVO HVALICA:</speaker>

               <p>Hvala lepa. Gospod predsedujoči! Jaz bi vas prosil, da drugič gledate po dvorani,
               vas, ki spremljate delo predsedujočega, pa da ga opozorite, ker sem pet minut držal
               roko, tako da me že malo boli, ker sem hotel proceduralno vprašanje postaviti.</p>
               <p>Gre namreč za naslednje. Danes nadaljujemo 6. sejo; kot veste, bi morali sicer
               nadaljevati izredno sejo. Ampak sliši se, da ponovno oziroma da še vedno nimamo vseh
               ustreznih mnenj vlade k preostalim točkam s 6. seje. Zdaj sprašujem vodstvo državnega
               zbora, če gre po vrsti, če pove za točko 30, 31, 32, 33, 34 - ali imamo ustrezna
               mnenja vlade. Hvala lepa.</p>
            </sp>
            <sp xml:id="SDZ2-Redna-06-1997-10-08.sp3">

               <speaker>PODPREDSEDNIK MIROSLAV LUCI:</speaker>

               <p>Torej, spoštovane kolegice poslanke in poslanci, torej nimamo za 30. točko dnevnega
               reda - to je opredelitev do amandmajev k predlogu zakona o športu - in pa 33. -
               opredelitev do predloga zakona o pravicah iz pokojninskega in invalidskega
               zavarovanja bivših vojaških zavarovancev, druga obravnava, tu nam manjka tudi
               opredelitev vlade do amandmajev. Proceduralno, dopolnilno, gospod Hvalica.</p>
            </sp>
            <sp xml:id="SDZ2-Redna-06-1997-10-08.sp4">

               <speaker>IVO HVALICA:</speaker>

               <p>Hvala lepa. Kakorkoli že, glede na to, kar smo pravkar slišali, postaja zadeva precej
               neresna. Sicer ne vem, komu govorim, ker ni ustreznih zastopnikov vlade tu -
               ustreznih, sem rekel - nekateri so. In zdaj se sprašujem, kako lahko nadaljujemo tako
               z delom?! Kako lahko na takšen način z delom nadaljujemo? Pa smo imeli dovolj časa
               oziroma vlada je imela dovolj časa, da bi to opravila! Jaz tega ne razumem. Jaz
               mislim, da se mi moramo, ne glede na pozicijo-opozicijo, mi poslanci se moramo
               takšnemu načinu, takšnemu izigravanju vlade upreti, ker sicer bo dejansko naša
               učinkovitost takšna, kakršna je, in naš ugled v javnosti takšen, kakršen je -
               nikakršen! Hvala.</p>
            </sp>
            <sp xml:id="SDZ2-Redna-06-1997-10-08.sp5">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Sklep tega zbora je bil, da se k 30. in 33. točki poda mnenje vlade o
               amandmajih. Če bo danes odločil drugače, je lahko drugače, vendar tega predloga še ni
               bilo. Medtem ko so točke 31, 32, 34, 35, 37, 38 pripravljene za obravnavo. Ja,
               proceduralno? Izvolite, gospod Potrč, proceduralno.</p>
            </sp>
            <sp xml:id="SDZ2-Redna-06-1997-10-08.sp6">

               <speaker>MIRAN POTRČ:</speaker>

               <p>Hvala lepa. Gospod predsedujoči, prav ste ugotovili, da nobenega predloga še ni bilo,
               jaz ga pa dajem, in predlagam, da v zvezi z zakonom o športu in v zvezi z zakonom o
               pravicah iz pokojninskega in invalidskega zavarovanja bivših vojaških zavarovancev
               državni zbor sklene, da jih bo obravnaval tudi brez poročila vlade. To je za mene
               način, s katerim se bo državni zbor pač v primerih, kadar gre za skrajno ignoranco,
               ki jo ta vlada kaže do dela državnega zbora, pokazal, da je sposoben odločati tudi
               sam. Jaz imam pri sebi kot kratko obrazložitev pismo predsednika državnega zbora
               Ustavnemu sodišču z dne 26.9.1997. Iz tega pisma je razvidno, da je predsednik
               državnega zbora korektno povedal potek postopka na opozorilo, zakaj ni še ta zakon
               sprejet - ker gre za nepravno stanje. Posebej zanimivo pa je, da smo mi že 3.6.1997,
               če se ne motim, je od takrat minilo 4 mesece in 5 dni po koledarju, zadolžili vlado
               za takšno mnenje in do danes ga ni dala. Če bomo naprej ravnali tako, da nam bo
               vseeno in da bomo vsakokrat predlagali, kadarkoli se bo vlada spomnila, da svojega
               mnenja ne da, iz političnih razlogov ali pa iz malomarnosti, meni je vseeno, potem ta
               državni zbor ne bo mogel o ničemer odločati, razen o tistem, kar bo vlada in
               koalicija želela. To pa je zares potem omalovaževanje državnega zbora. Hvala
               lepa.</p>
            </sp>
            <sp xml:id="SDZ2-Redna-06-1997-10-08.sp7">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Torej imam en predlog. Gospod Demšar je že prej imel, proceduralno.
               Imamo, prvi predlog je in verjetno bomo morali, torej moramo o tem predlogu
               razpravljati. Predlagam glasovanje, brez razprave. Predlagam, da glasujemo o 30.
               točki. (Glasovi iz dvorane.) Je proceduralno? Spoštovani kolegi poslanci, prvi
               predlog je tukaj, o njem moramo glasovati. Izrecite se o predlogu gospoda Potrča, ki
               predlaga, da se o 30. točki razpravlja brez mnenja vlade. Je tako? Glede 33. točke pa
               lahko mnenje vlade še pride in to lahko obravnavamo jutri. Torej bi glasovali
               posebej, če se strinjate, takrat, ko bo ta točka prišla tudi na vrsto za razpravo v
               državnem zboru. Prosim?</p>
               <p>Na glasovanje torej dajem predlog: "Državni zbor bo opravil drugo obravnavo predloga
               zakona o športu brez mnenja vlade na amandmaje, ki so bili vloženi." S tem bo prvotni
               sklep deniveliran, ki je bil sprejet, da čakamo na mnenje vlade. Ugotovimo
               sklepčnost! (65 prisotnih.)</p>
               <p>Kdo je za? (15 poslancev.) Je kdo proti? (39 poslancev.)</p>
               <p>Ugotavljam, da predlog gospoda Mirana Potrča ni sprejet.</p>
               <p>Nadaljujemo sejo. Proceduralno, gospod Demšar. Gospa Zbačnikova, želite
               proceduralno?</p>
            </sp>
            <sp xml:id="SDZ2-Redna-06-1997-10-08.sp8">

               <speaker>VINCENCIJ DEMŠAR:</speaker>

               <p>Hvala za besedo in pa lep pozdrav! Danes bi morali nadaljevati izredno sejo, točko o
               denacionalizaciji. Včeraj smo dobili obvestilo, da se to ne bo zgodilo. Pri tem se
               čutim prizadetega, ker res o stvareh, ko takole preskakujemo iz rednih sej v izredne
               in obratno, mislim, da naša priprava obravnave določene točke ne more biti zadosti
               kvalitetna. Zato sem prvič proti takšnemu načinu, da spreminjamo iz dneva v dan, kaj
               bomo obravnavali na posamezni seji.</p>
               <p>Poleg tega se mi zdi zelo sporno, da smo sedaj prešli iz izredne seje spet na redno.
               In zato predlagam konkreten predlog, da o denacionalizaciji, ki bi jo morali danes
               obravnavati, v tem mesecu ta zbor o tem ne bo razpravljal, dokler se, glede na sklep,
               ki smo ga sprejeli že pred časom, da se mora ta vlada z ustreznimi službami
               dogovoriti o denacionalizaciji in pa o sami koaliciji. Predlog mislim, da je zadosti
               jasen. V tem mesecu, dokler sklep, ki je bil sprejet v tem zboru že pred časom glede
               denacionalizacije, naj se najprej tisti sklep izvrši in šele potem nadaljujemo s to
               točko.</p>
            </sp>
            <sp xml:id="SDZ2-Redna-06-1997-10-08.sp9">

               <speaker>PODPREDSEDNIK MIROSLAV LUCI:</speaker>

               <p>Hvala lepa, gospod Demšar. To ni predlog današnje seje, zato menim, da o tem ne
               moremo glasovati. Ko bo točka odprta, bo pa primerna stvar za razpravo, širšo seveda,
               o tej problematiki.</p>
               <p>Gospa Majda Zbačnik. Izvolite.</p>
            </sp>
            <sp xml:id="SDZ2-Redna-06-1997-10-08.sp10">

               <speaker>MAJDA ANA KREGELJ-ZBAČNIK:</speaker>

               <p>Pozdravljeni! Tudi sama se sprašujem, kako to, da je 33. točka na dnevnem redu, ko
               še vedno nimamo mnenja vlade. Dopoldan pa se je na kolegiju dogovorilo, zaradi tega,
               ker ni mnenja vlade, se denacionalizacija umika.</p>
               <p>Sama še enkrat kot predsednica odbora protestiram, kajti, da na kratko povzamem
               zgodbo zakona o pravicah pokojninskega in invalidskega zavarovanja bivših vojaških
               upokojencev - druga obravnava. Ker je državni zbor že na 5. seji dne 3. junija 1997
               sprejel sklep, s katerim je zavezal vlado, da najkasneje do 5. junija 1997 predloži
               pisno mnenje oziroma se opredeli do predlaganih amandmajev k 2., 5. in 15. členu.
               Glede na to, da vlada do navedenega datuma niti do danes ni predložila zaprošenega
               pismenega mnenja niti ni opredelila pojma "agresija na Republiko Slovenijo",
               predlagam Državnemu zboru, da ponovno zadolži vlado, da najpozneje do konca 6. seje
               državnemu zboru predloži zahtevano pisno mnenje.</p>
            </sp>
            <sp xml:id="SDZ2-Redna-06-1997-10-08.sp11">

               <speaker>PODPREDSEDNIK MIROSLAV LUCI:</speaker>

               <p>Hvala lepa.</p>
            </sp>
            <sp xml:id="SDZ2-Redna-06-1997-10-08.sp12">

               <speaker>MAJDA ANA KREGELJ-ZBAČNIK:</speaker>

               <p>Lahko pa tudi preberem predlog sklepa: "Državnemu zboru RS predlagam, da prekine
               razpravo o predlogu zakona o pravicah iz pokojninskega in invalidskega zavarovanja
               bivših vojaških zavarovancev - druga obravnava, ter ponovno zadolži Vlado RS, da
               najpozneje do zaključka 6. seje predloži že zahtevano pisno mnenje."</p>
            </sp>
            <sp xml:id="SDZ2-Redna-06-1997-10-08.sp13">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Državni zbor sprejema dnevni red na začetku vsake seje. Tako ga je
               sprejel tudi na začetku 6. seje.</p>
               <p>Predlagam, da bi o tem predlogu sklepa... V bistvu je to že sklep državnega zbora.
               Mi bomo ponovno opozorili vlado, da do tega trenutka, ko bomo to obravnavali - 33.
               točko, to pripravi. Je pa to že sklep vlade in vlada do tega roka, kot ste ga sami
               navedli, še tega ni opravila in tudi do današnjega dne. Torej, vlado bomo opozorili
               na to.</p>
               <p>Nadaljujemo sejo. Torej, še enkrat bom pričel s tem, kar je v tem državnem zboru že
               običaj, torej da bo zbor opravil določitev kandidata, ki v skladu s 17. členom zakona
               o volitvah v državni zbor postane poslanec za preostanek mandatne dobe namesto
               poslanca, ki mu je prenehal mandat.</p>
               <p>Republiška volilna komisija je zboru posredovala ugotovitev o pridobitvi mandata
               poslanca državnega zbora. Ugotovitev je obravnavala mandatno-imunitetna komisija, ki
               je zboru pisno poročala. Poročilo komisije ste prejeli danes na klop.</p>
               <p>Želi poročevalec komisije besedo? (Ne želi.) Želi besedo predstavnik Sekretariata za
               zakonodajo in pravne zadeve? (Ne želi.) Besedo dajem predstavnikom poslanskih skupin.
               Pisno se ni prijavil nihče. Torej, tudi sedaj se ne prijavlja nihče. Dajem besedo
               poslankam in poslancem. Kdo želi besedo? (Nihče.)</p>
               <p>Ker nihče ne želi razpravljati, dajem na glasovanje naslednji predlog sklepa:</p>
               <p>Potrdi se poslanski mandat gospodu Maksimiljanu Lavrincu, roj. 8.12.1948,
               stanujočemu Pot na Poljane 4A, Kamnik. Ugotovimo sklepčnost! (63 prisotnih.)</p>
               <p>Kdo je za? (62 poslancev.)</p>
               <p>Ugotavljam, da je predlog sklepa sprejet. Prosim? (Nekdo govori iz klopi.) Aha,
               formalno, ja.</p>
               <p>Torej moramo vso proceduro ponoviti. Ugotovimo sklepčnost! (64 prisotnih.)</p>
               <p>Kdo je za? (63 poslancev.) Je kdo proti? (Nihče.)</p>
               <p>Ugotavljam, da je predlog sklepa sprejet.</p>
               <p>Tako prehajamo na prekinjeno obravnavo <title>31. TOČKE DNEVNEGA REDA - PRVA OBRAVNAVA
                  PREDLOGA ZAKONA O SPREMEMBAH IN DOPOLNITVAH ZAKONA O FINANCIRANJU OBČIN. </title>
               </p>
               <p>Predstavnik predlagatelja je že izkoristil svojo besedo, prav tako predstavnik vlade.
               Torej, smo pri besedi predstavnikov poslanskih skupin. Svojo pravico je že
               izkoristila poslanska skupina Socialdemokratske stranke. Želi predstavnik še katere
               poslanske skupine besedo? Gospod Aurelio Juri, Združena lista.</p>
            </sp>
            <sp xml:id="SDZ2-Redna-06-1997-10-08.sp14">

               <speaker>AURELIO JURI:</speaker>

               <p>Spoštovani podpredsednik, kolegice in kolegi! To je to, da osvežimo spomin, naj
               povemo, da vlada jasno in tudi razumljivo nasprotuje temu predlogu o spremembah in
               dopolnitvah zakona o financiranju občin. To nasprotovanje in vsi pomisleki, ki so s
               tem povezani, so povsem razumljivi. Če se ohrani oziroma obdrži sedanja razporeditev
               javnih financ, bo eventualno sprejet zakon brez potrebnega finančnega kritja. Mislim,
               da je to vsem nam jasno. Je pa ključ in sporočilo te zgodbe v tem, da se končno
               začnemo pogovarjati, četudi bomo v to primorani, o drugačni, bolj evropsko naravnani
               proračunski politiki, o taki, ki bo ustrezneje vrednotila oblike lokalne demokracije
               in hočeš, nočeš prisilila državo k dekoncentraciji in decentralizaciji oblastvenih
               funkcij, k njihovemu prenosu v obsegu, ki ga poznajo razvitejši evropski sistemi, na
               lokalno samoupravno skupnost, ki bo dokazala za to ustrezno usposobljenost.</p>
               <p>Ne nazadnje, dajmo se tega spomniti, smo evropsko listino o lokalni samoupravi tudi
               ratificirali. Na tak način se bomo vrnili na pot racionalnejše javne porabe znotraj
               organov državne uprave in tudi lokalne samouprave. Upam si trditi in bi z določeno
               simulacijo lahko tudi dokazal, da bi organizacijska pripojitev, recimo upravne enote,
               še za tako združitev sposobni in pripravljeni sedežni občini pripomogla h kadrovski
               in materialni racionalizaciji ter k večji upravni učinkovitosti. Gre torej za to, da
               se javne finance prično prerazporejati v korist lokalnih skupnosti, pri čemer naj se
               lovijo evropski trendi. Gre za to, da se pri tem nagradijo, če mi je dovoljen ta
               izraz, tiste občine, ki izkazujejo sposobnost nositi breme razvoja oziroma ki s
               svojim gospodarstvom, s svojim načrtovanjem, s svojimi potenciali in tudi s svojimi
               odrekanji državi, razvojno šibkejšim občinam ter slovenski družbi v celoti omogočajo
               materialno in duhovno rast. Bom bolj precizen.</p>
               <p>Če ne bodo te občine deležne drugačnega tretmaja v razporejanju javnih financ
               oziroma ustreznejšega ali, če hočemo, pravičnejšega povratka ustvarjenega bruto
               družbenega proizvoda, bodo njihove ustvarjalne in razvojne sposobnosti začele
               ugašati, s čimer bo tudi bruto družbeni proizvod začel upadati in bo družba v celoti
               zašla na pot siromašenja. Tudi občinam, ki si niso zaradi objektivnih okoliščin
               sposobne same zagotavljati materialne pogoje za preživetje in napredek, država ne bo
               v stanju več pomagati. To ne more in ne sme biti naš cilj.</p>
               <p>Tovrstnih občin je bilo še pred tremi leti cca 60. Zatem smo komunalni sistem
               preobrazili v domnevno sodobno lokalno samoupravo, dotedanjo mrežo občin
               preoblikovali in jo razširili. Zgodilo pa se je tudi to, da smo smiselno
               koncentracijo potencialov virov in moči razpršili tako, da je danes razvojno nosilnih
               oziroma gospodarsko sposobnih občin bistveno manj, in še tem, priznajmo vsi, šepajo
               moči. Na vrata našega parlamenta trkajo sedaj nove občine. Zadnjič smo sprejeli
               ustrezne sklepe, ki sprožajo potrebne postopke. Obstoječe občine si še razdelile niso
               premoženja prejšnjih komun oziroma niso še ugotovile in se dogovorile, čigavo je kaj.
               Pa kar nekaj desetin krajevnih skupnosti, vasi in naselij, ki so si pred tremi leti
               želeli drugačno teritorialno organiziranost in pripadnost, jim pa to ni bilo
               omogočeno oziroma so v tem času spoznali, da bi se jim z veljavnim sistemom
               financiranja bolje godilo, če bi se od matične občine izločili in svojo ustanovili,
               zahtevajo, da se jim omogoči odločanje o lastnem statusu. V dodatno drobljenje,
               četudi v nasprotju z voljo ljudi, silijo po drugi strani stališča ustavnega sodišča.
               O tem bomo še govorili in se ne bom pri tem zadržal.</p>
               <p>Le dodal bi naslednjo misel. Nočem soditi, kdo ima pri tem prav. Sprašujem pa se,
               ali vemo vsi mi in vedo tisti, ki nas v to potiskajo, koliko ta operacija je že in
               koliko bo še stala. Ali vemo, da ko ustanavljamo novo, zajedamo v substanco obstoječe
               občine in to neupravičeno in krivično v primerih, ko v nastajajoči novi občini zaradi
               objektivnih in drugih danosti si sami te substance niso v stanju zagotoviti. Sedaj
               imamo stanje, kakršno je. Poti nazaj ni ali je izredno težavna. Proces nadaljnjega
               teritorialnega drobljenja pa, trdim, da lahko zajezimo vsaj dotlej, dokler ne bo
               obstoječi občinski mreži jasno, s čim materialno razpolaga in na čem lahko postavi
               temelje lastnega obstoja in razvoja. To pa lahko storimo, če temu, kar danes imamo,
               zlasti tistim razvojnim stebrom, ki jih predstavljajo gospodarska središča,
               zagotovimo nekoliko večji delež proračunske pogače, ne nazadnje sorazmerno z
               ustvarjenim bruto družbenim produktom. Četudi bo predloženi zakon sprejet, še zdaleč
               ne bo dosegel deleža, ki ga druge, s Slovenijo primerljive evropske države namenjajo
               lokalnim skupnostim. Ne pozabimo, da smo na tej evropski lestvici na nečastitljivem
               zadnjem mestu.</p>
               <p>Zato bomo predlog zakona, čeprav seveda sistemsko vsega in na najboljši način ne
               rešuje, v Združeni listi socialnih demokratov podprli. Če pa ne bi bil ta zakon
               sprejet, pričakujemo in zahtevamo, da v najkrajšem času vlada vloži svojega, ki bo
               moral vendarle na vprašanja in dileme o tem, kako tudi lokalno samoupravo
               reprodukcijsko usposobiti, ponuditi zadovoljive odgovore. Hvala.</p>
            </sp>
            <sp xml:id="SDZ2-Redna-06-1997-10-08.sp15">

               <speaker>PODPREDSEDNIK MIROSLAV LUCI:</speaker>

               <p>Hvala lepa, gospod Juri, iz Združene liste socialdemokratov. Naslednja poslanska
               skupina? (Ne želi nobena.) Potem pa dajem besedo poslankam in poslancem. Želi kdo od
               poslank in poslancev razpravljati? Pismeno se ni prijavil še nihče, to pomeni, da bo
               razprava tekla 5 minut. Zgleda, da prijav ni. Torej ne želi nihče razpravljati, zato
               zaključujem splošno razpravo in seveda dajem v razpravo predlog sklepa oziroma sklep:
               "Predlog zakona o spremembah in dopolnitvah zakona o financiranju občin, prva
               obravnava, ni primerna za drugo obravnavo." Hkrati Odbor za finance in monetarno
               politiko..., pravzaprav tega niti ni potrebno. Torej samo ta sklep. Želi kdo
               razpravljati o tem sklepu? Izvolite. Kolega Pavel Rupar, izvoli.</p>
            </sp>
            <sp xml:id="SDZ2-Redna-06-1997-10-08.sp16">

               <speaker>PAVEL RUPAR:</speaker>

               <p>Hvala, gospod predsedujoči. Spoštovane kolegice in kolegi! Torej menim, da bi se
               moral predlog glasiti, da je zakon primeren za sprejem, ne tako kot vi predlagate, da
               ni primeren, ker je že vprašanje, kako bo kdo glasoval. Sam bom v tem primeru
               glasoval za primernost tega zakona, svoje obrazložitve sem že povedal. Do danes žal
               nisem dobil nobenih drugih dokumentov, razen neko "blazno" pismo, ki je prišlo na
               mojo klop, oziroma neke izračune, ki so menda delovni osnutki, jaz jih ne bom tukaj
               posebej poudarjal. Vendar, če nam to sledi v občinah, potem, jaz ne vem, kaj s to
               državo lahko še pričakujete oziroma kaj lahko pričakujete od razvoja naše države, če
               se v temeljnih lokalnih skupnostih, z denarjem, ki ga vsi župani v Sloveniji malo
               manj kot pa na kolenih že naprosimo, ne zgodi nekaj v pozitivno smer, potem jaz ne
               vem, kaj lahko vlada in vsi skupaj pričakujete od tega. Jaz bi seveda poudaril, da
               želim pri tem sodelovati pozitivno, tako kot mnogo teh mojih kolegov, tudi tukaj med
               vami. Danes imen tistih, ki ste podpirali, ne bom bral, čeprav me je eden od vas
               napadel malo manj kot fizično, zadnjič, ko sem vam tiste papirje kazal. Seveda pa
               pričakujem, da boste vendarle glasovali ta moment za nekaj drugega, kot pa vam
               direktor in pa direktive nalagajo. Danes sem žal poslušal tudi ali pa z veseljem
               poslušal tudi radio in žal sem ugotovil, da ste informirali medije povsem napačno,
               torej ne gre za neke "blazne" milijarde iz proračuna, ne gre za 26 milijonov. Jaz bi
               zelo rad videl, če nekdo to resnično pove, ali v občinah ne znamo več računati ali
               imate na vladi oziroma v teh vladnih strankah drugačno matematiko, da pridete do
               takih številk, ali gre za namerno povzročanje negativnega mnenja v prikazovanju
               škode. Pa tudi, če bi šlo za 27 milijard, verjemite mi, najbolje so naložene ravno v
               občinah. Torej, poslanke in poslanci, kar smelo potrdite ta zakon ali pa ga v
               primerni obliki amandmirajte. Hvala.</p>
            </sp>
            <sp xml:id="SDZ2-Redna-06-1997-10-08.sp17">

               <speaker>PODPREDSEDNIK MIROSLAV LUCI:</speaker>

               <p>Hvala. Še vedno razpravljamo o predlogu sklepa matičnega delovnega telesa. Izvolite,
               kolega.</p>
            </sp>
            <sp xml:id="SDZ2-Redna-06-1997-10-08.sp18">

               <speaker>MIROSLAV MOZETIČ:</speaker>

               <p>Hvala, gospod podpredsednik. Drage kolegice, spoštovani kolegi! Mislim, da je ta
               predlog primerna podlaga za drugo branje. Morda ni ravno najboljša rešitev, ampak to
               je drugo vprašanje. To, ali je najboljša ali ni najboljša rešitev, se da rešiti tudi
               v drugem in morda celo v tretjem branju. Iz tega razloga bom glasoval proti
               predlaganemu sklepu, ker se sklep glasi, da ni primerna podlaga. Zanimivo je pa tudi
               to, da se dostikrat oglašamo in tudi danes na "hearingu" je bilo vprašanje, kaj bo
               novi minister brez listnice za evropske zadeve v zvezi z lokalno samoupravo v smislu
               evropske listine o lokalni samoupravi. Pripravlja se celo že neka druga listina o
               lokalni samoupravi v Svetu Evrope in povsod se poudarja samostojnost in izvirnost in
               subsidiarnost opravljanja določenih zadev na lokalnem nivoju. Brez financ pa jasno,
               da tudi občine ne morejo opravljati teh svojih nalog. Vsi pa dostikrat pozabljamo v
               tem parlamentu, da v občinah živimo vsi, torej ljudje živijo v občinah, tam so doma.
               Niso doma v neki imaginarni državi, pač pa v posameznem kraju in ti kraji so v
               občinah. Iz tega razloga mislim, da vsaj to pot bi lahko storili, da bi ugotovili, da
               je le primerna podlaga za drugo branje in da se potem rešujejo določene zadeve v
               drugem branju.</p>
               <p>Še nek drug pojav je zanimiv, ki se pojavlja zmeraj, ko se odpre debata - tokrat se
               zdaj vdrugo odpira, prvič se je pred dobrimi 3 leti oziroma nekaj več kot pred 3
               leti, ko se je začel postopek za ustanavljanje novih občin. Točno isto se ponavlja
               zdaj kot takrat. Takrat se je vsula velika kampanja s strani tistih, ki so bili proti
               ustanavljanju novih občin, češ, bo predrago - to je bilo prvič in drugič - ne bo
               denarja za občine, se ne boste mogli preživeti. Točno isto se zdaj pojavlja, ker je
               pred nami drugi krog oziroma lahko uporabim besedo "popravni" izpit, ker je Ustavno
               sodišče izreklo, da je praktično tisti zakon, ki smo ga takrat s silo in muko in
               prisilo in zjutraj ob 3.00 ali 3.30 sprejeli, da je morda v dveh tretjinah, če ne
               celo več, protiustaven. Protiustaven v tem smislu, da ne odraža ustanovitev občin v
               tistem smislu, kot so občine predvidene bodisi v ustavi in zdaj imamo tudi listino o
               lokalni samoupravi. Ampak zanimivo je, isto je bilo takrat. Spomnim se, ko smo hodili
               okrog ljudi, pripovedovali: "Bo predrago, ne boste imeli nič denarja." Zdaj je isto.
               Straši se s tem, da ne bo denarja oziroma straši se s tem, da se bo spremenil zakon o
               financiranju občin in da se bo občinam vzel denar, ker da je edini razlog, da hočejo
               imeti v marsikaterem kraju, v marsikaterem delu obstoječih občin zdaj, da hočejo
               imeti svojo občino. Tudi to je razlog, ampak treba se je vprašati, kaj so vzroki. To
               je eden od razlogov, eden od teh, ampak vzroki tičijo drugje in mislim - še enkrat
               ponavljam to - mi bomo glasovali, jaz sam in tudi kolegi bodo glasovali proti
               predlaganemu sklepu, ker menimo, da je zakon kljub vsemu - ponavljam - morda ni
               najboljša rešitev, je pa primerna podlaga za iskanje boljših rešitev v drugem branju.
               Hvala lepa.</p>
            </sp>
            <sp xml:id="SDZ2-Redna-06-1997-10-08.sp19">

               <speaker>PODPREDSEDNIK MIROSLAV LUCI:</speaker>

               <p>Hvala lepa, kolega Mozetič. K besedi se je prijavil gospod Petan.</p>
            </sp>
            <sp xml:id="SDZ2-Redna-06-1997-10-08.sp20">

               <speaker>RUDOLF PETAN:</speaker>

               <p>Hvala za besedo. Spoštovani! Zadnje čase imamo kar na dnevnem redu razne seminarje in
               predavanja o centralizaciji v Sloveniji in kako bi to centralizacijo odpravili v
               takšni ali drugačni obliki, kako so tu potrebne pokrajine.</p>
               <p>Tu imamo lep primer, kako bi decentralizirali Slovenijo. Ja, kako jo pa
               decentraliziramo? Ne tako, da nekomu napišemo na papir, "ti imaš to in to pravico,
               kje jo boš pa uveljavljal in pa na kakšen način, to je pa nekaj drugega". Dajmo
               občinam denar, pa bomo decentralizirali Slovenijo na 100 pa še toliko občin, kot jih
               je zdaj, in pa če bo še kakšna nova, recimo na 150 mest v Sloveniji. Dajmo občinam,
               da bodo lahko gospodarile, dajmo jim premoženje! Najprej smo jim vzeli premoženje, to
               se pravi, občine tako rekoč nimajo nobenega premoženja, nimajo zemljišč, s tem
               gospodarijo v narekovajih, gospodarijo na državnem nivoju. Verjetno, če bi predlagali
               še novelo ali še dodatni člen v tem zakonu o financiranju občin, da bi občinam vrnili
               tisto, kar je njihovo - zemljišča, bi verjetno tudi ne bila primerna podlaga. Sedaj
               govorimo o prvi fazi - to je prva faza decentralizacije, lahko rečemo. In to, da, kar
               je že bilo omenjeno, da denar, ki pride v občino in potem seveda naprej v krajevne
               skupnosti, tisti denar je dvakrat tako velik kot v tej obliki, kot ga tu dobimo, ker
               tam ga oplemenitijo, v občini ga oplemenitijo; tisto, kar pa gre prek državnega
               nivoja, je pač takšno, kot je, mimo tega se pač ne da, zato, ker na krajevnih nivojih
               veliko krajani naredijo sami in ta denar dejansko oplemenitijo. Ne govoriti o
               decentralizaciji Slovenije, da bomo ustvarjali neke administrativne pokrajine, ker
               bomo še zmanjševali moč občin, tako da bo še več administriranja! Tu je sedaj
               praktični primer decentralizacije - dajmo ga uresničiti, pa bomo decentralizacijo že
               naredili v praksi, ne pa z nekimi papirnatimi priporočili ali pa bomo to kdaj drugič
               uredili! Sedaj je konkreten primer decentralizacije - vse drugo so prazne besede.
               Zato bom glasoval za ta predlog zakona in pa proti temu, da ni primerna podlaga - je
               primerna podlaga in primer decentralizacije je to! Hvala lepa.</p>
            </sp>
            <sp xml:id="SDZ2-Redna-06-1997-10-08.sp21">

               <speaker>PODPREDSEDNIK MIROSLAV LUCI:</speaker>

               <p>Hvala lepa gospodu Petanu. Gospod Kelemina, izvoli - aha, kolega Zamernik.</p>
            </sp>
            <sp xml:id="SDZ2-Redna-06-1997-10-08.sp22">

               <speaker>BOGOMIR ZAMERNIK:</speaker>

               <p>Hvala za besedo. Jaz rad zadeve, ki jih povem, ponazorim s primeri.</p>
               <p>Glejte, ravno danes - naključje je pač bilo, za ta sestanek sem se dogovarjal
               skorajda en mesec - sem bil pri državni sekretarki za šolstvo, pri gospe Teji
               Valenčič. Pri nas nimamo, hvala bogu, takih problemov, kot jih imajo večine občin,
               kjer gradijo investicije, ampak je problem za ministrstvo povsem majhne narave,
               vendar za nas pa precej velike. Kljub temu, da mi dajemo za šolstvo po teh merilih,
               ki so izračunana, približno 15% več v občinskem proračunu, za financiranje šolskih
               dejavnosti, se redna dejavnost šole ne more pokrivati. Zaradi velikih stroškov
               prevozov na naših območjih, zaradi velikih materialnih stroškov, kajti izračun je
               narejen tako, da dobiš na število otrok, ki jih imaš, žal pri nas rojstva padajo,
               rapidno že 20 let in površina je velika, stroški so veliki za šolo, otrok je pa notri
               malo in izračun nam pokaže tisto številko. Če se te držimo, nimamo za prevoze otrok.
               Kaj šele za kakšen fakultativni pouk tujega jezika, če omenim samo eno stvar. Kar je
               v centrih, v mestih povsem nekaj običajnega, to je pri nas dodatni strošek staršev.
               To je samo en primer.</p>
               <p>Če hočeš dati šoli več, moraš vzeti nekje drugje. To, gospod Tekavčič, mi boste
               najbrž potrdili, se pa delati ne sme. Kajti zagroženo je ali kakorkoli že temu
               rečemo, da če eni dejavnosti vzameš, da daš drugi, potem pomeni, da tisti drugi
               preveč dobiva po merilih in da je sankcija za to, da se ta proračunski porabnik
               financira direktno. Lepo prosim, tukaj povem to, kar sem že pisno poslal na
               Ministrstvo za šolstvo, če se zadeva ne bo uredila. Izvolite! Financirajte našo šolo,
               ampak s tem sredstvi, ki nam jih namenjate, direktno, potem ne rabimo več občin,
               potem boste vse urejali iz centra.</p>
               <p>Nesprejetje tega zakona oziroma glasovanje za to, gospod Trofenik seveda odkimava,
               on je v veliki občini, tam imajo veliko denarja in tam se da delati. Tu pri nas se pa
               s tem denarjem ne da, in naredimo nekaj, da se bo dalo! Gospodje župani, pred enim
               letom ste podpisovali to. Sedaj pa tiste papirje raztrgajte, jih vrzite v koš, potem
               pa se postavite pred svoje volilce.</p>
            </sp>
            <sp xml:id="SDZ2-Redna-06-1997-10-08.sp23">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Vseeno bi opozoril poslanke in poslance, da razpravljamo o sklepu, torej
               splošna razprava je končana. Ne želim prekinjati poslancev, ampak za v bodoče.
               Prijavil se je gospod Trofenik.</p>
               <p>Imate repliko? Gospod Trofenik imate repliko? Izvolite.</p>
            </sp>
            <sp xml:id="SDZ2-Redna-06-1997-10-08.sp24">

               <speaker>VILI TROFENIK:</speaker>

               <p>Hvala lepa za besedo. Nisem se mislil priglasiti k razpravi, vendar me je kolega
               izzval.</p>
               <p>Vse, kar je povedano, je do neke mere res in dejstvo je, da je obstoječi sistem
               financiranja občin oziroma zakon slab in neustrezen. Je pa tudi res, da ga predlog
               sprememb, ki je predložen, kvalitetno ne izboljšuje in ne rešuje praktično nobenega
               izmed problemov, ki ste ga kolegi tu prej v razpravi našteli.</p>
               <p>Zato bom glasoval proti zakonu oziroma predlogu zakona oziroma za sklep matičnega
               telesa.</p>
            </sp>
            <sp xml:id="SDZ2-Redna-06-1997-10-08.sp25">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Replika gospod Bajc. Gospod Trofenik je dobil besedo prej, ker je bil
               besedno izzvan, tako da razumite, gospod Bajc. Besedo ima gospod Malovrh.</p>
            </sp>
            <sp xml:id="SDZ2-Redna-06-1997-10-08.sp26">

               <speaker>JURIJ MALOVRH:</speaker>

               <p>Gospod predsedujoči, hvala lepa za besedo. Glasoval bom proti temu predlaganemu
               predlogu prav zaradi tega, ker je tudi naša država podpisala evropsko listino o
               lokalni samoupravi. Pa če pogledamo države okrog nas proti zahodu, so občine dosti
               boljše financirane kot naše. To je eno. Dosti več imajo tudi izvirnih prihodkov. Pri
               nas je država na nek način predpisala kriterije in pa merila za razdelitev občinskega
               proračuna in zato se občinski sveti vse prepogosto ukvarjajo predvsem s tistimi
               težavami, ki izvirajo iz finančnih težav in iz nemoči, tako županov kot občinskih
               svetov, ker je premalo denarja, pa preveč potreb. In ravno ta predlog, ki je bil, je
               bil tisti, ki bi občinam namenil nekaj več denarja. In znano je tudi to, da občine še
               kako dobro znajo obrniti denar v namene za potrebe občanov, ki v tem kraju živijo.
               Zato bom glasoval proti.</p>
            </sp>
            <sp xml:id="SDZ2-Redna-06-1997-10-08.sp27">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Proceduralno imate? Izvolite, kolega Hvalica.</p>
            </sp>
            <sp xml:id="SDZ2-Redna-06-1997-10-08.sp28">

               <speaker>IVO HVALICA:</speaker>

               <p>Hvala lepa. Spoštovani! Človek ne more verjeti, koliko licemerstva je ob tej
               razpravi, kadarkoli, kjerkoli smo in se pogovarjamo na občinah, na naših občinah, v
               sosednji občini. Jaz imam poslanske pisarne v štirih občinah. Vedno slišim eno in
               isto, občinam več pristojnosti, ampak občinam lahko damo več pristojnosti samo, če
               jim damo več denarja. Silno poenostavljena zadeva in sedaj nenadoma nekateri
               ugotavljajo, kako ta zakon ravno ne bi rešil, kot da bi katerikoli drugi zakon vedno
               reševal vse probleme. To je zakonski predlog neke skupine poslancev, moram reči, da
               je nastajal dovolj kvalitetno, dalj časa in da je pri njem sodelovalo kar veliko
               županov. Od kje sedaj ta salto mortale nazaj in to ne drži več. Jasno, vem zakaj.
               Zaradi tega, ker so se pač povezave, razmerja tu spremenile, ampak to ne pomeni, da
               je zakonski predlog slab, za božjo voljo! Vsak zakon je možno amandmirati,
               amandmirati celo tako, da se spomnim, da je bil v prejšnji legislaturi, pa naj me
               kolega Potrč opozori, če ni točno, eden izmed njihov zakonov tako spremenjen, da so
               potem od tega odstopili. Mislim, da je bilo temu tako, ker je bil tako razcefran, bi
               rekel. Torej na nas je, da ta zakon dopolnimo, spremenimo in ne vidim razloga, zakaj
               a priori to ne bi smela biti ustrezna podlaga. Velikokrat pri katerih drugih zakonih
               sprejmemo sklep, da je ustrezna podlaga. Dejansko tega ne razumem. Edino, kar s tem
               naredimo, je pač to, da zavlečemo zadevo. Ali je to cilj tega državnega zbora, ki ima
               - ne vem zdaj, koliko, ker nekateri ste pustili mandat v občinah - ampak desetine tu
               županov?! Jaz tega preprosto ne razumem.</p>
               <p>Danes zjutraj, ko sem se vozil sem v državni zbor, slišim tudi eno veliko neumnost
               po radiu, kako naj bi ta predlog zakona obremenil proračun. Ja, za božjo voljo, nič
               ne bo obremenil proračuna! Bo pač v postavki, torej "prihodki", bo proračun tu
               manjši, in zato naj proračun išče druge vire. Jasno je, da če se državni proračun
               odpove delu dohodnine, da morajo to poiskati kje drugje. Naj vendar, za božjo voljo,
               že obdavči tisto, kar je potrebno! Naj vendar, za božjo voljo, že poseže po sivi
               ekonomiji! Tam so rezerve, pa ne na občinah!</p>
               <p>In zato vas prosim, kolegi, ne gre za to, da bi si mi lastili potem, slučajno, ker
               je skozi našo poslansko skupino prišel ta predlog zakona - ne! Lahko, kot sem rekel,
               zakon popolnoma "sfrizirate", ampak osnova pa je! Spravimo se na delo, pa dajte
               zadeve dopolniti! Zakon, ki ga predlagamo, je predvsem namenjen temu, da bi v občinah
               ostalo več denarja. Zdaj pa mi povejte na to mojo ugotovitev, ki je absolutno in ne
               more biti drugače kot točna, povejte mi, kaj je s tem narobe?! Če pa igrate dvojne
               igre, potem je to druga stvar. Če ne smete zaradi vlade, je to druga stvar - potem
               bodite toliko higienični in ne oglašajte se, ker izgleda malo čudno, da je nek župan
               proti temu, da bi tudi njegova občina dobila več denarja - to je absurd brez primere!</p>
               <p>No, gospod župan Bajc je rekel sedaj, da to ni res - pa naj pove, kaj je tu res! Ta
               predlog zakona je tu in se lahko spremeni. In ponavljam še enkrat, veliko bolj neumni
               predlogi so šli tu skozi, in tudi takšni, ki so dejansko obremenili proračun. Jaz bi
               rekel naslednje, gospod Bajc: pridite sem, pa povejte, dajte vaš amandma. Zakon kot
               tak je; prepričan sem, da ste tudi vi za to, da bi uredili financiranje občin.
               Pridite sem (hvala lepa za opozorilo, sem slišal, ampak rabim še 30 sekund), torej
               pridite sem, povejte, kako boste zakon dopolnili. In tu niti ni treba tega
               amandmirati - zakon je v prvem branju - zadevo s stališči in sklepi lahko peljemo
               naprej. Ali vidite, da gre zgolj samo za to, da se pač zakonski predlog, ki je
               podpisan s strani neke poslanske skupine, ne sprejme?! In to ni korektno! Ni korektno
               do občanov v vaših, v naših občinah. Hvala lepa.</p>
            </sp>
            <sp xml:id="SDZ2-Redna-06-1997-10-08.sp29">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Bili so nekateri poslanci imenovani. Preverjam, gospod Jazbec, gospod
               Pungartnik, imata replike ali sta se želela v razpravo vključiti? Repliko na koga?
               Potem moram dati besedo gospodu Pungartniku za repliko, potem gospodu Bajcu in potem
               gospodu Trofeniku.</p>
            </sp>
            <sp xml:id="SDZ2-Redna-06-1997-10-08.sp30">

               <speaker>CIRIL METOD PUNGARTNIK:</speaker>

               <p>Spoštovani predsednik! Prav gotovo je, da tisti, ki smo pred letom podpisovali, da
               bi bilo dobro imeti v občinah več denarja, smo tu mislili od srca. Vendar pa ta
               predlog zakona tega v bistvu ne rešuje, ne rešuje osnove in zato repliciram, ker
               prikazuje napačno. Prikazuje to, da z večanjem tega procenta dohodnine, ki ga bo
               država občinam odstopila, da bo stvar rešena. Stvar je v osnovi zgrešena, v osnovi in
               tisti naj se vprašajo, ki so takrat za ta zakon glasovali. Zakaj je v osnovi zgrešen?
               Zato, ker je tudi situacija protiustavna, to sem jaz že enkrat govoril, ker je samo 5
               občin v lanskem letu brez državne pomoči zaključilo svoje poslovanje. To je popolnoma
               neustavno, sem govoril z ljudmi, ki so takrat delali ustavo in so mislili, da bodo
               občine, ki ne bodo mogle financirati svojih potreb, bolj izjema kot pa pravilo. Ampak
               v čem je zgrešen ta zakon in ta novi? Ker občinam, najmanj trem četrtinam občin tudi
               po tem zakonu ne bo dana nobena vzpodbuda za ustvarjanje novih delovnih mest. Vse to,
               kar zdaj občine počnejo, da pridobivajo podjetja, da pridobivajo nekoga, nekega
               investitorja, ki tam zaposluje, s tem si na glavo nakopljejo samo določene težave,
               ker samo 5 občin je, ki jim to nekaj pomeni. Če je več zaposlenih, je več dohodnine,
               ali razumete. V občini Trebnje, kjer je nezaposlenost celo nižja, nižja stopnja kot v
               državi Sloveniji, bi morali zaposliti recimo 2.000 ljudi, da bi sistem dohodnine
               občini dal več denarja kot pa zdaj. To je nesmisel. V financiranje občin morajo biti
               vgrajeni elementi, ki bodo občini kot taki, njej nekaj dali, če bo zaposlovala, če bo
               odpirala delovna mesta, če bo omogočala nek razvoj. Zdaj je pa ta razvoj, ta trud v
               občinah predvsem namenjen neki splošni kasi, ki se utopi in zato ne bom podpiral tega
               zakona, ker zadržuje v bistvu star način, mi pa potrebujemo novo osnovo in novo
               podlago. Hvala.</p>
            </sp>
            <sp xml:id="SDZ2-Redna-06-1997-10-08.sp31">

               <speaker>PODPREDSEDNIK MIROSLAV LUCI:</speaker>

               <p>Hvala lepa, kolega Pungartnik. Moramo iti po vrsti. Sledijo še replike gospodu
               Hvalici. Replicirati želi gospod Bajc, pa gospod Trofenik. Izvoli, gospod Bajc.</p>
            </sp>
            <sp xml:id="SDZ2-Redna-06-1997-10-08.sp32">

               <speaker>JOSIP BAJC:</speaker>

               <p>Kolegice in kolegi! Ne toliko kot repliko, ampak v razmišljanje, glede na to, kar je
               govoril gospod Hvalica.</p>
               <p>Jaz si upam trditi in tudi to dokazati, da vse občine, ki imajo približno manj kot
               5.000 prebivalcev, da tudi 40% odstopljenega dela dohodnine ne bo zagotavljalo 90%
               republiškega povprečja, kar nam zakon o financiranju občin omogoča, da pridobimo.</p>
               <p>Se pravi, če ponovim, mislim, da zadnjič pri prvem delu te točke dnevnega reda, ko
               je kolega Rupar predstavljal - tudi jaz sem za to, da se uredi financiranje občin in
               nikar mi polagati na srce ali pa, bom rekel, trditi, da nisem za to, da naj bi občine
               dobile več sredstev. Jaz mislim, da občine morajo dobiti toliko sredstev, da jim bo
               omogočeno delovanje oziroma izpolnjevanje vseh tistih nalog, ki jih zakon o lokalni
               samoupravi, zakon o financiranju nalaga občinam. Z odstopljenim delom dohodnine
               mislim, da bomo samo tistim občinam, ki že sedaj na podlagi 30% odstopljenega dela
               dohodnine dosegajo 110%, 120%, 130% republiškega povprečja, in zdaj bomo še, bom
               rekel, pet, šest občin k temu dodali, vse ostale občine bomo pa še zmeraj - tudi
               postojnska občina ima 13.600 približno prebivalcev, dobi približno 28% finančne
               izravnave, da doseže 90% republiškega povprečja. Se pravi, tudi če bi imeli 40%
               odstopljenega dela dohodnine, še zmeraj to ne bi zadoščalo, da bi postojnska občina
               imela 90% republiškega povprečja. Zaradi tega se mi zdi, da je ta zakon
               nesprejemljiv. Hvala.</p>
            </sp>
            <sp xml:id="SDZ2-Redna-06-1997-10-08.sp33">

               <speaker>PODPREDSEDNIK MIROSLAV LUCI:</speaker>

               <p>Hvala lepa gospodu Bajcu. Želel bi, da bi razpravljali še vedno o sklepu, splošna
               razprava je v bistvu že končana. Gospod Trofenik, replika - se odpoveduje. Potem so
               replike na izvajanje gospoda Pungartnika - gospod Pavel Rupar, gospod Petan, gospod
               Čebulj. Gospod Jazbec, vi ste se priglasili za razpravo, imamo pa prej replike.</p>
            </sp>
            <sp xml:id="SDZ2-Redna-06-1997-10-08.sp34">

               <speaker>PAVEL RUPAR:</speaker>

               <p>Spoštovani! Torej, gospod Pungartnik, gospod Bajc in ostali, da ne bi zavajali
               kolegov v parlamentu in javnosti! Podpisali ste (citiram in kopijo vam bom tudi
               vrnil, zato, da boste videli, kaj ste podpisali, pa mislim, da jih imate, da dobro
               veste), citiram: "Da se v proračunu Republike Slovenije za leto 1996 zagotovi realno
               vsaj 10% več sredstev, s katerimi bodo razpolagale občine, to je, da se poveča obseg
               zagotovljene porabe z vključitvijo dodatnih sredstev za investicije v občine." Konec
               citata.</p>
               <p>Da se ne bi, spoštovani župani, sprenevedali! To ste vi podpisali! Gospod Bajc, tudi
               vi boste dobili svojo kopijo, da ne bi "šopali" potem tule ljudi! In preberite si še
               enkrat predlog zakona, ki ravno to tudi vsebuje! Če ne, potem mi povejte z vašim
               amandmajem, kaj je pa tisto, kar tega ne zagotavlja, kar ste vi podpisali. Ne
               zapeljujte, ne govorite pa tu nekaj, kar ni res.</p>
            </sp>
            <sp xml:id="SDZ2-Redna-06-1997-10-08.sp35">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Sedaj imata repliko na izvajanje gospoda Pungartnika še gospod Petan in
               gospod Čebulj. Gospod Avšič boste imeli repliko? Potem vas prepišem iz razprave. Bo
               hitreje.</p>
            </sp>
            <sp xml:id="SDZ2-Redna-06-1997-10-08.sp36">

               <speaker>RUDOLF PETAN:</speaker>

               <p>Hvala za besedo. Spoštovani! Tu je bilo omenjeno, da ta oblika občinam ne bo nekako
               direktno dala nekih delovnih mest. Saj to je normalno. Kako pa naj občina sama
               ustvarja neka delovna mesta. Še posebej, kar sem pa že prej omenil, da občine nimajo
               premoženja, s katerim bi gospodarile. Če greste čez mejo, najbližja občina na meji
               vam bo povedala, da imajo zaposlenega gozdarja in pa ostale zato, ker gospodari z
               občinsko lastnino. To se pravi, tudi to so delovna mesta. Ker pa tega pri nas ni, se
               pravi tudi v tej obliki novih delovnih mest ne more biti, vendar je pa to nekaj
               drugega. Gradimo tržno gospodarstvo, kjer realni sektor gospodarstva sam nekako
               inicira nova delovna mesta, tako da direktno ni s tem v zvezi, je pa tisti način
               razmišljanja po starem. Tu repliciram enemu od predhodnikov, ki je rekel, da je to
               stari način. Točno to, za kar se zavzema on, je stari način, da bi morali z nekim
               predpisom določiti nova delovna mesta v občini. Tega ni, gospodje.</p>
               <p>Navsezadnje, ravno to bi želel, če je to stari način, pa predlagajte novo in boljše.
               To je samo predlog. Tu ni obveznosti in nihče me ne more prepričati, da če se poveča
               delež dohodnine od 30% na 40%, ki ostane v občini, da to občini nekaj ne pomeni. Res
               je in navsezadnje je normalno, da tista občina, ki ima 10.000 delovnih mest, da bo
               več dobila zato, ker ima tudi večje potrebe po infrastrukturi. Tista, ki pa ima manj
               delovnih mest, pa manj. Vendar problem je nekje drugje. Problem je v tem, da če bi
               bil en direktni kazalec, ki bi občino nekako stimuliral za boljši razvoj, za boljšo
               pripravo, za kar občina ima možnost, bi se občine marsikdaj - to ne velja na splošno,
               to moram jasno povedati, ker marsikje to res dobro delajo - da bi občine skrbele za
               tisto infrastrukturo, ki jo morajo pripraviti za to, da lahko pride kapital.</p>
               <p>Vprašam vas, ker po vrsti prihajamo iz različnih občin, pa ne gre to samo za župane,
               v katerih občinah imate industrijsko cono ali obrtno cono, da obrtnik, ki je
               pripravljen investirati toliko denarja, lahko dobi zemljišče in zgradi novo halo.
               Mislim, da je zelo malo takih občin. Tak način financiranja bi gotovo prispeval k
               temu, da bi nekako občinsko vodstvo skočilo in čimprej skušalo pridobiti tudi to
               infrastrukturo za to, da bi imeli pripravljeno tisto, kar neki investitor rabi.</p>
               <p>Še druga pozitivna plat je ta, da marsikje, ne govorim splošno, občinske strukture
               ne bi mirno gledale niti občinskega sveta ne bi sklicale, če se dogaja, da je neko
               podjetje tik pred stečajem in se zopet skriva nekje pod preprogo. Če bi to bilo,
               potem bi verjetno hitro skočili in zadevo začeli reševati. Navsezadnje se pa tudi ta
               problem, ki je bil omenjen, da je nekaj občin, ki presegajo tisto povprečje slovenske
               porabe, in da bi za te bilo največ. Navsezadnje, saj lahko, in to skozi dopovedujemo,
               amandmiramo ta predlog in ga popravimo, da tisti, ki pa imajo 100% javne porabe, pa
               ni 30 ali 40, ampak se poveča samo za 2%, ne za 10%, ali pa 5%. Tisti, ki pa imajo
               nad 120% pa mogoče samo 2% ali pa nič. To se vse da narediti. Vendar nihče nas ne
               more prepričati, da če se zavzemamo za predlog, da bi več dohodnine ostalo tam, kjer
               se ustvari, da to ni dobro za občino. To je dobro, seveda je pa druga stvar, če je to
               sprejemljivo za, ne vem, za trenutno politično opcijo, ki je na oblasti. Dejstvo je,
               da bi občine dobile, in še enkrat pravim, da je to ena od oblik decentralizacije
               Slovenije. Polna usta imamo centralizacije, prirejamo seminarje, vabimo tuje
               strokovnjake, da nam solijo pamet, v negativnem smislu, ker smo sami dovolj pametni,
               jaz to pravim, in ne potrebujemo tujih strokovnjakov, ki nam predavajo o
               decentralizacijskih principih in načelih, za katere tudi Evropska skupnost ni več v
               taki smeri, kot se pri nas prikazuje. Občinam je treba dati denar in decentralizacija
               je tu. Hvala.</p>
            </sp>
            <sp xml:id="SDZ2-Redna-06-1997-10-08.sp37">

               <speaker>PODPREDSEDNIK MIROSLAV LUCI:</speaker>

               <p>Hvala lepa, kolega Petan. Zdaj imamo še celo vrsto repliko. Moramo po replikah. Še
               prej ima repliko gospod Demšar. Zdaj običajni razpravljavci, ki ste se prijavili,
               Jazbec, Avšič, pa čakajo. Gremo po vrsti, imam zapisano in nikakor drugače ne more
               biti. Gospod Demšar ima besedo.</p>
            </sp>
            <sp xml:id="SDZ2-Redna-06-1997-10-08.sp38">

               <speaker>VINCENCIJ DEMŠAR:</speaker>

               <p>Hvala za besedo. Repliciral bi na tisti del gospoda Pungartnika, ko je rekel, kako
               je s sredstvi. Problem je integralni proračun. Ko so nastajale nove občine, smo
               govorili o integralnem proračunu, združevali smo sredstva in občine bi o sredstvih
               odločale. Sedaj pa vsaka skupina, ali je to v šolstvu ali je to v kulturi, natančno
               pridejo k županu, k predsedniku občinskega sveta in rečejo, nam pripada toliko in
               toliko denarja. Nastane problem za tisti gibljivi del, ali ima občina sploh še kakšen
               gibljivi del sredstev, da lahko kaj sama odloča. To je osnovni problem in mislim, da
               je rešitev pa mogoče tudi v tem, ampak rekel sem, tudi v tem, da je teh 10%, kot jih
               zdaj tu predlagajo, bi bilo več. Tudi to bi bila ena rešitev, ker sicer je občina
               samo neka transmisija, da mora sredstva usmerjati tja, kamor se na ministrstvu
               dogovorijo. Verjamem, da je prav, da so kriteriji, kriteriji morajo biti, vendar se
               pa občine, po moje, pri tem preveč zavezane, da se morajo tega držati. V kolikor se
               pa, vsi poznamo, tu je bilo danes že rečeno, ene se ne držijo, jaz poznam takih občin
               veliko, da se tistih kriterijev ne držijo, potem je pa najmanj ogenj v strehi. S tem
               načinom pa mislim, bi se pa nekaj dalo rešiti. Zato podpiram sam predlog, da se to
               spremeni, ne podpiram pa takega sklepa, kot je bil tu predlagan.</p>
            </sp>
            <sp xml:id="SDZ2-Redna-06-1997-10-08.sp39">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Repliko ima gospod Čebulj.</p>
            </sp>
            <sp xml:id="SDZ2-Redna-06-1997-10-08.sp40">

               <speaker>FRANC ČEBULJ:</speaker>

               <p>Hvala, gospod predsedujoči. Spoštovani kolegi in kolegice! Najprej replika, gospodu
               Pungartniku, nekdanjemu mojemu kolegu županu. Sigurno vi kot župan, ki ste
               pripravljali svoj proračun v svoji občini, dobro veste, da 75%, kolikor smo dobili
               sredstev za potrebe občine, je že pripravila vlada. To se pravi, vlada nam je že
               pripravila v bistvu 75% proračuna in ostalih 25% ostaja kot gibljivo za možnosti
               razvoja. Verjetno se dobro spomnite, da sem jaz med drugimi tudi predlagal, da se
               namenska sredstva namenjajo za pospeševanje kmetijstva in subvencioniranja in tako
               tudi za namenska sredstva za vspodbudo drobnega gospodarstva, odpiranje delovnih mest
               itd. Mislim, da bi bilo prav, gospod Pungartnik, da bi se tudi vi za to zavzeli in
               teh 10%, ki bi jih nujno potrebovale te občine, mislim predvsem male, podeželske
               občine, ki mislim, da sredstva, katera dobimo, tudi namenjamo s "šparanjem", tako
               rečemo v proračunu, da tudi peljemo del razvoja podeželja. Bi se obrnil tudi na
               gospoda Bajca. Mislim, da je gospod Mozetič, pravilno ocenil, in če bi sprejeli
               njegov predlog, da ta predlog zakona danes potrdimo za nadaljnje branje, s predlogi
               vlade in tudi vašimi predlogi amandmajev, da se ta zakon dejansko danes sprejme.</p>
               <p>Med nami imamo tudi gospoda Engelmana, ki je zadnjič na Odboru za kmetijstvo tudi
               omenil, da bo sprememba zakona o financiranju, na osnovi Evropske listine, katera je
               bila podpisana lansko leto, ker ta zdajšnji zakon ni zakonit oziroma ni v skladu z
               ustavo. Imamo tudi gospoda ministra Grafenauerja in vidim, da je zelo nasmejan pri
               tej naši diskusiji; jaz njega vidim vedno zelo zadovoljnega in sem prepričan - to je
               pohvalno, to ni žaljivo, da ne bi gospod minister to mojo oceno vzel v tem smislu.
               Prosil bi tudi gospoda ministra, da on poda svoje mnenje. Ker tako, kot je tudi prej
               gospod Hvalica omenil, da znamo tudi zakon o šolstvu tako sprejemati, da vlada ne bo
               dala svojega mnenja za to obravnavo, prosim, če gospoda lahko tudi svoje
               spregovorita.</p>
               <p>Jaz bom glasoval proti takemu sklepu in za zakon, ki je vložen. Hvala lepa.</p>
            </sp>
            <sp xml:id="SDZ2-Redna-06-1997-10-08.sp41">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Replika na repliko. Komu? Vsem po vrsti! Izvolite. Kar izvolite kolega
               Pungartnik.</p>
            </sp>
            <sp xml:id="SDZ2-Redna-06-1997-10-08.sp42">

               <speaker>CIRIL METOD PUNGARTNIK:</speaker>

               <p>Hvala spoštovani precedujoči! Spoštovane kolegice in kolegi! Kar trije so na moje
               izvajanje dajali neke replike. Ne vem zakaj? Ali bi radi moje ime ponesli kot
               tistega, ki sem proti temu, da dobi občina denar. Jaz sem takoj, ko sem prišel gor,
               rekel, da sem podpisal in da se še danes strinjam, da občine dobivajo več denarja.
               Samo povem! Bistvo moje poante ugovora je bil v tem, da ta zakon osnovnega bistva ne
               rešuje. Trenutno nekaj daje občinam, ne pove, kaj bodo pa potem občine zaradi tega iz
               drugih virov manj dobile od ministrstev. Nisem za to, da bi tukaj zagovarjal
               centralizem, to smo si na jasnem.</p>
               <p>Ampak tudi ta predlog zakona, tako kot oni, ki ga imamo, ne daje notri komponente, s
               katero bi država, če tako rečem, tiste občine, ki zaposlujejo na novo, ki neka
               delovna mesta ustvarijo in tako naprej in zmanjšujejo zaposlenost, tudi dodatno
               nagradila. S tem zakonom nagrajujemo tiste, ki so že sedaj bolj bogati kot drugi. To
               je predvsem to! Hvala.</p>
            </sp>
            <sp xml:id="SDZ2-Redna-06-1997-10-08.sp43">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Repliko ima gospod Trofenik.</p>
            </sp>
            <sp xml:id="SDZ2-Redna-06-1997-10-08.sp44">

               <speaker>VILI TROFENIK:</speaker>

               <p>Hvala za besedo. Repliciram vsem tistim, ki so se v svojih argumentih se sklicevali
               na Evropsko listino. Bistvo tega predloga zakona so praktično tri stvari: zagotoviti
               investicijski denar, povečati delež dohodnine in potem še eno določilo o eventualni
               razdelitvi občin. No, ta želja povečanja oziroma zagotoviti investicijsko razvojno
               komponento je navidezno dobra, vendar v bistvu je pa v nasprotju z evropsko listino o
               lokalni samoupravi, s točko 9, ki pravi, da morajo biti občine neodvisne in avtonomne
               pri svojih proračunskih zadevah; konkretni drugi odstavek tega člena, prvega, se pa
               sklicuje na merila, to se pravi na dosedanji 20. člen zakona, ki je direktno v
               nasprotju z Evropsko listino. Zato lepo prosim, ne sklicujte se na Evropsko listino o
               lokalni samoupravi! Potrjujete pa ravno tisto, kar je v nasprotju s to listino. 10%
               povečanje dohodnine je voda na mlin nekaterim bogatim občinam, ki bi dobile 10%
               dejansko več, velika večina občin pa ne dobi iz tega niti enega tolarja! Za toliko,
               kot bi se povečala dohodnina, bi se zmanjšala finančna izravnava. Vsak, ki to trdi,
               mora pošteno priznati, da ali ne pozna ali pa namenoma zavaja javnost in še koga
               drugega. Iz tega razloga, ker bistvenih problemov ta zakon ali predlog ali dopolnitve
               ali spremembe ne omogočajo, zato je treba glasovati proti temu predlogu oziroma za
               predlog matičnega odbora - in iz nobenih drugih razlogov. Oprostite, drugo je poceni
               ali pa tisto ni možno sprejeti, ko nekateri trdijo, "ja, pa ga popravite, da ne bo od
               njega nič ostalo". Ne da se popraviti koncepta, ki je napačen! Nepošteno bi bilo tako
               delati.</p>
               <p>Glasovali bomo proti zato, da se iz procedure direktno "potegne", po domače
               povedano, ta zakon, in se omogoči v proceduri vložitev kvalitetnejšega predloga.
               Hvala.</p>
            </sp>
            <sp xml:id="SDZ2-Redna-06-1997-10-08.sp45">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Gospod Čebulj, replika na repliko; gospod Petan, replika.</p>
            </sp>
            <sp xml:id="SDZ2-Redna-06-1997-10-08.sp46">

               <speaker>FRANC ČEBULJ:</speaker>

               <p>Hvala lepa za besedo. Gospod Trofenik, jaz sem razumel vašo razlago, kot da ta
               evropska listina ne dopušča povišanja eventualno potreb sredstev občinam. Tako sem
               razumel vašo razlago, zdaj ne vem, kdo javnost zavaja. Poznam Evropsko listino, pa
               mislim, da ne govori tako.</p>
               <p>Druga zadeva, kar ste omenili, nekvalitetno pripravljen zakon. Gospod Trofenik, vi
               ste predsednik Odbora za lokalno samoupravo in prosim vas, ste pripravili kaj - vas
               sprašujem, če ste pripravili kaj boljšega. Ste pripravili mogoče izboljšavo na ta
               zakon? Na kaj lahko konkretno ugovarjate? Definitivno mi povejte, kaj v tem zakonu,
               ki je pripravljen s strani poslanske skupine SDS, ni v tem zakonu tisto, kar po vašem
               mnenju naj bi moralo biti in po vašem mnenju naj bi bil drugačen! Prosim odgovor.
               Hvala lepa.</p>
            </sp>
            <sp xml:id="SDZ2-Redna-06-1997-10-08.sp47">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Razpravljamo o sklepu. Še ena replika je, pa bi potem oba skupaj lahko
               mogoče replicirali. Gospod Petan, potem pa replika na repliko replike.</p>
            </sp>
            <sp xml:id="SDZ2-Redna-06-1997-10-08.sp48">

               <speaker>RUDOLF PETAN:</speaker>

               <p>Hvala za besedo. Spoštovani! Tu smo slišali prej o evropski listini o lokalni
               samoupravi, pa je bilo omenjeno avtonomno financiranje. Seveda, jaz se s tem strinjam
               - potem pa dajmo 100% dohodnine in bo to res avtonomno. Sedaj pa čakamo na neko
               državno izravnavo v takšni ali drugačni obliki. Bom še razjasnil naprej, tako da ni
               vse črno ali belo, kot kaže s prvimi besedami. To bo gotovo bolj avtonomno, vendar
               tudi to evropsko listino moramo razumeti tako, kot jo oni izvajajo tudi v Evropski
               uniji, če je mišljena ta, verjetno je mišljena ta, imajo neke vrste pomoč nerazvitim.
               Poglejte, celo med državami članicami, sedaj dobivajo največ Portugalska, Irska in pa
               Španija. To se pravi, da tudi oni poznajo neke vrste takšno ali drugačno izravnavo.
               To se pravi, to je tudi evropska listina, takšna ali drugačna, zato je treba to
               razumeti v duhu posameznega problema.</p>
               <p>Ne gre pa sedaj za to, in tu razumem mojega predgovornika, ki je govoril, da če 10%
               povečamo, bo s tem izravnava manjša. Če gledamo sedaj strogo z birokratskim očesom,
               vendar ne, povečajmo za 10% maso, ki gre občinam in pripravimo drugačne kriterije.
               Navsezadnje kriterije spreminjamo že 20 let in smo jih leta 1990 želeli spreminjati
               pa jih še nismo spremenili. Tudi to je namen predlagateljev zakona, da spodbudimo
               aktivnosti, da spremenimo to, kar mislimo, da sedaj ni v redu. Navsezadnje je lahko
               vse v redu, ampak govorimo pavšalno, da nekaj ni v redu, ker pač nekomu ne ustreza.
               Dajmo, povejmo, to ne ustreza, postavimo nove kriterije, ovrednotimo jih,
               ponderirajmo jih in pridimo do teh kriterijev.</p>
               <p>Bistvo pa je, namen tega je, da se za 10% poveča masa, ki gre za občine. To se
               pravi, če se poveča masa, sedaj lahko naredimo to zakonsko v kakršnikoli obliki. Prej
               sem že dal en predlog, ki mi pa je tisti trenutek, ko sem bil za govornico prišel na
               misel. Tisti, ki imajo večjo javno porabo, pač dobijo manj, vendar nekaj morajo
               dobiti, ker to je ravno stimulacija za dobro delo. Navsezadnje, zakaj so občine
               bogate? Tudi zato so bogate, ker so imele že nekdaj ali v bližnji ali v daljni
               preteklosti dobra občinska vodstva, ki so skrbela za to, vsaj za tisto minimalno
               infrastrukturo. Danes je pa to še toliko bolj pomembno. Tudi zato so občine bogate.
               In tudi zato so občine revne, ker občinska vodstva, ne mislim samo župane, tako da se
               ne bomo narobe razumeli. V tem trenutku ima res župan izvršno oblast in ima nekoliko
               več, kot je bilo včasih, vendar tudi zato so občine revne, ker marsikje - ne govorim
               pavšalno - občinsko vodstvo ne naredi nič, da bi privabilo investitorje. Če ima denar
               lahko kupi zemljišča, lahko komunalno uredi zemljišča. Župani pa boste to najbolj
               vedeli, da to je tako. To je tudi smisel predlagateljev.</p>
               <p>Dajmo v ta zakon vnesti še kaj drugega, korektive, če je treba. Vendar, namen je
               bil, da se za 10% poveča masa za financiranje občin. Po kakšnih kriterijih, to je pa
               lahko različno. Hvala.</p>
            </sp>
            <sp xml:id="SDZ2-Redna-06-1997-10-08.sp49">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Torej, še enkrat ponavljam, da ne bomo začeli zapletati in prekinjati
               razpravljavcev. Razpravljamo o predlogu zakona o spremembah in dopolnitvah zakona o
               financiranju občin. Splošna razprava je bila končana. Obravnavali bi to zadevo.
               Torej, ne se vračati nazaj. Gospod Trofenik, želite še replicirati? Gospodu Čebulju
               replika. Gospod Trofenik, izvolite.</p>
            </sp>
            <sp xml:id="SDZ2-Redna-06-1997-10-08.sp50">

               <speaker>VILI TROFENIK:</speaker>

               <p>Gospod Čebulj! Očitno se nisva razumela, jaz nikoli nisem trdil, da je povečanje
               globalnih sredstev občine v nasprotju z duhom Evropske listine, daleč od tega. Vendar
               z Evropsko listino so v nasprotju vsakršna merila za oblikovanje. Predlog teh
               sprememb zakona govori samo o merilih, v duhu, v bistvu je v nasprotju z Evropsko
               listino. Isto velja za gospoda Petana.</p>
               <p>Gospod Petan, ker vem, da ste se dolgo ukvarjali, ne zadnji čas, z občinskimi
               javnimi financami, ne morem verjeti, da trdite, da pomeni 10% povečanje deleža
               dohodnina 10% rast sredstev za občine. To preprosto ni res!</p>
            </sp>
            <sp xml:id="SDZ2-Redna-06-1997-10-08.sp51">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Sedaj bi želeli verjetno vsi po vrsti, zelo umirjeno sta čakala gospod
               Jazbec, Avšič, in še gospod Košir želi razpravljati. Zato dajemo besedo o predlogu
               sklepa. Želi razpravljati oziroma podati besedo gospod Jazbec, izvolite.</p>
            </sp>
            <sp xml:id="SDZ2-Redna-06-1997-10-08.sp52">

               <speaker>FRANC JAZBEC:</speaker>

               <p>Hvala lepa. Spoštovani zbor! Osebno bom glasoval proti predlogu matičnega delovnega
               telesa, ker če se povrnemo samo slabo leto nazaj, se spomnite, kako je bila slovenska
               javnost navdušena nad dejstvom, da nas je bilo v ta parlament izvoljenih kar 25
               županov.</p>
               <p>Mediji so takrat komentirali, da je verjetno nekaj narobe tudi v financiranju občin,
               da župani nekako rijejo v parlament. Osebno sem bil prepričan vse do dne, ko smo
               začeli z obravnavo tega zakona in še posebej takrat, ko ste nekateri kolegi župani
               podpisali Ruparjevo izjavo, da podpirate večja sredstva za občine, da je to dejansko
               tako.</p>
               <p>Danes, ko obravnavamo ta zakon, ugotavljamo, da poslanci oziroma tisti župani, ki
               pripadate vladajoči koaliciji, dejansko podpirate vlado in verjetno bo tudi tako, kot
               se da čutiti na hodniku te zgradbe, da bo vlada pripravila sistemski zakon o
               financiranju občin. Temu bi se lahko reklo malo drugače. Vsi zakoni, za katere je
               vlada parlamentu predlagala, da bodo pripravljeni sistematsko, še do danes niso
               prišli v parlamentarne klopi.</p>
               <p>Kako pa vlada zna te stvari naglo narediti, vidimo pa potem, da dobre 3 mesece, od
               kar je dobila zadolžitev iz tega parlamenta, da poda mnenje k dvema zakonoma, tega do
               danes ni storila. Zato osebno sklepa matičnega delovnega telesa ne podpiram.
               Hvala.</p>
            </sp>
            <sp xml:id="SDZ2-Redna-06-1997-10-08.sp53">

               <speaker>PODPREDSEDNIK MIROSLAV LUCI:</speaker>

               <p>Hvala lepa kolegu Jazbecu. Kolega Avšič, izvolite.</p>
            </sp>
            <sp xml:id="SDZ2-Redna-06-1997-10-08.sp54">

               <speaker>JOŽE AVŠIČ:</speaker>

               <p>Hvala lepa. Sicer ne bi rad ponavljal, ampak gospodu Ruparju, ki je nekajkrat
               poudarjal, kako smo podpisali tiste izjave, bi le rad povedal, da bom glasoval za
               sklep matičnega delovnega telesa, kajti to, kar smo podpisali, in to kar je danes v
               obravnavi, ni eno in isto.</p>
               <p>Ni ga župana, ne v tem parlamentu in ne v občini, ki ne bi bil za povečanje obsega
               sredstev. Ta zakon, kakršen je predlagan, ne povečuje sredstev. Morda v nekem smislu
               samo rešuje tekočo likvidnost v občinah, zlasti v tistih občinah, ki imajo veliko
               število domicilnih zaposlenih, kajti daje pač 10% več, kot je doslej iz naslova
               dohodnine, ne pa iz celotnega obsega. Jaz se zavzemam in predlog sklepa, ki sem ga
               predlagal ob obravnavi sklepa o začetku postopka za občine in je bil izglasovan, da
               mora vlada predložiti državnemu zboru zakon o financiranju občin, vendar ne na osnovi
               sedanjega zakona. Ta novelacija je na čisti osnovi sedanjega zakona, ampak na drugi
               vsebini, o kateri je že gospod Trofenik govoril.</p>
               <p>Mislim, da je danes že nekdo rekel, da sedanji zakon spodbuja drobljenje občin.
               Čisto nasprotno, kot je bila debata o tem, da si prizadevamo ta zakon umakniti zaradi
               tega, da bi bil to minus za nadaljnje razdeljevanje sedanjih občin. Ni res. Sedanji
               sistem financiranja občin v Sloveniji stimulira k čim večjemu drobljenju, kajti
               razdrobljene občine so bile praviloma boljše financirane kot občine, ki so ostale
               nerazdeljene, in to iz preprostega razloga: ker se kriteriji niso spremenili in ker
               so ministrstva samo za tiste nove občine, ki so nastale, pač preverili situacije in
               uvedla nova merila.</p>
               <p>Tu so predstavniki Ministrstva za finance, s katerimi smo večkrat imeli razprave.
               Nikoli nisem mogel dognati, zakaj ne more vlada zagotoviti občinam tudi tisto, kar
               jim zakon doslej zagotavlja, 90% povprečja, kajti seštevanje kriterijev in meril, ki
               nastajajo po posameznih ministrstvih, je pač enim prinesel 105, enim pa 85. In proti
               temu smo se v bistvu borili in za tak zakon, ki bo v osnovi v celoti spremenil sistem
               financiranja in počistil v nekem smislu z merili in kriteriji in dopustil občinam
               avtonomnost v razpolaganju s finančnimi sredstvi, ki jim jih naj bi zagotovil zakon,
               bi naj bila osnova financiranja v bodoče. Zato mislim, da je vse ostalo dosti
               politično. Župani ste proti več denarja, ste proti manj denarja, ta zakon ne
               zagotavlja nič več denarja. Ta zagotavlja to, kar je kolega Pungartnik rekel, tistim
               občinam, ki imajo veliko število zaposlenih, nekoliko prednosti. V slučaju naše
               občine, ki je izgubila zaradi osamosvojitve Slovenije približno 2.500 delovnih mest,
               pa ima danes 18% stopnjo brezposelnih, pa niti 50% dohodnine čisto nič ne pomaga, ker
               je treba zadeve postaviti povsem na nov sistem. Hvala lepa.</p>
            </sp>
            <sp xml:id="SDZ2-Redna-06-1997-10-08.sp55">

               <speaker>PODPREDSEDNIK MIROSLAV LUCI:</speaker>

               <p>Hvala lepa kolegu Avšiču. Rupar, replika na izvajanje gospoda Avšiča. Izvoli.</p>
            </sp>
            <sp xml:id="SDZ2-Redna-06-1997-10-08.sp56">

               <speaker>PAVEL RUPAR:</speaker>

               <p>Spoštovani! V poročilu matičnega odbora, ki ga je podpisal gospod Janez Kopač piše:
               "Posebej je predstavnik vlade opozoril na finančne posledice sprejema zakona, ki bi
               po podatkih za leto 1996 pomenile 17,4 milijarde tolarjev dodatnih sredstev, ki bi
               jih morali prerazporediti v okviru bilanc javnega sektorja. V proračunsko leto 1997
               bi ta vsota narasla do višine nekaj manj kot 20 milijard..." Za koga pa, gospod
               Avšič, če vi govorite, da občine ne bi dobile nič več kot pa zdaj. Kdo pa bi dobil 20
               milijard več?! Ali ta moj zakon oziroma ta naš zakon ne pomeni tega, da občine dobijo
               20 milijard več?! Zakaj ne pogledate vseh papirjev, ki ste jih dobili na mizo?
               Papirji in izračuni vam jasno in glasno govorijo: gre nam za povečanje mase za
               občine, po kakšnih kriterijih boste pa dodeljevali, je pa stvar vlade in pa stvar
               finančnega ministrstva. Če je ta sistem, ki smo ga mi predlagali, za vas
               nesprejemljiv, predlagajte novega! Gre pa za povišanje mase, gre za tisto, kar ste,
               spoštovani, predvsem župani podpisali, gre za to, da dobite več denarja v občine in
               to 10%, pa je zakon napisan tako ali drugače. Vlada je ugotovila, da gre za povečanje
               denarja v občine in vse, kar zdaj govorite, ni resnica! Resnica je, da želimo občinam
               dati več denarja - to je edino, kar je tudi napisano na vseh dokumentih, ki ste jih
               podpisovali. Hvala.</p>
            </sp>
            <sp xml:id="SDZ2-Redna-06-1997-10-08.sp57">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Prijavil se je k razpravi gospod Košir.</p>
            </sp>
            <sp xml:id="SDZ2-Redna-06-1997-10-08.sp58">

               <speaker>JOŽEF KOŠIR:</speaker>

               <p>Spoštovani podpredsednik, cenjene kolegice in kolegi! Financiranje občin, tako kot je
               danes urejeno znotraj Slovenije, je zanesljivo popolnoma napačno. Na nekaj podatkih,
               o katerih bi lahko govorili z naše občine, kjer je nezaposlenih 3%, občasno 3,
               maksimalno 5% ljudi, se giblje finančna izravnava 46%. Na vse skupaj to damo 25%,
               potem vidimo, kako je. Poleg tega je 30% delovnih mest, ki so oddana v druge,
               sosednje občine. Kazen za to je, da je povprečje na občana občine pri nas v Zrečah
               44.000, v sosednjih, kjer je brez gospodarstva, brez vsake dodatne obremenitve okolja
               in prostora 54 do 56.000. To so približni parametri sedanjega financiranja, približno
               30% razlike, pa ne govorim o malih pa velikih občinah, ampak govorim o prostoru, kako
               je obremenjen.</p>
               <p>Ta predlog zakona, ki je pa pred nami, nam ne rešuje tega problema. Reši nam problem
               to, kar smo se pogovarjali o spremembah nalog in pa kompetenc znotraj občine in
               dejansko konkretna merila, ki jih pa moramo potem s posameznimi ministri dejansko
               izenačiti oziroma jih urediti, da bodo realna, ne pa da bodo napačna.</p>
               <p>To so tiste realne možnosti in bom za zakon, ki bo dejansko sistemsko urejeval te
               stvari, in proti temu zakonu, ki je danes predlagan.</p>
            </sp>
            <sp xml:id="SDZ2-Redna-06-1997-10-08.sp59">

               <speaker>PODPREDSEDNIK MIROSLAV LUCI:</speaker>

               <p>Hvala lepa. No, k besedi sem se želel prijaviti tudi sam.</p>
            </sp>
            <sp xml:id="SDZ2-Redna-06-1997-10-08.sp60">

               <speaker>MIROSLAV LUCI:</speaker>

               <p>Spoštovani kolegi, kolegice, poslanci, poslanke! Predlog zakona in tudi ta sklep, o
               katerem danes razpravljamo oziroma se do njega opredeljujemo, bo vsekakor dosegel nek
               namen - izglasovan tako ali drugače - da nekaj ne odgovarja s financiranjem občin. Da
               se bo začelo o tem vsaj resneje razmišljati. Namreč, konec leta je in občine ne vemo,
               s kakšnimi finančnimi sredstvi - danes ne vemo, s kakšnimi finančnimi sredstvi bomo
               razpolagale.</p>
               <p>Drugo. Pojavljajo se nove občine in hodili bomo po teh krajevnih skupnostih,
               sedanjih oziroma v mestnih četrtih, kjer je prvo vprašanje, koliko bo imela naša nova
               občina denarja. Tudi tega jim ne moremo dati.</p>
               <p>Potem je tretje. Nasesti ne smemo temu, da bi prišlo do prerazporeditve sredstev,
               torej v globalu občine ne dobijo toliko, bomo pa naredili spremembe, da bomo
               nekaterim odvzeli in nekaj drugim dodali. To bi bila zelo neprijetna zadeva za ta
               zakon. Skratka, če je ta razprava o tem sklepu dosegla to, da bomo bolj hitro in na
               hitrejši in tudi na nek racionalnejši način razmišljali o novem pristopu, o novem
               financiranju, o drugačnem financiranju občin, je že tudi ta predlog zakona dosegel
               svoj namen. Hvala lepa.</p>
            </sp>
            <sp xml:id="SDZ2-Redna-06-1997-10-08.sp61">

               <speaker>PODPREDSEDNIK MIROSLAV LUCI:</speaker>

               <p>Želi kdo razpravljati še o predlogu zakona oziroma o predlogu matičnega delovnega
               telesa in sklepu? (Ne želi.)</p>
               <p>Na glasovanje torej dajem sklep, predlog matičnega delovnega telesa: "Predlog zakona
               o spremembah in dopolnitvah zakona o financiranju občin, prva obravnava, ni primerna
               podlaga za drugo obravnavo." Ugotovimo sklepčnost! (64 prisotnih.)</p>
               <p>Kdo je za? (41 poslancev.) Je kdo proti? (24 poslancev.)</p>
               <p>Ugotavljam, da je predlog matičnega delovnega telesa, torej sklep sprejet.</p>
               <p>Tako ugotavljamo, da je zakonodajni postopek o zakonu končan. Kolegice in kolegi!
               Obstaja še dodatni sklep Odbora za finance in kreditno-monetarno politiko, ki pa je
               sedaj postal brezpredmeten. Zaključujem 31. točko dnevnega reda.</p>
               <p>Prehajamo na <title>32. TOČKO DNEVNEGA REDA - PRVA OBRAVNAVA PREDLOGA OBLIGACIJSKEGA
                  ZAKONA.</title> Predlog zakona je v obravnavo zboru predložila Vlada Republike
               Slovenije. Želi predstavnik vlade besedo? Državna sekretarka, gospa Marinšek.</p>
            </sp>
            <sp xml:id="SDZ2-Redna-06-1997-10-08.sp62">

               <speaker>NIVES MARINŠEK:</speaker>

               <p>Spoštovani poslanci! Rada bi vas povabila k uspešni razpravi in obravnavi obsežnega
               obligacijskega zakonika, ki ga je pripravila vlada v sodelovanju s pravno fakulteto
               in z vsemi pravnimi strokovnjaki. Jaz ne bi dolgo in na široko, ker je obrazložitev v
               zakonu dokaj široka. Rada bi le predlagala, da se v razpravi upoštevajo stališča obeh
               odborov, Odbora za gospodarstvo in da smo na razpolago v razpravi.</p>
               <p>Uvodoma bi povedala, da so obligacijska razmerja največji del civilnega prava in da
               pri nas nimamo kodificiranega enotnega civilnega prava, da bi imeli v enotnem
               zakoniku stvarno dedno obligacijsko pravo, pač pa še vedno ohranjamo sistem, da
               urejamo parcialno obligacijska razmerja, stvarno pravo in pa dedna razmerja.</p>
               <p>Tako ugotavljamo, da zakon o obligacijskih razmerjih, ki je bil sprejet leta 1978 in
               ga v Sloveniji uporabljamo kot jugoslovanski zakon na podlagi temeljne ustavne
               listine o samostojnosti in neodvisnosti Republike Slovenije zadrži kontinuiteto in ga
               kot takega tudi poslovenimo, torej ga sprejmemo v svoj pravni sistem, kar je tudi
               obveza po ustavnem zakonu. Pri pripravi tega zakonika so bili upoštevani vsi akti
               Evropske unije, konkretno smernice o približevanju zakonov, uredb in upravnih
               predpisov glede odgovornosti za pomanjkljive izdelke in smernica o usklajevanju
               zakonov o samostojnih trgovinskih posrednikih.</p>
               <p>Temeljna načela, po katerih so oblikovane rešitve o predlaganem zakoniku, so: načelo
               prostega urejanja obligacijskih razmerij, ki se bo eventualno moralo še bolj izraziti
               v gospodarskem pogodbenem pravu, načelo dispozitivnosti zakonskih določb, načelo
               vestnosti in poštenja, načelo prepovedi zlorabe pravic, načelo ekvivalentnosti
               dajatev pri vzajemnih obveznostih in načelo prepovedi povzročanja škode.</p>
               <p>Pred obravnavo bi vas rada opozorila na načelo enakosti pogodbenih oziroma subjektov
               v obligacijskih razmerjih, ki je eno od temeljnih načel obligacijskega prava in
               zaradi tega tudi ne more favorizirati določenih subjektov v obligacijskih razmerjih.</p>
               <p>Zakonska materija je razdeljena v dva dela, in sicer v splošni in pa posebni del. V
               splošnem delu se ureja sklepanje pogodb, določajo se pravila o učinku in razlagi
               pogodb. V tem delu se tudi povzemajo določila, ki sicer sodijo v splošni del
               civilnega prava, ki pa ga še nimamo, kot sem že povedala, sistematično urejenega.</p>
               <p>V okviru odškodninskega prava, ki se tudi ureja v splošnem delu je posebej razdelana
               subjektivna in objektivna odgovornost. Širi se obseg pravno priznane nepremoženjske
               škode. Kot druge vrste obligacij pa se urejajo tudi neupravičena pridobitev,
               neupravičeno upravljanje tujih poslov in enostranske izjave volje. Posebno pomemben
               oziroma največji del sprememb je doživel posebni del, v katerega so vključene
               pogodbe, ki jih pozna že sedanja ureditev, vendar pa uporabljamo smiselno še vedno
               obči državljanski zakonik iz leta 1811, ker sedanji obligacijski zakon, ki ga sedaj
               uporabljamo, teh pogodb ni urejal. Gre za darilno, posodbeno in preužitno pogodbo.
               Kot nova pa se pojavlja tudi družbena pogodba, ki je posebej pomembna za
               ustanavljanje gospodarskih družb in do sedaj ni bila urejena v nobenem zakonu oziroma
               so se uporabljala pravila ODZ.</p>
               <p>V primerjavi s sedanjo ureditvijo v osnovnem besedilu pa niso povzete določbe o
               bančnih poslih, pač pa se bodo glede teh poslov uporabljale do uveljavitve posebnih
               zakonov, ki bodo urejali bančne posle, prehodne določbe predlaganega zakona. Hvala
               lepa.</p>
            </sp>
            <sp xml:id="SDZ2-Redna-06-1997-10-08.sp63">

               <speaker>PODPREDSEDNIK MIROSLAV LUCI:</speaker>

               <p>Hvala lepa gospe Nives Marinšek, državni sekretarki.</p>
               <p>Predlog zakona je obravnaval Odbor za notranjo politiko in pravosodje kot matično
               delovno telo. Prosim poročevalca, da predstavi mnenje odbora k predlogu zakona.</p>
            </sp>
            <sp xml:id="SDZ2-Redna-06-1997-10-08.sp64">

               <speaker>FRANC KANGLER:</speaker>

               <p>Odbor Državnega zbora Republike Slovenije za notranjo politiko in pravosodje je na
               14. seji, dne 11.6.1997, obravnaval predlog obligacijskega zakona. Novi zakon bo
               nadomestil v letu 1987 sprejeti zakon o obligacijskih razmerjih, ki je bil že tedaj
               moderen zakon in njegova uporaba tudi po osamosvojitvi Slovenije v praksi ni
               povzročala težav. Seveda pa je bilo potrebno v skladu z novo ustavo pripraviti nov
               zakon, predlog slovenskega zakonika pa sledi po konceptu zakona o obligacijskih
               razmerjih ter izhaja iz kontinuitete obligacijskega prava na slovenskem ozemlju.
               Zakonik temelji na obligacijskih razmerjih, na gospodarskem področju pa upošteva
               določeno specifiko poslov. Upošteva pa tudi razvoj in dognanja obligacijskega prava v
               svetu ter primerjalno pravno rešitev, predvsem pa smernice Evropske unije. Zato je
               Odbor za notranjo politiko in pravosodje na podlagi 185. člena sprejel naslednji
               sklep:</p>
               <p>Predlog obligacijskega zakonika je primerna podlaga za pripravo predloga zakonika za
               drugo obravnavo.</p>
               <p>Drugi sklep: Vlada Republike Slovenije naj pripravi predlog obligacijskega zakonika
               za drugo obravnavo v skladu z naslednjimi stališči.</p>
               <p>Prvo stališče: Z vidika varstva potrošnika kot fizične osebe naj se pri posredniški
               pogodbi ponovno prouči možnost prepovedi posredovanja za obe stranki pri pogodbah v
               zvezi z nepremičninami.</p>
               <p>Drugo stališče: Ponovno naj se preveri inštitut povračila nepremoženjske škode ter
               omejitve priznavanja denarne odškodnine.</p>
               <p>Tretje stališče: Prouči naj se pomen posameznih izrazov v zakoniku, v terminologiji
               pa naj se uskladi ter poenoti z veljavno zakonodajo.</p>
            </sp>
            <sp xml:id="SDZ2-Redna-06-1997-10-08.sp65">

               <speaker>PODPREDSEDNIK MIROSLAV LUCI:</speaker>

               <p>Hvala lepa gospodu Kanglerju. Želi besedo predstavnik Sekretariata za zakonodajo in
               pravne zadeve? (Ne.) Želijo besedo predstavniki poslanskih skupin? (Ne želijo.)
               Besedo dajem poslankam in poslancem. Pisno se ni prijavil nihče. Želi kdo
               razpravljati? (Ne želi.)</p>
               <p>Torej, zaključujem splošno razpravo. Tako prehajamo k predlogu sklepov matičnega
               delovnega telesa. Ti sklepi so v poročilu, kot ste jih dobili. Sta pa dva sklepa.
               Prvi sklep: "Predlog obligacijskega zakonika je primerna podlaga za pripravo predloga
               zakonika za drugo obravnavo." In drugo: "Vlada Republike Slovenije naj pripravi
               predlog obligacijskega zakona za drugo obravnavo v skladu z naslednjimi stališči.
               Prvič. Z vidika varstva potrošnika kot fizične osebe naj se pri posredniški pogodbi
               ponovno prouči možnost prepovedi posredovanja za obe stranki pri pogodbah v zvezi z
               nepremičninami. Drugič. Ponovno naj se preveri institut povračila nepremoženjske
               škode ter omejitve priznavanja denarne odškodnine. In tretjič. Preuči naj se pomen
               posameznih izrazov v zakoniku, s terminologijo pa naj se uskladi ter poenoti z
               veljavno zakonodajo." Želi o pravkar predloženih sklepih kdo razpravljati?
               Predstavnica vlade, prosim.</p>
            </sp>
            <sp xml:id="SDZ2-Redna-06-1997-10-08.sp66">

               <speaker>NIVES MARINŠEK:</speaker>

               <p>Jaz se oproščam, morda bi morala že v uvodu povedati glede teh stališč, naj se pri
               posredniški pogodbi prouči prepoved posredovanja za obe stranki, sem poudarila, da
               gre za načelo enakopravnosti in da ZOR ne more nikoli favorizirati ene ali druge
               stranke. Na tem temelji zakon o obligacijskih razmerjih oziroma obligacijski zakonik.
               Zato predlagamo, da se to stališče ne sprejme.</p>
               <p>Kar zadeva pa institut povračila nepremoženjske škode pa ta mora biti definirana,
               taksativno našteta zato, da jo je možno oceniti, ovrednotiti in potem povrniti. Hvala
               lepa.</p>
            </sp>
            <sp xml:id="SDZ2-Redna-06-1997-10-08.sp67">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Želi še kdo razpravljati? (Nihče.) Torej bomo glasovali najprej o prvem
               sklepu: "Predlog obligacijskega zakona je primerna podlaga za pripravo predloga
               zakonika za drugo obravnavo." Ugotovimo sklepčnost! (55 prisotnih.)</p>
               <p>Kdo je za? (55 poslancev.) Je kdo proti? (Nihče.)</p>
               <p>Ugotavljamo, da je sklep sprejet.</p>
               <p>Prehajamo na drugi sklep: "Vlada Republike Slovenije naj pripravi predlog
               obligacijskega zakona za drugo obravnavo v skladu z naslednjimi stališči." Ali
               nasprotuje kdo temu, da o vseh treh stališčih glasujemo skupaj? (Nihče.) Potem lahko
               glasujemo o drugem sklepu z vsemi stališči skupaj.</p>
               <p>Ugotavljamo prisotnost! (56 prisotnih.)</p>
               <p>Kdo je za drugi sklep, vključno s stališči? (52 poslancev.) Je kdo proti?
               (Nihče.)</p>
               <p>Ugotavljam, da je sklep sprejet.</p>
               <p>Tako zaključujem to točko dnevnega reda.</p>
               <p>Prehajamo na <title>33. TOČKO DNEVNEGA REDA - PREDLOG ZAKONA O PRAVICAH IZ
                  POKOJNINSKEGA IN INVALIDSKEGA ZAVAROVANJA, BIVŠIH VOJAŠKIH ZAVAROVANCEV </title>,
               druga obravnava.</p>
               <p>Poslanec gospod Potrč je ob pričetku današnje seje predlagal proceduralni sklep, da
               tega ne obravnavamo. Poslanec Potrč je predlagal, da državni zbor drugo obravnavo
               vseeno obravnava, brez predloga oziroma mnenja vlade. Proceduralno? To je jutri na
               seji vlade in verjetno to ni predlog razprave.</p>
            </sp>
            <sp xml:id="SDZ2-Redna-06-1997-10-08.sp68">

               <speaker>ANTON ANDERLIČ:</speaker>

               <p>Predlog je, da preložimo na konec seje, kar pomeni, predvidevam glede na druge točke
               bo jutri popoldne nadaljevanje seje državnega zbora. Hvala.</p>
            </sp>
            <sp xml:id="SDZ2-Redna-06-1997-10-08.sp69">

               <speaker>PODPREDSEDNIK MIROSLAV LUCI:</speaker>

               <p>Mislim, da moramo končati proceduro v tem principu, kot je bilo. Predlog poslanca
               Potrča je bil, da to obravnavamo brez mnenja vlade na tiste amandmaje, ki so bili
               vloženi. Moramo poudariti, da ima vlada to jutri, kolikor sem obveščen, na seji
               vlade.</p>
               <p>Torej moramo iti po proceduri in proceduralni sklep poslanca Potrča dajemo na
               glasovanje. Ugotavljamo prisotnost! (61 prisotnih.)</p>
               <p>Kdo je za? (8 poslancev.) Je kdo proti? (46 poslancev.)</p>
               <p>Ugotavljam, da sklep ni sprejet.</p>
               <p>Prehajamo na <title>34. TOČKO DNEVNEGA REDA - PREDLOG ZAKONA O POGOJIH IN NAČINU
                  UPORABE SREDSTEV DRŽAVNE POMOČI PRI ODPRAVI POSLEDIC NARAVNIH NESREČ  - prva obravnava. </title>
               </p>
               <p>Predlog zakona je v obravnavo zboru predložila Vlada Republike Slovenije. Je
               predstavnik vlade tukaj? Ga ne vidimo, torej ne želi besede. Predlog zakona je
               obravnaval Odbor za infrastrukturo in okolje kot matično delovno telo. Predsednik
               odbora za infrastrukturo, izvolite.</p>
            </sp>
            <sp xml:id="SDZ2-Redna-06-1997-10-08.sp70">

               <speaker>JAKOB PRESEČNIK:</speaker>

               <p>Hvala lepa za besedo. Kolegice in kolegi! Odbor za infrastrukturo in okolje je
               predlog tega zakona obravnaval na seji dne 10.6.letošnjega leta. Če povem zgodovino,
               je Državni zbor Republike Slovenije na svoji seji dne 19.9.1995 (torej zbor v
               prejšnji sestavi) s sklepom zavezal Vlado Republike Slovenije, da pripravi in
               predloži v obravnavo državnemu zboru predlog sistemskega zakona o odpravi posledic
               naravnih nesreč.</p>
               <p>Ob predložitvi ob obravnavi tega zakona, obravnavi vseh stališč, ki so bila odboru
               predstavljena, in po razpravi v odboru, kar imamo vse zapisano v poročilu k temu
               predlogu, mislim, da tega poročila ni potrebno brati. Prebral bi samo sklepe odbora,
               in sicer da predlog zakona ob pogojih in načinu uporabe sredstev državne pomoči pri
               odpravi posledic naravnih nesreč, prva obravnava, je primerna podlaga za pripravo
               predloga zakona za drugo obravnavo. Ob tem pa naj predlagatelj pripravi predlog
               zakona za drugo obravnavo ob upoštevanju naslednjih stališč odbora:</p>
               <p>Prvo. Podrobneje opredeli število in naloge posameznih komisij, ki ocenjujejo
               posledice naravnih nesreč.</p>
               <p>Drugo. Ponovno preuči smiselno zahteve vseh podatkov, ki so vezani na zakon o
               varstvu osebnih podatkov oziroma opredeli tiste podatke, ki so nujni za obravnavo
               predmeta, poškodovanega zaradi naravne nesreče.</p>
               <p>Tretje. Podrobneje preuči in opredeli višino škode, pri kateri je občina upravičena
               do sredstev državne pomoči iz naslova zakona glede na višino občinskega proračuna ter
               pri tem preuči ustreznost primerjave na celotni proračun, variantno na zagotovljeni
               del, ali na proračun za posamezni namen ...</p>
            </sp>
            <sp xml:id="SDZ2-Redna-06-1997-10-08.sp71">

               <speaker>PODPREDSEDNIK MIROSLAV LUCI:</speaker>

               <p>Prosim za malo miru. Poslušajmo predsednika! Izvolite, gospod predsednik.</p>
            </sp>
            <sp xml:id="SDZ2-Redna-06-1997-10-08.sp72">

               <speaker>JAKOB PRESEČNIK:</speaker>

               <p>Torej, če ponovim. Naj ponovno opredeli, torej zahtevano višino škode, glede na
               občinski proračun, ali višino glede na celotni občinski proračun ali primerjalno na
               zagotovljeni del občinskega proračuna ali primerjalno na proračun za posamezni namen,
               pri katerem je do nastale škode prišlo.</p>
               <p>Četrtič. Podrobneje opredeli roke za pripravo podzakonskih aktov in ustanovitev
               komisij iz tega zakona in pa da upošteva pripombe in mnenje Sekretariata Državnega
               zbora za zakonodajo in pravne zadeve. Hvala lepa.</p>
            </sp>
            <sp xml:id="SDZ2-Redna-06-1997-10-08.sp73">

               <speaker>PODPREDSEDNIK MIROSLAV LUCI:</speaker>

               <p>Hvala lepa gospodu predsedniku. Želi besedo predstavnik Sekretariata za zakonodajo
               in pravne zadeve? (Ne želi.) Želijo besedo predstavniki poslanskih skupin? (Ne
               želijo.) Besedo dajem poslankam in poslancem. Pismeno ni prijavljen nihče. Želi kdo
               razpravljati? Zaključujem splošno razpravo, s sklepom matičnega delovnega telesa.
               Morali bomo glasovati o dodatnih stališčih (pravkar mi je to predloženo) - predlog
               dodatnih stališč k predlogu zakona o pogojih in načinu uporabe sredstev državne
               pomoči pri odpravi posledic naravnih nesreč, prva obravnava. Poslanci imate to na
               mizah.</p>
               <p>Torej, lahko sklepamo o prvem sklepu: Predlog zakona o pogojih in načinu uporabe
               sredstev državne pomoči pri odpravi posledic naravnih nesreč, prva obranava, je
               primerna podlaga za pripravo predloga za drugo obravnavo. Ugotovimo sklepčnost! (57
               prisotnih.)</p>
               <p>Kdo je za? (58 poslancev.) Je kdo proti? (Nihče.)</p>
               <p>Ugotavljam, da je prvi sklep sprejet.</p>
               <p>No, sedaj moramo obravnavati dodatna stališča, ki sta jih k predlogu zakona o
               pogojih in načinu uporabe sredstev državne pomoči pri odpravi posledic naravnih
               nesreč v prvi obravnavi podala predlagatelja, poslanca mag. Janez Kopač in Jakob
               Presečnik. V razpravo dajem prvo dodatno stališče. Imate ga torej na mizi, glasi
               se:</p>
               <p>"Predlagatelj naj pri pripravi predloga zakona za drugo obravnavo tretji odstavek
               15. člena dopolni tako, da bodo izvzete osebe osebnega prava, ki se ukvarjajo s
               kmetijsko dejavnostjo oziroma predlaga ukrepe, s katerimi bi znižali zavarovalne
               premije, ki morajo biti primerljive z evropskimi."</p>
               <p>Želi kdo razpravljati o stališču? (Nihče.) Torej gremo na glasovanje. Ugotovimo
               sklepčnost! (56 prisotnih.)</p>
               <p>Kdo je za? (37 poslancev.) Je kdo proti? (4 poslanci.)</p>
               <p>Ugotavljam, da je prvo dodatno stališče sprejeto.</p>
               <p>Prehajamo na drugo dodatno stališče, ampak jaz ne bi tega čital, imate na klopi.
               Predlagatelj drugega je poslanska skupina Socialdemokratov. Seveda, če bo ta drugi
               sprejet, sta tretji in četrti brezpredmetna in seveda potem tudi tretja alinea
               stališč odbora. Želi kdo razpravljati? Gospod Baškovič.</p>
            </sp>
            <sp xml:id="SDZ2-Redna-06-1997-10-08.sp74">

               <speaker>MILAN BAŠKOVIČ:</speaker>

               <p>Hvala lepa. Jaz bi ob tem predlogu dodatnega sklepa le opozoril na poslovniško
               določilo v 183. členu poslovnika, kjer piše: V prvi obravnavi ni mogoče dajati
               amandmajev k posameznim določbam predloga zakona. Namreč, to je stvar druge obravnave
               in tretje. V prvi obravnavi pa ne moremo govoriti tako, da se črta 1. točka 16... in
               tako naprej. To ni dopustno, v stališčih in sklepih morajo biti stališča, sklepi
               oziroma v tem primeru stališča, ki naj povedo, opozorijo na neko problematiko,
               opisno, da se preuči, da se to in to preizkusi, da se to in to vgradi itn. Ne moremo
               pa iti z jezikom, da se črta 1. točka itn. To je jezik amandmaja, ki v tej fazi ni
               dopusten, opozarjam na poslovnik. Podobno je tudi ta tretji predlog dodatnih stališč,
               ki tudi govori o procentih in čisto konkretni rešitvi. Seveda hkrati pa opozarjam,
               kar je bilo že rečeno, da v sklepih odbora imamo pa pravilno za to fazo opredeljeno v
               tretji alinei 2. točke, kjer pravi prouči in opredeli višino škode za občino itn.,
               pri državni pomoči. To je ta kompleks 16. člena, tako da opozarjam, da 2. in 3.,
               zlasti pa 2. dodatnih stališč nista v skladu s poslovnikom. Hvala lepa.</p>
            </sp>
            <sp xml:id="SDZ2-Redna-06-1997-10-08.sp75">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Na podlagi tega ugotavljamo, da je drugo in tretje dodatno stališče
               brezpredmetno. Prehajamo torej na četrto. Razprava o četrtem dodatnem stališču.
               Predlagatelj je poslanec Feri Horvat. Gospoda Horvata ni tukaj. Želi kdo
               razpravljati? (Ne.) Potem gremo na glasovanje k četrtemu dodatnemu stališču 2. člena.
               Ugotovimo sklepčnost! (61 prisotnih.)</p>
               <p>Kdo je za? (49 poslancev.) Je kdo proti? (1 poslanec.)</p>
               <p>Ugotavljam, da je četrto dodatno stališče k predlogu zakona, pogojih in načinu
               sredstev državne pomoči, izglasovano.</p>
               <p>Prehajamo na peto dodatno stališče. Predlagatelja sta poslanca magister Janez Kopač
               in Jakob Presečnik. Želi kdo razpravljati o petemdodatnem stališču? (Nihče.)</p>
               <p>Prehajamo do opredeljevanja. Ugotavljamo prisotnost! Oprostite! Ugotavljamo
               prisotnost! (57 prisotnih.)</p>
               <p>Kdo je za? (50 poslancev.) Je kdo proti? (1 poslanec.)</p>
               <p>Ugotavljamo, da je sprejeto.</p>
               <p>Prehajamo na 6. dodatno točko, prav tako sta predlagatelja mag. Janez Kopač in Jakob
               Presečnik. Želi o tem kdo razpravljati? (Ne.) Prehajam k odločanju. Ugotavljamo
               prisotnost! (57 prisotnih.)</p>
               <p>Kdo je za? (42 poslancev.) Je kdo proti? (Nihče.)</p>
               <p>Ugotavljam, da je sprejeto.</p>
               <p>Sedaj dajem v razpravo drugi predlog sklepa s sprejetimi stališči. Želi kdo
               razpravljati? (Nihče.)</p>
               <p>Prehajamo k odločanju o stališčih v celoti. Ugotavljamo prisotnost! (59
               prisotnih.)</p>
               <p>Kdo je za? (47 poslancev.) Je kdo proti? (1 poslanec.)</p>
               <p>Ugotavljam, da so dodatna stališča sprejeta - torej ugotavljamo, da so stališča
               sprejeta in s tem zaključujem to točko dnevnega reda.</p>
               <p>Prehajamo na <title>35. TOČKO DNEVNEGA REDA - OBRAVNAVA LETNEGA POROČILA Z LETNIM
                  OBRAČUNOM BANKE SLOVENIJE ZA LETO 1996 </title>. Predlog odloka o potrditvi letnega
               obračuna Banke Slovenije in o razporeditvi presežka dohodkov nad odhodki, finančni
               načrt Banke Slovenije za leto 1997, ter predlog odloka o potrditvi finančnega načrta
               Banke Slovenije za leto 1997.</p>
               <p>Gradivo je v obravnavo zboru predložila Banka Slovenije. Želi njen predstavnik
               besedo? (Ne želi.) Gradivo je obravnaval Odbor za finance in monetarno politiko kot
               matično delovno telo. Ali želi poročevalec predstaviti ustno mnenje odbora? (Ne
               želi.) Želi besedo predstavnik sekretariata? (Ne želi.) želi besedo predstavnik
               vlade, ki ga ni? (Ne želi.) Predlagam, da združimo razpravo o vseh gradivih in besedo
               predajam predstavnikom poslanskih skupin. Želi kdo razpravljati? (Nihče.) Besedo
               dajem poslankam in poslancem. Pisno se ni prijavil nihče. Želi kdo razpravljati?
               Izvolite, gospod Špiletič.</p>
            </sp>
            <sp xml:id="SDZ2-Redna-06-1997-10-08.sp76">

               <speaker>BOGOMIR ŠPILETIČ:</speaker>

               <p>Hvala lepa za besedo. Spoštovane poslanke in spoštovani poslanci! Na podlagi navedb
               in podatkov v letnem poročilu Banke Slovenije za leto 1996, ki je objavljen v
               Poročevalcu, bi predstavnikom Banke Slovenije oziroma guvernerju, če je prisoten,
               zastavil nekaj vprašanj oziroma zaprosil za nekaj dodatnih pojasnil.</p>
               <p>In sicer naprej. Banka Slovenije je po zakonu zadolžena za izvajanje nadzora nad
               poslovnimi bankami. V zvezi z likvidacijskim postopkom in kasneje stečajnim postopkom
               Komercialne banke Triglav prosim za pojasnilo o ravnanju Banke Slovenije o tej
               zadevi. Toliko bolj, ker je bilo v triglavsko banko v času, ko je bil uveden stečajni
               postopek v tej banki, vloženega kar precej proračunskega denarja. Zanima me, ali je
               Banka Slovenije pravočasno sprejela in obravnavala ustrezna revizijska poročila, ali
               je tekoče nadzirala omenjeno banko v okviru svojih pooblastil, in ali je bil stečaj
               res edini izhod oziroma zakaj Banka Slovenije ni ukrepala drugače oziroma skušala to
               banko rešiti pred stečajem in na ta način preprečiti škodo, ki je z omenjenim
               stečajem nastala.</p>
               <p>Drugo. Guverner Banke Slovenije je ob predstavitvi proračuna za leto 1997 opozoril
               na pasti, ki jih za nacionalno gospodarstvo predstavljajo tako imenovane portfolio
               naložbe. Glede na izredno nenavadno oziroma včasih tudi panično ravnanje Banke
               Slovenije ob uvedbi tako imenovanih skrbniških računov se zastavlja vprašanje, da je
               obseg teh naložb nekako Banko Slovenije presenetil. Sprašujem Banko Slovenije, ali je
               vendarle ravnala prepozno, ali je bila s tem storjena škoda, predvsem pa kakšna škoda
               je bila storjena s tem, ko tuji investitorji niso dobili pravočasno obvestil o načinu
               vlaganja portfolio naložb v Slovenijo in glede na to, da so na negativne posledice
               takšnega ravnanja Banke Slovenije opozorila tudi tuja občila, na primer "The
               Financial Times". Menim, da zaslužimo poslanci pojasnilo v zvezi s tem. Predvsem pa
               me zanima, ali Banka Slovenije lahko postreže s podatkom koliko je teh portfolio
               naložb, ali o teh naložbah obstaja register, kdo jih spremlja in kako.</p>
               <p>Tretje, kar se mi zdi prav tako izredno problematično, pa je dejstvo, da si je Banka
               Slovenije tudi za revidiranje računovodskih izkazov za leto 1996 sama izbrala
               revizorja. Menim, da Banka Slovenije za svoje delo odgovarja državnemu zboru in če bi
               hoteli oziroma če hočemo zagotoviti neodvisnost revizorja, potem je nujno, da
               revizorja izbira državni zbor, nikakor pa ne sam tisti, ki revizorja tudi plača.
               Menim, da je s tem v zvezi potrebno spregovoriti nekaj besed in da se drugo leto ta
               zadeva ne bi smela ponoviti.</p>
               <p>Prav tako pa imam nekaj vprašanj oziroma eno vprašanje, predvsem povezano z
               ugotovitvami revizorja. Ta je namreč ugotovil, da so prihodki od obresti, o
               dvomljivih in spornih terjatev knjiženi kot popravek vrednosti. Popravek vrednosti
               terjatev, ki so neizterljive, pa so izknjižene iz bilance Banke Slovenije. Zato tu
               postavljam vprašanje: Koliko je odpisanih dvomljivih in spornih terjatev in do koga?
               Tega podatka namreč iz poročila v Poročevalcu ni mogoče ugotoviti. Prav tako pa
               sprašujem tudi, koliko od teh terjatev, dvomljivih in spornih torej, je izknjiženih
               iz evidenc Banke Slovenije in do katerih podjetij, do bank, do koga.</p>
               <p>Pa še eno pojasnilo bi v zvezi s poročilom. Iz podatkov je mogoče razbrati, da ima
               Banke Slovenije naložbe v nepremičnine v sosednji Republiki Avstriji. Zanima me, od
               kod te izvirajo oziroma za razloge teh naložb v nepremičnine v sosednji državi. Hvala
               lepa.</p>
            </sp>
            <sp xml:id="SDZ2-Redna-06-1997-10-08.sp77">

               <speaker>PODPREDSEDNIK MIROSLAV LUCI:</speaker>

               <p>Hvala lepa, kolega Špiletič. Ni izkoristil 5 minut, kakor je opredeljeno, ker
               pismenih prijav ni bilo, torej je razprava omejena, kot rečeno, na 5 minut. Sedaj to
               poudarjam. Želi še kdo razpravljati? (Ne želi.) Bilo je postavljenih precej vprašanj.
               Želi predstavnik banke dati odgovor? Ali bo pismeni odgovor? Ne želi torej dati
               odgovora. Želi še kdo razpravljati? Gospod Špiletič.</p>
            </sp>
            <sp xml:id="SDZ2-Redna-06-1997-10-08.sp78">

               <speaker>BOGOMIR ŠPILETIČ:</speaker>

               <p>Gospod predsednik! Nekoliko nenavadno je, da predstavnik Banke Slovenije niti ne
               prikima, niti odkima, ali bo posredoval kakšen odgovor ali ne. Jaz sem postavil pač
               vprašanja na podlagi gradiva, ki je objavljeno v Poročevalcu državnega zbora. Jaz sem
               ga prebral, omenjena vprašanja se mi zastavljajo. Mislim, da kot poslanci oziroma kot
               poslanec imam pravico dobiti tudi odgovore na dileme, ki se mi pojavijo ob prebiranju
               predloženega gradiva. Gospod predsednik, če predstavniki Banke Slovenije oziroma
               Banka Slovenije ne poda odgovora, potem prosim, da ugotovite: Banka Slovenije ni
               pripravljena podati poslancu odgovore in potem se bom skušal pač poslužiti drugih
               oblik, če so sploh še kakšne oblike, da dobim morebiti odgovor na zastavljena
               vprašanja.</p>
            </sp>
            <sp xml:id="SDZ2-Redna-06-1997-10-08.sp79">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Določene stvari smo že lahko ugotovili. No, sedaj želi predsednik banke
               besedo. Izvolite, prosim.</p>
            </sp>
            <sp xml:id="SDZ2-Redna-06-1997-10-08.sp80">

               <speaker>SAMO LUČIČ:</speaker>

               <p>Hvala. Pozdravljeni! Samo Lučič je moje ime, namestnik guvernerja. Žal na vsa
               vprašanja, ki so dosti podrobna, številčno argumentirana, ne bom mogel podati
               odgovora, ker pač nimam vseh podatkov pri sebi. Lahko pa na tista vprašanja, na
               katere zdajle ne bom mogel zelo konkretno s številkami odgovoriti, seveda naknadno
               damo tudi pismene odgovore, predvsem kar se tiče numeričnih podatkov.</p>
               <p>Vendar na nekatera vprašanja, ki jih je gospod Špiletič zastavil, pa lahko
               odgovorim, ker sem bil v tistem času, ko so se stvari dogajale, tudi že sam v Banki
               Slovenije na funkciji, ki jo zasedam.</p>
               <p>Kar se tiče likvidacije KBT, Komercialne banke Triglav, je bilo tako, bom rekel, v
               javnosti precej govora. Tudi pismeni odgovori oziroma stališča Banke Slovenije o tem
               vprašanju so bili dani državnemu svetu oziroma njegovemu odboru za gospodarstvo.</p>
               <p>Kar se tiče pravočasnosti ukrepanja. Mislim, da v rednih kontrolnih postopkih, ki
               smo jih s strani centralne banke opravljali tudi v Komercialni banki Triglav, so bile
               ves čas ugotavljane v glavnem manjše pomanjkljivosti pri poslovanju, ki so bile potem
               v skladu z ureditvenimi odločbami tudi pravočasno in korektno izvršene. V primeru
               navedene banke je šlo pa dejansko za prikrivanja, saj je tudi revizijska hiša,
               zunanja revizijska hiša, ki je opravila revizijo, v prvi verziji revizijskega
               poročila ugotovila čisto in pošteno sliko poslovanja banke, se pravi poštene in
               resnične računovodske izkaze. Šele po naši kontroli in po ponovnem vpogledu v
               poslovne knjige banke je bilo ugotovljeno, da je šlo dejansko za prikrivanje, za
               poskus prikrivanja, in je seveda revizija končno ugotovila pa bistveno drugačen
               rezultat, kot je bil knjigovodsko izkazan. To je potem tudi sprožilo plaz odpovedi
               depozitnih pogodb oziroma dvigovanja sredstev iz banke, kar je seveda rezultiralo
               potem v sami nelikvidnosti banke.</p>
               <p>Kar se tiče pravočasnoti ukrepanja, kot je že znano, nadzor Banke Slovenije - ni
               policaj v tem smislu, da bi stal za vsako transakcijo, ki jo vodstvo banke opravi,
               ker je pač vodstvo banke polno odgovorno svojim delničarjem, predvsem pa svojim
               lastnikom, ki banko spremljajo tudi prek ustreznih organov upravljanja. Vendar so
               tudi v obravnavanem primeru interne kontrole znotraj hiše, predvsem pa odgovornost
               vodstva te banke do organov upravljanja in do samih lastnikov, bile zelo pomanjkljive
               in iz tega naslova je praktično prišlo potem do verižne reakcije, ki je rezultirala v
               nelikvidnosti.</p>
               <p>Kar se tiče stečaja, če je bil ta stečaj res zadnji izhod. Banka Slovenije ima pač
               omejene možnosti, kar se tiče sanacije bank, ker so pogoji za sanacijo predpisani v
               zakonu o stečaju in likvidaciji bank. In ker navedena banka ni izpolnjevala
               kriterijev, ki so v zakonu predpisani - eden izmed teh kriterijev je tudi, da se
               najde ustrezen sanator, ki bi bil pripravljen banko sanirati; ker takega sanatorja
               pač ni bilo - je po prvi fazi, ko je bila razrešena likvidacija, in po ponovni oceni
               celotnega premoženja banke, se pravi celotne aktive oziroma možnosti izterjave
               naložb, ki jih je ta banka imela, ugotovljeno, da je vrednost banke bistveno nižja,
               kot je bila pa sprva ocenjena, in je bil iz tega naslova seveda po zakonitem postopku
               predlagan stečaj, ki ga je kasneje tudi sodišče sprejelo, in je bil uveden stečajni
               postopek.</p>
               <p>Tako da, kar se tiče kakršnekoli možnosti za sanacijo, je imela Banka Slovenije
               praktično zvezane roke. Prvič, kar se tiče likvidnosti sanacije, Banka Slovenije ne
               more intervenirati v banki, ki ne razpolaga z ustreznimi vrednostnimi papirji, ki so
               podlaga za pridobitev dodatne likvidnosti s strani centralne banke. Po drugi strani
               pa, kot sem že rekel, ni bilo, kljub številnim ponudbam, tistega kupca, ki bi bil
               pripravljen na zadnji 15. dan, ko se je iztekel ukrep o ustavitvi poslovanja,
               praktično zagotoviti nova dodatna sveža, likvidna sredstva, s katerimi bi lahko v
               prvi fazi saniral vsaj likvidnostno situacijo Komercialne Banke Triglav, ker je bila
               banka pač v blokadi na podlagi predloženih akceptnih nalogov, nekaterih
               deponentov.</p>
               <p>Kar se tiče sredstev države, kot je razvidno tudi iz dokumentacije v stečajnem
               primeru, je kar nekaj zneskov, ki jih je deponirala v banko država oziroma para
               državne institucije, državni skladi, so zneskih veliki, niso majhni. Vendar to kaže
               na popolno neodvisnost centralne banke, kar se tiče obveščanja tudi države oziroma
               njenih institucij, kar se tiče situacije v posameznih bankah.</p>
               <p>Poleg tega moram poudariti, da ne nazadnje tudi država, se pravi Ministrstvo za
               finance prejema revizorska poročila že po samem zakonu, se pravi revidiranje,
               finančne izkaze, računovodske izkaze bank, in seveda bi v tem primeru tudi država
               oziroma Ministrstvo za finance lahko drugače reagiralo, kot je.</p>
               <p>Vendar likvidnost oziroma nelikvidnost banke je praktično vse deponente našla v
               istem trenutku oziroma v enakem položaju in praktično nihče ni bil prednostno
               obravnavan. Kar se tiče terjatev, ki jih ima Banka Slovenije do Komercialne Banke
               Triglav, kot je gospod Špiletič pravilno ugotovil - tudi v letnem poročilu je ta
               številka navedena - gre za sporne in dvomljive terjatve, ki jih ima Banka Slovenije
               iz naslova vlog, izplačanih vlog občanom. Saj je Banka Slovenije založila denarna
               sredstva za izplačilo vlog občanom, ker so te njihove vloge zavarovane v skladu z
               zakonom, kar praktično pomeni, da Banka Slovenija založila denar zato, da je do
               izplačil vlog lahko prišlo. Po končanem postopku, po končanem stečajnem postopku,
               glede na veljavni zakon, ima Banka Slovenija tudi prednostno pravico do poplačila iz
               nabrane stečajne mase.</p>
               <p>Praktično gre za realizacijo jamstva države oziroma jamstva Republike Slovenije za
               hranilne vloge občanom. Zadeva je bila speljana tako, da smo posel izplačil
               varčevalcem, fizičnim osebam, poverili Banki Celje, ki je v imenu in izračun Banke
               Slovenije ta posel tudi izpeljala in iz tega naslova je seveda do te terjatve tudi
               prišlo.</p>
               <p>Glede na to, da je v samem postopku, v samem stečajnem postopku bila vložena tožba
               proti prednostni pravici, ki izhaja iz zakona o stečaju in likvidaciji bank, je bila
               dana pritožba do prednostne pravice Banke Slovenije pri poplačilu navedenih terjatev,
               smo iz načela računovodske previdnosti pri bilansiranju tudi v Banki Sloveniji
               izvedli 50% popravek vrednosti navedene terjatve. In to je približen znesek 500
               milijonov tolarjev, saj skupni znesek terjatve znaša približno milijardo tolarjev,
               50% popravek pa 500 milijonov tolarjev. Ravno tako smo, seveda po računovodskih
               standardih, ki veljajo tudi v Banki Slovenije oziroma, ki jih uporabljamo tudi v
               Banki Sloveniji, izključili vse prihodke iz naslova sporne in dvomljive terjatve. Gre
               za zamudne obresti, ki so seveda prijavljene v stečajnem postopku, in iz tega naslova
               izključili dohodkov, izključili prihodke iz naslova teh obresti. Ko bo tožba končana,
               ko bo sodni spor končan, od tega je seveda odvisno tudi ustrezno ukinjanje
               oblikovanega popravka vrednosti. Iz načela previdnosti bomo pa, če koncem leta 1997
               ta tožba ne bo končana, bomo tudi konec leta 1997 oblikovali dodaten popravek
               vrednosti še za razliko do glavnic in jo prihodovali takrat, ko bo tožba končana, ko
               bo zadeva tožbeno čista.</p>
               <p>Kar se tiče portfolio naložb, žal s seboj nimam konkretnih podatkov. Moram reči, da
               smo v Banki Slovenije dolgo časa razpravljali, kar se tiče omejitve po portfolio
               naložbah zaradi tega, ker smo želeli preučiti vse vidike in vse stranske vplive, ki
               bi jih takšno ukrepanje tudi imelo. Mislim, da naše ravnanje ni bilo panično, ampak
               da je bilo tehtno presojeno. Ravno zaradi smo pa morda, to možnost bi dopustil,
               nekoliko prepozno ravnali in je zato prišlo do nekoliko burne reakcije.</p>
               <p>Kot veste, kar se tiče portfolio naložb, so praktično omejene samo čiste portfolio
               naložbe. Od vsega začetka je bilo nekoliko nerazumevanja, da so omejene tudi tuje
               direktne investicije. Ko smo tujcem jasno predstavili situacijo, kar se tiče
               neposrednih tujih naložb, da nam praktično ne gre za omejitve, da gre za omejitve
               samo pri vročem denarju, če ga tako imenujem, se je tudi začetna evforija oziroma
               začetno nerazumevanje našega ukrepa tudi umirilo.</p>
               <p>Če pogledate situacijo, ki se dogaja tudi v drugih državah, primer Češke v zadnjem
               času oziroma primer Tajske v še bolj zgodnjem času, mislim, da je bilo ravnanje Banke
               Slovenije na mestu in da je seveda politika banke, vsaj kar se tiče previdnega
               odpiranja trga tudi za portfolio naložbe, pametna in smotrna v izogib posledicam, kot
               smo jim priča v drugih državah.</p>
            </sp>
            <sp xml:id="SDZ2-Redna-06-1997-10-08.sp81">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Samo zaključite počasi, ker pet minut velja tudi za vas.</p>
            </sp>
            <sp xml:id="SDZ2-Redna-06-1997-10-08.sp82">

               <speaker>SAMO LUČIČ:</speaker>

               <p>Kar se tiče samih številk, kot sem rekel, lahko naknadno predložimo. Kar se tiče pa
               izbora revizorja: Banka Slovenije si je sama določila oziroma sama je predlagala
               revizorja zaradi tega, ker je tukaj zakonska praznina. V letošnjem letu, za leto
               1997, bo pa revizor Banke Slovenije revizorska hiša Price Waterhouse, ker tudi mi
               želimo spoštovati načelo, da se menja revizorja vsake tri oziroma vsakih pet let, s
               tem da je pa izbor revizorsih hiš pa seveda narejen v skladu z načeli, da pridobimo
               najmanj tri komparativne ponudbe in izberemo seveda najbolj ugodnega ponudnika. Hvala
               lepa.</p>
            </sp>
            <sp xml:id="SDZ2-Redna-06-1997-10-08.sp83">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Želi še kdo razpravljati? Gospod Špiletič.</p>
            </sp>
            <sp xml:id="SDZ2-Redna-06-1997-10-08.sp84">

               <speaker>BOGOMIR ŠPILETIČ:</speaker>

               <p>Hvala lepa. Jaz se gospodu Lučiču zahvaljujem za posredovane odgovore. Prosil bi pa,
               da ostale odgovore oziroma podatke, ki jih nima s seboj, posreduje v pisni obliki.</p>
               <p>Gospod predsednik, ali lahko predstavim še dodatni sklep, o katerem bi želel, da
               državni zbor odloča. Bom pisno pripravil.</p>
               <p>Predlagal bi, da državni zbor glasuje in sprejme naslednji sklep: "Družbo za
               revidiranje, ki bo opravila revidiranje računovodskih izkazov Banke Slovenije za leto
               1997 in v naslednjih letih, izbere Državni zbor Republike Slovenije." Menim, da na ta
               način lahko resnično zagotovimo nepristranost revizorja oziroma objektivno
               informacijo o teh računovodskih izkazih.</p>
            </sp>
            <sp xml:id="SDZ2-Redna-06-1997-10-08.sp85">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Predloga še nimate. Želi še kdo razpravljati? Skratka, gospod Špiletič
               predlaga dodatni sklep. Torej, mi pa se lahko vseeno odločamo v tem času, ko se
               pripravlja ta dodatni sklep, o prvih dveh sklepih.</p>
               <p>Najprej o letnem poročilu Banke Slovenije. Dajem na glasovanje predlog odloka o
               potrditvi letnega obračuna Banke Slovenije o razporeditvi presežnika do prihodkov nad
               odhodki. Želi kdo razpravljati o tem? (Nihče.) Potem prihajamo k odločanju. Ugotovimo
               sklepčnost! (53 poslancev.)</p>
               <p>Kdo je za predlog odloka? (49 poslancev.) Je kdo proti? (Nihče.)</p>
               <p>Ugotavljam, da je predlagani odlok sprejet.</p>
               <p>Potem gremo na razpravo o predlogu odloka o potrditvi finančnega načrta Banke
               Slovenije za leto 1997. Želi kdo razpravljati? (Nihče.) Prehajamo k odločanju.
               Ugotovimo prisotnost! (54 poslancev.)</p>
               <p>Kdo je za predlagani odlok? (42 poslancev.) Je kdo proti? (1 poslanec.)</p>
               <p>Ugotavljam, da je predlagani odlok o potrditvi finančnega načrta Banke Slovenije za
               leto 1997 sprejet.</p>
               <p>Poslanec Feri Horvat je predlagal dodatni sklep k točki poročila Banke Slovenije za
               leto 1996 in finančni načrt Banke Slovenije za leto 1997, ki pa je že realiziran.
               Zato menimo, da je brezpredmeten.</p>
               <p>Kolega poslanec Špiletič, ali imate pripravljen pismeni dodatni predlog? Ali lahko
               ta predlog pismeno podate in ali kdo nasprotuje temu, da ga poda pismeno. Ali kdo
               nasprotuje temu? Ali kdo nasprotuje temu, da ga ustno predoči? Kolega Špiletič,
               izvolite, ustno, ker ni nihče proti. Podajte ustmeni predlog.</p>
            </sp>
            <sp xml:id="SDZ2-Redna-06-1997-10-08.sp86">

               <speaker>BOGOMIR ŠPILETIČ:</speaker>

               <p>Hvala lepa. Takoj, ko bo natipkan, bom predložil še predlog v pisni obliki. Sklep
               oziroma predlog dodatnega sklepa pa se glasi:</p>
               <p>"Družbo za revidiranje, ki bo opravila revidiranje računovodskih izkazov Banke
               Slovenije za leto 1997 in v naslednjih letih, izbere Državni zbor Republike
               Slovenije."</p>
            </sp>
            <sp xml:id="SDZ2-Redna-06-1997-10-08.sp87">

               <speaker>PODPREDSEDNIK MIROSLAV LUCI:</speaker>

               <p>Želi o tem ustnem predlogu kdo diskutirati, razpravljati? Gospod Kopač, izvolite.
           </p>
            </sp>
            <sp xml:id="SDZ2-Redna-06-1997-10-08.sp88">

               <speaker>MAG. JANEZ KOPAČ:</speaker>

               <p>Hvala za besedo. Meni je načeloma ta predlog všeč. Navsezadnje parlament je nadzornik
               Banke Slovenije in revizija, komercialna revizija, je del nadzora. Nisem pa
               prepričan, ali to morda ni - zato bi to kazalo proučiti - v nasprotju z določbami
               zakona o Banki Slovenije. Mi kot parlament smo pooblaščeni in imamo zakonsko podlago
               za to, da izberemo revizorja Računskega sodišča - to v zakonu o Računskem sodišču
               posebej piše, da revizorja izbere parlament. Ne vem pa, kako je to v primeru Banke
               Slovenije. Zdaj pa nimam v spominu določb zakona o Banki Slovenije in da ne bi
               sprejeli nekega sklepa, ki bi kasneje povzročil kakšne težave ali pa hude besede pri
               realizaciji, predlagam, da o tem ta hip ne glasujemo, dokler tega ne proučimo. Hvala.
           </p>
            </sp>
            <sp xml:id="SDZ2-Redna-06-1997-10-08.sp89">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Želi predstavnik banke besedo?</p>
            </sp>
            <sp xml:id="SDZ2-Redna-06-1997-10-08.sp90">

               <speaker>SAMO LUČIČ:</speaker>

               <p>Kot sem dejal, na tem področju, kar se tiče revizije finančnih izkazov banke, zeva
               pravna praznina. Treba je seveda, tako kot gospod Kopač predlaga, pogledati točno v
               zakon o Banki Slovenije. Vendar Svet Banke Slovenije se je prvič, ko je imenoval
               revizorja, odločal ravno na tej podlagi - finančni rezultati oziroma finančni izkazi
               Banke Slovenije morajo biti revidirani; ker je pač zevala pravna praznina, se je sam
               odločil po postopku, ki sem ga malo prej na kratko obrazložil za imenovanje
               revizorja. Gre za tujo revizijsko hišo; v preteklosti je bila to "KPMG" iz Londona.
               Letos se je odločil, se pravi za revizijo računovodskih izkazov za leto 1997, zaradi
               zamenjave revizorja in spoštujoč načelo neprevelike povezanosti z revizijsko hišo, na
               podlagi javne ponudbe in na podlagi izbire najboljšega ponudnika, za revizijsko hišo
               "Price Waterhouse", kot sem rekel.</p>
               <p>Na nekaj pa bi vas rad opozoril. Odločanje o izboru revizorja v oktobru leta 1997 za
               revizijo računovodskih izkazov za leto 1997 je nekoliko kasno. Svet Banke Slovenije
               se je o izboru revizorja za leto 1997 odločil praktično ob sprejemu zaključnega
               računa in finančnih izkazov za leto 1996, saj se delo zunanjega, v tem primeru
               komercialnega revizorja začne mnogo prej kot pa konec poslovnega leta. Tako, da v
               kolikor bo ta predlog sprejet v državnem zboru seveda, predlagam, da tak predlog
               stopi v veljavo šele za poslovno leto 1998. Ker, verjemite mi, konec leta 1997
               odločati o revizorju, ki je praktično že v hiši, ki je bil izbran po proceduri, kot
               sem povedal, in ki je že začel s predhodno revizijo, je nekoliko čudno, če temu tako
               rečem. Hvala.</p>
            </sp>
            <sp xml:id="SDZ2-Redna-06-1997-10-08.sp91">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Kolega Špiletič, še vztrajate na vašem predlogu? Vztrajate. Izvolite.</p>
            </sp>
            <sp xml:id="SDZ2-Redna-06-1997-10-08.sp92">

               <speaker>BOGOMIR ŠPILETIČ:</speaker>

               <p>Ja, jaz še vedno vztrajam na predlogu, čeprav...</p>
            </sp>
            <sp xml:id="SDZ2-Redna-06-1997-10-08.sp93">

               <speaker>PODPREDSEDNIK MIROSLAV LUCI:</speaker>

               <p>Dobro, hvala lepa.</p>
            </sp>
            <sp xml:id="SDZ2-Redna-06-1997-10-08.sp94">

               <speaker>BOGOMIR ŠPILETIČ:</speaker>

               <p>Samo trenutek!</p>
            </sp>
            <sp xml:id="SDZ2-Redna-06-1997-10-08.sp95">

               <speaker>PODPREDSEDNIK MIROSLAV LUCI:</speaker>

               <p>Potem ga bomo razmnožili in dali nekaj minut pavze, ker drugače ne gre.</p>
            </sp>
            <sp xml:id="SDZ2-Redna-06-1997-10-08.sp96">

               <speaker>BOGOMIR ŠPILETIČ:</speaker>

               <p>Gospod predsedujoči, samo trenutek! Menim, da velja upoštevati opozorilo gospoda
               viceguvernerja oziroma namestnika guvernerja, da glede nato, da je revizor v Banki
               Sloveniji za leto 1997 že izbran in v hiši, da se sklep ustrezno dopolni in začne
               veljati za poslovno leto 1998.</p>
            </sp>
            <sp xml:id="SDZ2-Redna-06-1997-10-08.sp97">

               <speaker>PODPREDSEDNIK MIROSLAV LUCI:</speaker>

               <p>Predlagam, da mi vseeno nadaljujemo, da prekinemo to točko dnevnega reda, da
               počakamo do jutri, ko bo pismeni predlog razmnožen in dokončamo to točko.</p>
               <p>Mi pa nadaljujemo, če nima noben dodatnega predloga. Tako da jutri obravnavamo samo
               še dodatni sklep in je ta točka končana. Jaz predlagam, da danes prekinemo to točko,
               35. točko dnevnega reda.</p>
               <p>Prehajamo na <title>37. TOČKO DNEVNEGA REDA - OBRAVNAVA SPREMEMBE POROČILA O
                  GOSPODARSKIH DRUŽBAH, PODJETJIH ALI ZAVODIH, ZA KATERE V SKLADU S PRVIM ODSTAVKOM
                  20. ČLENA ZAKONA NEZDRUŽLJIVOSTI OPRAVLJANJA JAVNE FUNKCIJE S PRIDOBITNO
                  DEJAVNOSTJO VELJA PREPOVED POSLOVANJA Z DRŽAVO, JAVNIMI PODJETJI IN JAVNIMI
                  ZAVODI.</title> Spremembo poročila je zboru predložila Komisija po zakonu o
               nezdružljivosti opravljanja javne funkcije s pridobitno dejavnostjo. Želi poročevalec
               komisije besedo? (Ne želi.) Želi besedo predstavnik Sekretarjata za zakonodajo in
               pravne zadeve? (Ne želi.) Želijo besedo predstavniki poslanskih skupin? (Ne želijo.)
               Besedo dajem poslankam in poslancem. Pisno se ni prijavil nihče. To pomeni, da je
               omejena razprava na 5 minut. Želi kdo razpravljati? (Ne želi.) (Prosim? Gremo
               naprej.)</p>
               <p>Državnemu zboru torej predlagam, da v skladu s 3. odstavkom 20. člena zakona o
               nezdružljivosti opravljanja javne funkcije s pridobitno dejavnostjo sprejme naslednji
               sklep:</p>
               <p>"Državni zbor Republike Slovenije sprejema spremembo poročila o gospodarskih
               družbah, podjetjih in zavodih, za katere v skladu s 1. odstavkom 20. člena zakona o
               nezdružljivosti opravljanja javne funkcije s pridobitno dejavnostjo velja prepoved
               poslovanja z državo, z javnimi podjetji in javnimi zavodi. Po obravnavi se ta
               sprememba poročila objavi v Uradnem listu Republike Slovenije." Želi o predlogu
               sklepa kdo razpravljati? (Ne želi.)</p>
               <p>Ker nihče ne želi razpravljati, zaključujem razpravo in dajem na glasovanje
               predlagani sklep. Ugotavljam prisotnost! (50 prisotnih.)</p>
               <p>Kdo je za? (42 poslancev.) Je kdo proti? (Nihče.)</p>
               <p>Ugotavljam, da je predlog sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>38. TOČKO DNEVNEGA REDA - OBVESTILO OKROŽNEGA SODIŠČA V LJUBLJANI
                  V ZVEZI Z ZASEBNO TOŽBO ZOPER POSLANCA DRŽAVNEGA ZBORA </title>. Obvestilo v zvezi z
               zasebno tožbo zoper poslanca državnega zbora, gospoda Janeza Janšo je v obravnavo
               zboru predložilo okrožno sodišče v Ljubljani. Obvestilo je obravnavala
               Mandatno-imunitetna komisija, ki je zboru pisno poročala. Dodatno poročilo ste
               poslanci dobili danes na klopi. Želi poročevalec komisije besedo? Izvolite, gospod
               Pucko.</p>
            </sp>
            <sp xml:id="SDZ2-Redna-06-1997-10-08.sp98">

               <speaker>CIRIL PUCKO:</speaker>

               <p>Hvala lepa, gospod predsedujoči. Poslanke in poslanci! Mandatno-imunitetna komisija
               Državnega zbora Republike Slovenije je na svoji 7. seji, dne 18.5.1997, obravnavala
               obvestilo Okrožnega sodišča v Ljubljani, opravilna številka IK 258/97 z dne
               30.5.1997, v zvezi z vloženo zasebno tožbo zasebnih tožilcev Milana Hmelaka in
               Zvoneta Ekarta zoper poslanca gospoda Janeza Janša zaradi dveh kaznivih dejanj
               žaljive obdolžitve po členu 171/1,2,3 kazenskega zakonika Republike Slovenije. In na
               podlagi opravljene razprave predlagala državnemu zboru sporočilo z dne 18.5.1997, da
               gospodu Janezu Janši ne prizna imunitete in dovoli nadaljevanje kazenskega postopka.
               Dne 6.10.1997 je komisija prejela obvestilo Okrožnega sodišča v Ljubljani pod isto
               številko z dne 2.10.1997, s katerim obvešča državni zbor, da je sodišče sprejelo dne
               29.9.1997 sklep pod opravilno številko KS 749/97, da se zasebni tožbi Milana Hmelaka
               in Zvoneta Ekarja, vloženi zoper obdolženega gospoda Janeza Janšo, zavržeta, ker je
               kazenski pregon dne 24.8.1997 absolutno zastaral. Na podlagi tega obvestila
               Mandatno-imunitetna komisija meni, da je obravnavana predmetna zadeva zaradi umika
               zaprosila za dovoljenje kazenskega pregona s tem zaključena. Zato državnemu zboru
               predlagamo, da se seznani z naslednjim ugotovitvenim sklepom: "Državni zbor Republike
               Slovenije ugotavlja, da je na podlagi obvestila Okrožnega sodišča v Ljubljani,
               opravilna številka IK 258/97 z dne 2.10.1997, s katerim je umaknjeno zaprosilo za
               dovoljenje za kazenski pregon zaključena obravnava obvestila Okrožnega sodišča v
               Ljubljani, opravilna številka IK 258/97 z dne 30.5.1997, v zvezi z vloženo zasebno
               tožbo zasebnih tožilcev Milana Hmelaka in Zvoneta Ekarta zoper poslanca Državnega
               zbora Republike Slovenije, gospoda Janeza Janšo." Hvala lepa.</p>
            </sp>
            <sp xml:id="SDZ2-Redna-06-1997-10-08.sp99">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Torej sedaj ne bomo odločali, ampak smo samo seznanjeni z ugotovitvenim
               sklepom: "Državni zbor Republike Slovenije ugotavlja, da je na podlagi obvestila
               Okrožnega sodišča v Ljubljani, številka IK 258/97 z dne 2.10.1997, s katerim je
               umaknjeno zaprosilo za dovoljenje za kazenski pregon, zaključena obravnava obvestila
               Okrožnega sodišča v Ljubljani, opravilna številka IK 258/97 z dne 30.5.1997 v zvezi z
               vloženo zasebno tožbo zasebnih tožilcev Milana Hmelaka in Zvoneta Ekarta zoper
               poslanca Državnega zbora Republike Slovenije, gospoda Janeza Janšo."</p>
               <p>S tem zaključujemo tudi to točko dnevnega reda. Torej je danes kar nekaj točk
               končanih. Zato, ker smo izkoristili vse, kar je bilo možno, in ker smo bili zelo
               efektni, jaz predlagam, da mi to sejo prekinemo. Ampak, prosim, pozornost. Ostal nam
               je pri 35. točki dodatni sklep, ki ga jutri lahko zelo hitro končamo. Ostali sta še
               točki 30 in 33, ki sta pa jutri na vladi in predvidevamo, da bomo mnenje vlade dobili
               zjutraj. Zato predlagam, da pričenjamo z jutrišnjo sejo šele ob 14.00, ker prej
               verjetno ne bi imeli kaj početi.</p>
               <p>Zato zaključujem. Obveščam, da se današnja seja prekinja in se nadaljuje jutri ob
               14.00 uri. Ima kdo dodatni predlog? (Nihče.)<title> (SEJA JE BILA PREKINJENA 8. OKTOBRA
                  1997 OB 16.58 URI.) </title>
               </p>
            </sp>
         </div>
      </body>
   </text>
</TEI>

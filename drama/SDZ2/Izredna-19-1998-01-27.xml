<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ2-Izredna-19-1998-01-27">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|7661C860BAADF9FCC12565A000310BC6</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=7661C860BAADF9FCC12565A000310BC6</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Izredna-19-1998-01-27.DZ" n="19">
               <name>Izredna</name>
               <date when="1998-01-27"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Izredna-19-1998-01-27.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 19. izredne seje</stage>
            <stage type="date">(27. januar 1998)</stage>
            <stage type="chairman"> Sejo je vodila Eda Okretič-Salmič, podpredsednica državnega zbora.</stage>
            <stage type="time"> Seja se je pričela ob 14.14 uri.</stage>


            <sp xml:id="SDZ2-Izredna-19-1998-01-27.sp1">

               <speaker>PODPREDSEDNICA EDA OKRETIČ-SALMIČ:</speaker>

               <p>Spoštovane kolegice poslanke in kolegi poslanci, gospe in gospodje! Pričenjam
               nadaljevanje 19. izredne seje državnega zbora Republike Slovenije.</p>
               <p>Obveščena sem, da so zadržani in se današnje seje ne morejo udeležiti naslednje
               poslanke in poslanci: Peter Petrovič, Aleksander Merlo, Aurelio Juri, Jelko Kacin,
               Roman Jakič, Jože Možgan, Jožef Košir, Herman Tomažič za pričetek seje, Zmago
               Jelinčič, Janez Mežan, dr. Jože Zagožen od 15.30 do 16.30 ure, Tone Partljič,
               Vladimir Čeligoj od 16.00 ure dalje, Borut Pahor in Franc Potočnik. Prosim, da
               ugotovimo navzočnost v dvorani! (71 prisotnih.) Zbor je sklepčen in lahko odloča. Na
               sejo so bili povabljeni tudi predstavniki vlade Republike Slovenije. Vsi ste prav
               lepo pozdravljeni!</p>
               <p>Ker se bo komisija za nadzor lastninskega preoblikovanja in privatizacije kot
               matično delovno telo za obravnavo 4. točke dnevnega reda, to je predloga zakona o
               delni privatizaciji Slovenskih železarn, sestala komaj jutri, 28.1.1998, bomo
               današnje nadaljevanje 19. izredne seje pričeli z obravnavo 8. točke dnevnega reda.
               Morda še naslednje pojasnilo. Poročila odbora za infrastrukturo in okolje k 5., 6.,
               7. točki dnevnega reda so v razmnoževanju, zato nadaljujemo z 8. točko dnevnega reda,
               in sicer predlogom zakona o spremembah in dopolnitvah zakona o določitvi minimalne
               plače in načinu usklajevanja plač - hitri postopek.</p>
               <p>V zvezi z delom zbora vas obveščam, da bo zbor 21. točko dnevnega reda, to so pobude
               in vprašanja poslank in poslancev, obravnaval v petek, 30. januarja 1998 ob 10.00
               uri. Prav tako vas želim obvestiti, da bo zbor obravnavo 16. točke dnevnega reda, to
               je predlog zakona o spremembah zakona o zasebnem varovanju in obveznem organiziranju
               službe varovanja, zaradi nujnosti opravil jutri, 28. januarja 1998, na dopoldanskem
               nadaljevanju seje ob 10.00 uri.</p>
               <p>Prehajamo na <title>8. TOČKO DNEVNEGA REDA - NA OBRAVNAVO PREDLOGA ZAKONA O SPREMEMBAH
                  IN DOPOLNITVAH ZAKONA O DOLOČITVI MINIMALNE PLAČE IN NAČINU USKLAJEVANJA PLAČ -
                  hitri postopek.</title> Predlog zakona je v obravnavo zboru predložila vlada
               Republike Slovenije. Želi predstavnik vlade besedo? Besedo ima državna sekretarka,
               gospa Nataša Belopavlovič.</p>
            </sp>
            <sp xml:id="SDZ2-Izredna-19-1998-01-27.sp2">

               <speaker>NATAŠA BELOPAVLOVIČ:</speaker>

               <p>Hvala. Spoštovani! Predloženi zakon je eden izmed zakonov, ki jih je vlada
               pripravila v okviruvarčevalnih ukrepov za leto 1998.</p>
               <p>Ker se zakon nanaša na usklajevanje plač v tako imenovanem javnem sektorju, so bile
               predlagane rešitve predhodno usklajevane in usklajene s sindikati delavcev,
               zaposlenih v negospodarstvu. Rezultat teh usklajevanj je aneks h kolektivni pogodbi
               za negospodarske dejavnosti, ki je bil podpisan 12. januarja. Rešitve, ki jih
               predlagamo in ki so danes pred vami, so skladne s sprejetim aneksom.</p>
               <p>Predlaga se, da se izhodiščne plače iz meseca decembra 1997 delavcem, zaposlenim pri
               delodajalcih, za katere velja zakon o razmerjih plač, ne usklajujejo z rastjo cen do
               konca letošnjega novembra, to se pravi, do letošnjega decembra. Takrat naj bi se
               opravila prva uskladitev; ta bi znašala 0,5% na račun rasti cen v lanskem decembru.
               Hkrati pa bi se opravile tudi morebitne uskladitve glede na letošnjo rast cen, če bo
               le-ta presegla 6,5%. To konkretno pomeni, da znaša izhodiščna plača do decembra 1998
               40.090 tolarjev.</p>
               <p>Enaka zamrznitev je predlagana tudi za poslance in funkcionarje v državnih organih,
               za sodnike, tožilce, pravobranilce, pa tudi za direktorje in funkcionarje, zaposlene
               pri delodajalcih, za katere velja zakon o razmerjih plač v javnih zavodih, državnih
               organih in organih lokalne skupnosti. Izrecno je določeno, da se plače zaposlenih, za
               katere ne veljajo tarifni deli kolektivnih pogodb, ne smejo povečevati hitreje od
               izhodiščnih plač. Plače zaposlenih pri delodajalcih, za katere velja zakon o
               razmerjih plač, zaposlenih v javnih zavodih, javnih podjetjih, agencijh, skladih, ki
               so v večinski lasti države, in v drugih osebah javnega prava, za katere ne veljajo
               tarifni deli kolektivnih pogodb, morajo biti usklajene z merili, ki jih bo za
               določanje plač vseh teh delavcev sprejela vlada. Pri čemer zakon tudi izrecno določa,
               da so plače vseh teh oseb javne.</p>
               <p>Ocenjujemo, da bo finančni efekt tega zakona prihranek v višini približno 3
               milijarde tolarjev.</p>
               <p>Matični odbor je v zvezi s predlogom zakona oblikoval nekaj amandmajev in glede na
               to, da pismenega mnenja sicer nimate na mizi, vlada Republike Slovenije vse te
               amandmaje podpira. Hvala lepa.</p>
            </sp>
            <sp xml:id="SDZ2-Izredna-19-1998-01-27.sp3">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Predlog zakona je obravnaval tudi odbor za zdravstvo, delo, družino in
               socialno politiko, kot matično delovno telo. Prosim poročevalca, da predstavi mnenje
               odbora o predlogu zakona. Gospod Demšar ima besedo.</p>
            </sp>
            <sp xml:id="SDZ2-Izredna-19-1998-01-27.sp4">

               <speaker>VINCENCIJ DEMŠAR:</speaker>

               <p>Hvala lepa za besedo. Odbor državnega zbora za zdravstvo, delo, družino in socialno
               politiko je na 27. seji, 23. januarja, obravnaval predlog zakona o spremembah in
               dopolnitvah zakona o določitvi minimalne plače in o načinu usklajevanja plač, ki ga
               je v obravnavo državnemu zboru Republike Slovenije po hitrem postopku predložila
               vlada Republike Slovenije.</p>
               <p>Uvodno obrazložitev k predlogu zakona je podal minister za delo, družino in socialne
               zadeve, gospod mag. Rop. Poudaril je, da je bil z zakonom o minimalni plači določen
               način usklajevanja plač za leto 1997 in 1998, ki izhaja iz dogovorjene politike plač,
               v okviru pogajanj za sklenitev socialnega sporazuma za obdobje 1997-98. Torej,
               izhodiščne plače se po zakonu usklajujejo enkrat letno za 85%-no rast cen
               življenjskih potrebščin. Leta 1997 so se izhodiščne plače uskladile aprila za 1,5%, v
               decembru pa še za 4,8%, na podlagi rasti cen življenjskih potrebščin. Za mesec januar
               1998 se bi izhodiščne plače morale povečati za približno 0,5%. Glede na to, da se je
               obseg sredstev za plače v javnem sektorju v letu 1997 močno povečal, je vlada
               Republike Slovenije predlagala določene ukrepe v smeri racionalizacije. S pogajanji s
               socialnimi partnerji bo vlada Republike Slovenije skušala doseči tudi soglasje za
               sprejem aneksa h kolektivni pogodbi in opredeliti novo eskalacijsko lestvico. S
               predlagano spremembo zakona želi vlada Republike Slovenije tako uskladiti rast plač
               zaposlenih pri delodajalcih, za katere velja zakon o razmerju plač, in drugih
               delodajalcih, določenih v zakonu na podlagi rasti življenjskih cen v lanskem letu. V
               skladu z aneksom h kolektivni pogodbi za negospodarske dejavnosti se do vključno
               novembra 1998 izhodiščne plače, veljavne za mesec december 1997, ne uskladijo z
               rastjo življenjskih potrebščin.</p>
               <p>Predlagane rešitve tako pomenijo prihranek sredstev v višini 3 milijard tolarjev. V
               zakonu pa se ponovno uvaja javnost plač.</p>
               <p>Člani odbora so se seznanili z mnenjem sekretariata za zakonodajo in pravne zadeve,
               ki je na predlog zakona oblikoval kar nekaj pripomb s stališča skladnosti z ustavo.
               Sekretariat za zakonodajo in pravne zadeve je imel tako konkretne pripombe na 6. člen
               predloga zakona, in sicer v tistem delu, ki določa, da bi se za izplačila plač zakon
               uporabljal od 1.1.1998 dalje. Torej, tu bi hotel posebej poudariti, da je sekretariat
               imel pripombo, od kdaj naprej se zakon uporablja. Sekretariat je tu zlasti opozarjal
               na to, da bi se uporabljal zakon od 1. januarja letos dalje. V nadaljevanju je imel
               sekretariat tudi nekaj redakcijskih pripomb.</p>
               <p>Ministrstvo za delo, družino in socialne zadeve je na podlagi mnenja sekretariata za
               zakonodajo in pravne zadeve pripravilo pisne predloge amandmajev za obravnavo na seji
               odbora. V razpravi so člani odbora podprli predlog zakona. Strinjali so se, da se
               ponovno uvede javnost plač, predvsem pri tistih pravnih osebah, ki dobivajo plače iz
               proračuna. Glede retroaktivne uporabe zakona, na kar je v svojem mnenju opozoril tudi
               sekretariat, pa do tega prihaja zato, ker se zakoni ne predlagajo pravočasno.</p>
               <p>Poslanska skupina Združene liste socialnih demokratov je vložila amandma, s katerim
               ostajajo plače funkcionarjev, poslancev, direktorjev in drugih zaposlenih v državnih
               organih na ravni plač za december 1997. S predlaganim amandmajem so se strinjali
               nekateri člani odbora in poudarili, da morajo k varčevanju prispevati vsi zaposleni v
               državnih organih. Člane odbora je tudi zanimalo, kako se bo v praksi izvajala določba
               glede javnosti plač. V nadaljevanju so se člani odbora strinjali, da je potrebno
               plače v vsakem sektorju urediti, predvsem pa je potrebno čimprej predložiti zakon o
               javnih uslužbencih. Vlada Republike Slovenije je področje plač urejala preveč
               parcialno, tako da sedaj obstaja cel kup zakonov, v katerih se to področje ureja za
               posamezne poklicne strukture, ostali poklici, kot na primer zdravniki, šolniki, pa
               tega nimajo urejenega. Člani odbora so tudi predlagali, da naj vlada naredi analizo
               in prouči plače, ki jih dobijo funkcionarji v državni upravi, in ostalih zaposlenih,
               torej v primerjavi z uslužbenci, ter predlaga način ureditve plač, nadomestil,
               bonitet in ostalih stroškov funkcionarjev.</p>
               <p>Potem smo sprejeli vrsto amandmajev. Jaz upam, da ste jih dobili. Na koncu smo
               sprejeli sklep, da podpiramo predlog zakona o spremembah in dopolnitvah zakona o
               določitvi minimalne plače in o načinu usklajevanja plač in da predlagamo državnemu
               zboru, da ga obravnava skupaj z vloženimi amandmaji in sprejme po hitrem postopku. Na
               koncu smo sprejeli še dodatni sklep, s katerim smo predlagali, da vlada Republike
               Slovenije preuči celoten položaj razmerja plač med uslužbenci in funkcionarji v
               državni upravi in predlaga ustrezne rešitve. Hvala lepa.</p>
            </sp>
            <sp xml:id="SDZ2-Izredna-19-1998-01-27.sp5">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala, gospod Demšar. Želi besedo predstavnik sekretariata za zakonodajo in pravne
               zadeve? Prosim, namestnica sekretarja, gospa Tina Bitenc-Pengov.</p>
            </sp>
            <sp xml:id="SDZ2-Izredna-19-1998-01-27.sp6">

               <speaker>TINA BITENC-PENGOV:</speaker>

               <p>Spoštovani zbor! Sekretariat je že v svojem mnenju podal opozorilo v zvezi z možnimi
               retroaktivnimi učinki zakona, ki ga je sicer vlada z amandmajem skušala omiliti.
               Vendar pa bi glede na to, da se zbor danes o zakonu odloča, vendarle opozorila na po
               ustavi nujno določen potek roka za uveljavitev zakona, ki nas pripelje pravzaprav v
               situacijo, ko če, bom rekla, se državni zbor ne bo izkoristil v svojih pooblastilih,
               ki mu jih ustava daje, lahko pravzaprav izvede šele 4. februarja. Iz tega razloga mi
               še enkrat opozarjamo, da je treba tudi s strani vlade pregledati, ali je
               uveljavitvena klavzula pravzaprav skladna z ustavo glede na čas, ko bo zakon
               uveljavljen. Hvala lepa.</p>
            </sp>
            <sp xml:id="SDZ2-Izredna-19-1998-01-27.sp7">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Besedo dajem predstavnikom poslanskih skupin. Kot prvoprijavljeni k razpravi
               je gospod Miran Potrč v imenu poslanske skupine. Imate besedo, gospod Potrč.</p>
            </sp>
            <sp xml:id="SDZ2-Izredna-19-1998-01-27.sp8">

               <speaker>MIRAN POTRČ:</speaker>

               <p>Hvala lepa, gospa podpredsednica. Spoštovane kolegice in kolegi! Poslanska skupina
               podpira predlagani zakon, ker je vložen v skladu z dogovorom, ki so ga sklenili
               socialni partnerji, to je med vlado in pooblaščenimi sindikati. Prepričani smo
               namreč, da v tem in v podobnih primerih je treba takrat, ko gre za vprašanja, ki se
               urejajo ali s kolektivnimi pogodbami ali z drugimi oblikami dogovarjanja med
               socialnimi partnerji, zagotavljati, da bodo zakoni, ki jih predlaga vlada, na ta
               način usklajeni. Zaradi tega smo predstavniki poslanske skupine tudi zahtevali na
               seji matičnega delovnega telesa informacijo o tem, ali gre za uskladitev ali ne, in
               informacijo dobili, da je med vlado in sindikati vsebina tega predloga zakona
               usklajena.</p>
               <p>Drugo. Menimo, da je prav posebej poudariti podporo predlogu vlade, da se po novem
               uveljavi javnost plač v zavodih in podjetjih, ki prejemajo sredstva za svoje delo iz
               državnega proračuna, ker bi bilo prav, da se z zagotovitvijo javnosti teh plač
               zagotovi tudi ustrezna kontrola nad njihovo višino, pa tudi možnost vladi, da z
               ustrezno politiko, plačno, zagotavlja kontrolo nad tem, kako se plače določajo in
               kako se izplačujejo.</p>
               <p>Kot tretje. Želeli bi enako, kot je storila namestnica sekretarja za zakonodajo in
               pravne zadeve, opozoriti na to, da obstaja po našem prepričanju resno vprašanje ali
               resen dvom v to, ali je tudi popravljeno besedilo 6. člena zakona skladno z ustavo
               ali ne oziroma ali bi njegova uveljavitev pomenila retroaktivno uporabo posamezne
               določbe zakona, in to na način, ki posega v že pridobljene pravice. Namreč
               retroaktivna uporaba posameznih določb zakona je po ustavi možna, če pri tem ne gre v
               poseg v že pridobljene pravice. Mi prosimo po svoje še jasnejšo izjavo sekretariata,
               ali gre za poseg v pridobljene pravice ali ne. In če gre, potem menimo, da v tem
               primeru pač ni mogoče, da se takšna retroaktivna določba uveljavi in je treba temu
               ustrezno 6. člen zakona spremeniti. Posebej bi želeli poudariti, da najbrž vsi
               zapleti, ki jih v zadnjih treh tednih, štirinajstih dneh doživlja slovenska javnost,
               državni zbor, vlada, ustavno sodišče, predvsem pa državljanke in državljani - ker tu
               je največji problem v zvezi z uporabo nekaterih določb zakona - nas počasi morajo
               pripeljati do tega, da bomo glede vprašanja uporabe zakona in jasnih ustavnih določb
               postali veliko bolj občutljivi, kot smo bili doslej, in če bomo nesporno jasno
               opozorjeni, da temu ustrezno potem tudi ravnamo.</p>
               <p>Mislim, da je vredno temu vprašanju posvetiti pozornost tudi iz razloga, da
               postopoma, počasi navadimo vlado, da prihaja s predlogi pred državni zbor pravočasno
               in da prihaja na način, da bo mogoče zakon uveljaviti tako, da ne bo dvomov o tem, da
               bo njegova uporaba retroaktivna oziroma v skladu z zamislimi, ki jih vlada ima. Ne
               pa, da se nam vedno pogosteje dogaja, da vlada prihaja ali prepozno ali pa ugotovi,
               da bi nekaj moralo biti že kakšen teden ali pa štirinajst dni pred tem sprejeto,
               preden je sama sploh uspela v koaliciji uskladiti poglede in zakon pripraviti.</p>
               <p>Zadnje. Rad bi vam posebej sporočil, da smo v poslanski skupini združene liste
               pripravili amandma, ki ga je matično delovno telo tudi z večino glasov podprlo. Tudi
               predstavniki vlade so izjavili, da mu ne nasprotujejo - da naj bi se z letošnjim
               letom ne povečale izhodiščne plače funkcionarjev v državnih organih in direktorjev
               javnih podjetij in zavodov, tako kot je vlada predvidela v svojem prvotnem predlogu.
               Mi smo mnenja, da je to ukrep, ki bi ga bilo korektno in pošteno izvesti, iz razloga,
               ker vlada zahteva v tem času varčevanje vseh državljanov, povečuje prometne davke,
               zmanjšuje pravice zaposlenih in brezposelnih, napoveduje resno pokojninsko reformo,
               hkrati pa pred resno pokojninsko reformo že s predlaganimi zakoni znižuje mnoge
               pravice upokojencev ali pa bodočih, ki bi želeli v pokoj, ki bi naj bile sprejete po
               hitrem postopku v tem ali v naslednjem mesecu. Zato je, po našem prepričanju,
               nesprejemljivo, da se hkrati ob takšnih predlogih dajejo predlogi za povečevanje
               funkcionarskih plač in plač direktorjev javnih podjetij in javnih zavodov. To se nam
               zdi posebej nesprejemljivo, če to predlaga vlada, in to v času, ko teče razprava o
               proračunu, v kateri gospod finančni minister plačno politiko šteje za nesprejemljivo,
               predvsem zaradi tega, ker jo pogojuje politika plač poslancev. To smo na matičnih
               delovnih telesih in tudi na tem državnem zboru slišali, in menimo, da če že vlada
               nima enotne politike v svojem okviru, in na eni strani finančni minister govori o
               tem, da je nesprejemljivo, da imamo takšno plačno politiko, ker se vse veže na plače
               poslancev in da to resno ogroža proračun, hkrati pa ista vlada v drugem zakonu
               predlaga, da se osnova za plače poslancev, s tem pa tudi vseh funkcionarjev, namreč
               tudi ministrov, državnih sekretarjev in drugih, tudi sodnikov in podobnega, povečuje,
               da takšna politika ni ustrezna. Zato smo mi tudi ta amandma predlagali. Po naši oceni
               amandma pomeni približno pol milijarde finančnega prihranka. Mislimo pa, da ta
               prihranek ni finančno najbolj bistven, ker smo ves čas slišali, da gre v tem primeru
               poslanskih plač ne samo za materialni, ampak za ogromen demonstracijski efekt, ker se
               na njega seveda veže potem tudi določena celotna politika, ne samo tistih, ki so
               vezani neposredno na plače funkcionarjev, ampak v celotnem javnem sektorju, pa tudi v
               gospodarstvu.</p>
               <p>Predlagamo, da ta amandma tudi podprete in da na ta način sprejmemo zakon, vključno
               z vsemi amandmaji, ki jih je predlagal odbor, ob posebni oceni, ali je amandma k 6.
               členu zakona v zvezi z njegovo retroaktivnostjo zadosten ali ne. V tej smeri bi pa v
               imenu poslanske skupine prosil, če je lahko - morda nisem bil dovolj pozoren -
               namestnica sekretarja za zakonodajo, predvsem pa tudi predstavnik vlade dovolj jasen
               in ekspliciten, ali gre za neustavnost ali ne. Hvala.</p>
            </sp>
            <sp xml:id="SDZ2-Izredna-19-1998-01-27.sp9">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala, gospod Potrč. V imenu poslanske skupine socialdemokratov se je prijavila k
               razpravi gospa Majda Kregelj-Zbačnik.</p>
            </sp>
            <sp xml:id="SDZ2-Izredna-19-1998-01-27.sp10">

               <speaker>MAJDA ANA KREGELJ-ZBAČNIK:</speaker>

               <p>Lep pozdrav vsem skupaj! Tudi naša poslanska skupina je zelo vesela, da smo se
               končno začeli usklajevati s socialnimi partnerji in upam, da bomo tako tudi
               nadaljevali. Prav tako se pridružujemo, da je ponovna uvedba javnosti plač nujna za
               tiste, ki se financirajo iz državnega proračuna, da je potrebno v javnem sektorju
               urediti predvsem plače uslužbencev in da je treba čimprej tudi sprejeti zakon o
               uslužbencih, da se ustvari in napravi analiza plač in vseh dodatkov, bonitet, kajti
               zavedamo se, da moramo tudi funkcionarji prispevati k racionalizaciji in varčevalnim
               ukrepom, in zato tudi podpiramo dodatni amandma združene liste, da se plače
               funkcionarjev ne dvigujejo. Hvala.</p>
            </sp>
            <sp xml:id="SDZ2-Izredna-19-1998-01-27.sp11">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala, gospa Zbačnik. Želi še kateri predstavnik poslanske skupine besedo? (Ne.)
               Besedo dajem poslankam in poslancem. Pisno se k razpravi ni prijavil nihče in
               razpravo omejujem na 5 minut. Gospod Demšar ima besedo.</p>
            </sp>
            <sp xml:id="SDZ2-Izredna-19-1998-01-27.sp12">

               <speaker>VINCENCIJ DEMŠAR:</speaker>

               <p>Hvala za besedo. Govorim v svojem imenu in menim, da je nujno potrebno, da plače
               tistih, ki smo pripeti na državni proračun, postanejo javne. Med nami so tu lahko
               velike razlike v mnenjih, torej moje osebno stališče je - za tiste, ki dobivamo iz
               državnega proračuna, je prav, da tudi davkoplačevalci in tisti, ki so nas izvolili,
               vedo, kakšne so naše plače.</p>
               <p>Druga večja pripomba, ki je bila tu že omenjena, pa je, kako je z veljavnostjo tega
               zakona in kdaj stopi v veljavo. Po novem letu v januarju so se že nekajkrat stvari
               zavrtele okrog ustavnega sodišča, in če ne drug, potem se najdejo tudi društva, ki
               dajejo pobudo glede veljavnosti zakonov, ki jih tu sprejemamo. Zato bi želel, da
               državnemu zboru vrnemo tisti ugled, ki bi ga moral imeti in pomeni, da edino državni
               zbor sprejema zakone, da nam ustavno sodišče lahko pove, da nekaj ni v skladu z
               ustavo, vendar zakone sprejemamo mi in po proceduri, tako, kot je, jih razglaša potem
               predsednik države. Zato se bojim, da bi se zdajle v tem mesecu lahko že tretjič
               zgodilo, da bo zakon, ki bi ga sprejeli v taki obliki s 1.1., z veljavnostjo 1.1.,
               ponovno to šlo na ustavno sodišče, kar bi nam kot državnim poslancem bistveno okrnilo
               naš ugled. Zato bi prosil, preden zaključimo to točko in preden to sprejmemo, da
               službe, ki so za to usposobljene, jasno povedo, ali je lahko veljavnost zakona, ki bo
               veljal s 1.1. - torej moje prepričanje je - ampak jaz nisem noben pravnik - da glede
               na to, kar človek lahko prebere v ustavi, da zakoni za nazaj ne morejo veljati -
               torej sta dve razliki, če so bile s tem lahko okrnjene kakšne pravice kateremukoli,
               ki od tod dobiva plačo. Spomnim se tega, ko smo sprejemali zakone pred časom, če so
               bili za nas bolj ugodni, smo povečali plače. Proti temu ni nihče oponiral,
               nasprotoval. Drugo pa je, če nekateri ne bi uspeli uveljaviti svojih pravic, in
               verjamem, da se bodo našli ljudje, ki se bodo pritožili, če bomo sprejeli veljavnost
               tega zakona s 1.1. letošnjega leta. Zato bi še enkrat rad vse poslance prosil, glejmo
               na ugled naše institucije, naše ustanove. Pa ni vseeno, ali se ustavno sodišče
               pogosto ukvarja z nami in s tistimi zakoni, ki jih tu sprejemamo. Hvala lepa.</p>
            </sp>
            <sp xml:id="SDZ2-Izredna-19-1998-01-27.sp13">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala, gospod Demšar. Razpravljati želi gospod Lavrinc. Imate besedo.</p>
            </sp>
            <sp xml:id="SDZ2-Izredna-19-1998-01-27.sp14">

               <speaker>MAKSIMILJAN LAVRINC:</speaker>

               <p>Gospa podpredsednica, hvala za besedo. Spoštovane kolegice in kolegi! Ko nekoliko
               prepozno obravnavamo ta zakon, sem nekako čutil potrebo, da povem nekaj misli ob tem.
               Najprej, kje je bil pravni temelj, da se plače, tudi naše, če govorimo predvsem o
               naših, za 4,8% popravijo. Temelj je bil v prejšnjem zakonu in povem vam, da sem se
               kot predsednik Kviaza srečal s tem vprašanjem že v sredini tega meseca, ko so se
               različne institucije, v katerih so ljudje zaposleni, v katerih so ljudje, ki dobivajo
               plačo na podlagi poslanske plače - skratka, priključili so se. Sistem je v vsakem
               primeru slab. Vendar je tako, da smo takrat popustili pri plačni politiki in se
               nekako orientirali na poslanske plače, kot da bi bila neka ekonomska kategorija. In
               to sploh ne. V vsakem primeru želja nikogar takrat ni bila, da se izpostavljamo
               zaradi 4,8%, seveda govorim o bruto plačah. Zato sem sam poskušal s kolegi pravniki
               stvar predebatirati, sem jo poskušal celo z ministrom, kako bi se temu izognili,
               vendar se temu izogniti pač ni dalo, zaradi tega, ker je zakon na mizi ta hip,
               obravnavamo ga danes. Bom rekel, katastrofa je tu. Na nek način katastrofa govorim
               zato, ker pa se v medijih pojavljajo izjave, ki so pa, bom rekel, vse prej kot pa
               primerne. Mislim, da je treba tudi na to opozoriti. Jaz bi vas spomnil, tisti, ki ste
               že drugi mandat tu, bi vas spomnil, da smo si sami, s sklepom državnega zbora prvič
               zmanjšali plače za 20%, to že zdavnaj. Potem smo si v nekem obdobju zmanjšali plače
               še za mislim da več kot 20%, skratka približek bi bil takrat dobrih 50% od plač, ki
               so bile v zakonu določene. Da ne bo kdo mislil, da smo takrat poželi kakšen aplavz
               ali kakšno dobro besedo, da ravnamo gospodarno, varčno, bom rekel, pljuvanja po
               časopisih je bilo enako, kot ga je recimo sedaj. Poglejte, nikomur se plača v
               letošnjem letu v tem državnem zboru ni popravila, niti za stotin ne, pa vendar si
               recimo neki gospod Kmetič dovoli v Večeru izjaviti, da so se naše plače popravile za
               11% in to, bom rekel "šlamastiko" ali pa laž objavi potem tudi na televiziji. Nikogar
               ni, ki bi sprotno iz te hiše demantiral. Jaz sem zaradi tega na nek način tudi
               protestiral pri predsedniku državnega zbora zaradi tega, ker to ni res in ker se laž
               širi mnogo hitreje kot resnica. Zato mislim, da je prav, da se te stvari povedo. Prav
               je tudi - torej absolutno ne nasprotujem vsebini zakona, vendar to, da nas vlada kar
               naprej posiljuje z nekimi "passé" zadevami, se mi zdi pa otročje, tako kot velja
               tista določba, na katero je opozorila gospa namestnica sekretarja za zakonodajo in
               pravne zadeve, določba torej o pridobljenih pravicah; ta določba velja tudi za nas.
               Verjeli ali ne, tudi poslanci smo ljudje. Torej zato predlagam oziroma pričakujem,
               bom rekel tako, da bodo predstavniki vlade te stvari proučili. Jaz sam sem moral že
               kot predsednik KVIAZ-a odreagirati na vsa tista pisma. Mislim, da je po približku, je
               približno 1.000 ljudi, katerih plače so na nek način vezane na poslanske plače.
               Morate vedeti, da danes smo 27., v računovodstvih morajo te stvari pripraviti. Preden
               bo zakon sprejet in uveljavljen, stopil v veljavo, morajo biti plače obračunane. Tako
               se po moje vendar v neki resni državi ne more delati. Zato pričakujem, torej, da se
               bo zakon popravil. Če se bodo po predlogu, ki ga je dala združena lista in s katerim,
               torej bom rekel, ki je na neki način povzetek tistega, kar smo vsi mi po kuloarjih
               debatirali in se nam ne bi bilo treba izpostavljati, se strinjam s tistim, torej, da
               ostanejo naše plače tam, kjer so oziroma nič več, da ostanejo, temveč, da se za
               februar spet povrnejo, kjer so bile. Za januar, sem pa prepričan, da je zadeva
               "passé" in za v bodoče je po moje treba, če že govorimo o plačah poslancev, tudi reči
               še kaj drugega, torej o statusu poslancev na splošno - bom končal takoj - in potrudil
               se bom, da v okviru debat, ki zdaj tečejo v zvezi z neko drugo problematiko, te
               stvari rešimo tako, da bo kolikor toliko vzdržno pred vsakim soočanjem. Hvala.</p>
            </sp>
            <sp xml:id="SDZ2-Izredna-19-1998-01-27.sp15">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi še kdo besedo? Prosim, gospa Belopavlovičeva.</p>
            </sp>
            <sp xml:id="SDZ2-Izredna-19-1998-01-27.sp16">

               <speaker>NATAŠA BELOPAVLOVIČ:</speaker>

               <p>Torej jaz moram oziroma rada bi dve stvari povedala. Mislim, da generalni očitek, da
               vlada prepozno vlaga zakone in pri tem ne upošteva potrebnih rokov, v tem primeru
               prav gotovo ni upravičen. Lahko v katerih primerih je, v tem pa mislim, da ne. Sami
               veste, da so potekala pogajanja s socialnimi partnerji, sami veste, da so potekala
               pogajanja s sindikati negospodarstva in vlada je isti dan, kot je bil podpisan aneks
               h kolektivni pogodbi za negospodarske dejavnosti, vložila ta zakon. Prej se je
               obvezala, da tega ne bo storili zaradi tega, ker se prej nismo uskladili in ta isti
               državni zbor je od nas zahteval, od vlade zahteval, da se uskladimo, preden karkoli
               na področju plač predlagamo državnemu zboru. Ko je bilo to narejeno, je vlada takoj
               isti dan odreagirala.</p>
               <p>Glede plač poslancev in drugih funkcionarjev, pa mislim, da resnično kaže povedati
               nekaj več, ker je v javnosti precej vprašanj. Delno mislim, da je gospod Lavrinc na
               to že odgovoril. Ampak dejstvo je, da zakon o poslancih določa, da je osnova za
               obračun plač poslancev povprečna mesečna plača na zaposlenega v gospodarstvu
               Republike Slovenije po zadnjih uradnih statističnih podatkih. Zakon določa, da se ta
               osnova glede na proračunske možnosti lahko zmanjša za odstotek, ki ga določi državni
               zbor, vendar ne več kot za 50%, če pa gre za manjše znižanje, to se pravi do 20%, pa
               o tem lahko odloča komisija državnega zbora za volitve, imenovanja in administrativne
               zadeve. Ta je tako znižanje sprejela. Sprejela je sklep, da se ta osnova zmanjša za
               20%. Tako je osnova za obračun plač poslancev znesek, ki predstavlja 80% povprečne
               plače na zaposlenega v gospodarstvu. Lansko leto je bila uvedena nova standardizacija
               oziroma nova standardna klasifikacija dejavnosti. Takrat je odpadla delitev na
               gospodarstvo in na negospodarstvo. Zato tudi ni več podatkov, ki bi se ločeno vodili
               za plače v gospodarstvu in za plače v negospodarstvu. Zadnji znani podatek o
               povprečni plači za gospodarstvo je bil za mesec december 1996. Ta je bil objavljen
               februarja 1997 in se je uporabljal za obračun plač za mesec februar in za mesec marec
               1997. Glede na to, da teh podatkov ni bilo več, je bil meseca aprila lani sprejet
               zakon o začasni določitvi osnove za določanje plač in drugih prejemkov iz delovnega
               razmerja. V tem zakonu se je točno povedalo, kakšna je osnova, kateri podatek se
               vzame kot tista povprečna plača iz gospodarstva, ki je po novi klasifikaciji in po
               novih statističnih podatkih ni več. In se je tudi določilo, in sicer je ta plača
               znašala za obdobje oktober-december 1996 127.746 tolarjev. Ta zakon o določitvi
               začasne osnove nadalje določa, da se ta osnova usklajuje na tak način, na enak način
               pravzaprav kot izhodiščne plače. Prva uskladitev osnove pa se opravi pri izplačilu
               plač in drugih prejemkov za mesec januar 1998. Na podlagi določil tega zakona je
               osnova za obračun plač poslancev in seveda tudi vseh, ki se nanje vežejo, od vključno
               meseca aprila dalje bila 102.000 in nekaj tolarjev, od januarja 1998 pa bi morala
               biti glede na določitve tega omenjenega zakona osnova 107.638. Skratka, morala bi se
               povišati za 5,3%; po zakonu o določitvi minimalne plače in o načinu usklajevanja plač
               se namreč izhodiščna plača za mesec januar 1998 v primerjavi z aprilom poveča za
               5,3%. Ker smo za vse ostale rekli, da se plača ne uskladi z rastjo cen, zadnjo rastjo
               cen, ki je bila 0,5, ampak samo s tistim, kar je bilo do takrat usklajeno, torej so
               se plače vseh ostalih uskladile za 4,8, vseh ostalih, razen poslancev in tistih, ki
               se vežejo nanje, je vlada predlagala tak zakon, da bi pravzaprav enaka uskladitev za
               vse v javnem sektorju, vključno seveda tudi s funkcionarji, bila pripeljana na isto
               raven. Ne bi se poviševala s 5,3, ampak vsem, nekaterim se je že za 4,8, drugim bi se
               pa še povečala za 4,8 in od tam naprej bi enako usklajevali plače in enako tudi
               startali naprej. To je bil edini razlog, zakaj je vlada to predlagala. Mi se
               strinjamo s predlaganim amandmajem. To pomeni, da te plače grejo pravzaprav za en
               mesec nazaj, da se to ne naredi in skratka, da ostanejo poslanske plače in plače
               funkcionarjev 4,8 glede na vse ostale zaposlene v javnem sektorju. Vlada tu nima nič
               proti, samo ne moremo pa poslušati pravzaprav očitkov, da smo tu želeli nekomu nekaj
               povišati, vsem ostalim pa zmanjšati. Hoteli smo pravzaprav vse pripeljati na enako
               raven, tako tiste, ki gredo po zakonu o razmerjih plač, kot tiste, ki gredo po zakonu
               o poslancih in tudi po ostalih zakonih, to se pravi sodniki in ostali funkcionarji.
               To je bil edini razlog.</p>
               <p>Še enkrat pa povem, mi se strinjamo s tem, da se pravzaprav te plače nekoliko
               zmanjšajo, bolj kot drugim, oziroma da se ta rast upočasni. Hvala.</p>
            </sp>
            <sp xml:id="SDZ2-Izredna-19-1998-01-27.sp17">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala, gospa Belopavlovičeva. Gospod Lavrinc želi besedo. Replika, gospod Lavrinc?
               (Da.) Prosim.</p>
            </sp>
            <sp xml:id="SDZ2-Izredna-19-1998-01-27.sp18">

               <speaker>MAKSIMILJAN LAVRINC:</speaker>

               <p>Hvala za besedo. Najprej bi se rad zahvalil gospe državni sekretarki, ker že dolgo
               časa ni nihče tu nalil čistega vina glede naših plač. Danes pa je bilo to storjeno,
               zato se ji zahvaljujem.</p>
               <p>Ampak, kar se tiče prvega dela, ji pa moram povedati naslednje. V državni zbor je ta
               zakon prišel 13.1. To pomeni, da že prepozno, da bi stvar veljala tako, kot je bila
               predlagana. Jaz tudi pričakujem, zaradi tega, ker bi bilo to prav "nagravžno", da
               rečem po domače, da bi si zdaj poslanci z nekim amandmajem, ki je sicer čisto
               strokovne narave, za en mesec tiste plače s 4,8 povišanja ohranili. Jaz pričakujem,
               da bo vlada zato, da bo zadeva korektna in izvedljiva, to zadevo popravila tako, kot
               je to potrebno. Torej, v janaurju mesecu bomo pač dobili povišanje plač, ker je
               takšen zakon, za februar mesec bodo plače zmanjšane, tako kot smo si pravzaprav sami
               z amandmajem, ki ga bomo podprli, z amandmajem združene liste, določili. To je,
               mislim, da najmanj, če ne korektno.</p>
            </sp>
            <sp xml:id="SDZ2-Izredna-19-1998-01-27.sp19">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi še kdo besedo? Gospod Potrč.</p>
            </sp>
            <sp xml:id="SDZ2-Izredna-19-1998-01-27.sp20">

               <speaker>MIRAN POTRČ:</speaker>

               <p>Hvala lepa. No, jaz bi rad gospe Belopavlovičevi, ker vem, da je to neprijetno,
               povedal samo en razlog, zaradi katerega mi v združeni listi tudi dejstvo, da je
               tokrat to predlagala vlada, poudarjamo. Dajte razumeti! Nismo od včeraj, tu sedimo
               mnogi že nekaj let, najmanj pa en mandat oziroma eno leto in nekaj več vsi. Ne vleči
               za jezik, da bomo šli ugotavljat, kdaj vse je od predsednika vlade do finančnega
               ministra in vseh drugih povedal, da je temeljni problem financiranja države v
               poslanskih plačah. Če je to res, potem bi bilo normalno, da tudi vlada, ki ima platno
               in škarje kot predlagatelj v rokah, pač reče, "mi dajemo ta predlog, vendar v tem
               konkretnem primeru, kar zadeva plače funkcionarjev, ga ne dajemo, ker imamo pravico
               vse uskladiti, na tej točki pa ne". Samo to je bila želja, ki smo jo hoteli mi
               poudariti. Ko bo vlada korektna in se pri plačni politiki ne bo izgovarjala na
               poslance, potem mi tega več ne bomo govorili. Dokler bo pa mislila, da je poslanska
               plača lahko tista, s katero vsak pometa, tudi vlada, potem se nam pa zdi vredno v
               nekem trenutku opozoriti, da je vlada predlagala povišanje, mnogi poslanci smo pa
               mnenja, da v tej situaciji takšno povišanje ni utemeljeno. Hvala.</p>
            </sp>
            <sp xml:id="SDZ2-Izredna-19-1998-01-27.sp21">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi še kdo besedo? Gospod Lavrinc ima repliko.</p>
            </sp>
            <sp xml:id="SDZ2-Izredna-19-1998-01-27.sp22">

               <speaker>MAKSIMILJAN LAVRINC:</speaker>

               <p>Jaz mislim, da je treba povedati, da so bili vsi lansko leto zadovoljni, ko je bil
               dosežen konsenz, na podlagi katerega smo v državnem zboru sprejeli zakon. Po tej
               logiki, kot se nam vsiljuje zdaj, bo ob vsakem roku, ki se bo iztekel, sprejeli ga
               bomo pa v tem državnem zboru, ponovna razprava o naših plačah. Ob tem bi vas opozoril
               na javne razprave oziroma na javne pozive, da naj se naše plače maksimirajo na
               500.000 tolarjev bruto. Če sprejmem, torej, če se to sprejme, mi lahko delamo tudi
               zastonj, če imate od česa živeti. Jaz vem, da v takem primeru bom šel drugam.</p>
               <p>Drugo, kar želim povedati, je pa to, da te plače so kot izhodiščne tudi za druge
               kategorije. Povejte mi, kje bodo sodišča dobila resne ljudi za, recimo vrhovno
               sodišče, če jim bomo dali pa plače, kot jo ima nek pripravnik pri notarju. Jaz
               mislim, pri teh stvareh, ta boljševiška miselnost, ki preveva nekatere sindikalne
               funkcionarje - ne, hvala lepa, to smo že imeli, pa se ni obneslo!</p>
            </sp>
            <sp xml:id="SDZ2-Izredna-19-1998-01-27.sp23">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Repliko ima gospod Potrč.</p>
            </sp>
            <sp xml:id="SDZ2-Izredna-19-1998-01-27.sp24">

               <speaker>MIRAN POTRČ:</speaker>

               <p>Hvala lepa. Poglejte, mi lahko sebi v škodo, gospod Lavrinc, začenjamo diskusijo na
               ta način, kot si jo pravkar začel. Mi tega namena nismo imeli. Moram pa reči
               naslednje. Če bomo želeli to diskusijo naprej voditi, potem bomo, ne samo povedali,
               ampak šli pogledat tudi dokumentacijo in izpiske glasovanja iz časov, ko je ob zakonu
               o razmerjih plač v javnih zavodih naša poslanska skupina predlagala, da se osnove za
               poslance določajo enako, kot se določajo za vse javne uslužbence. In če bi bile enako
               v tem zakonu določene, ne bi bilo treba vsakokrat, kadar se spreminjajo osnove,
               posebej sklepati tudi o osnovah poslanskih plač, ki so po mnenju takrat večine
               poslancev in tudi vlade, bi ostale rešene v poslanskem zakonu. Če bi takrat osnove
               bile skupne, bi imeli pač skupno izhodišče in bi skupno razpravljali. Tako da ne
               vleči teh stvari nazaj glede očitkov različnih logik. Gospod Lavrinc, ta moment je
               najbrž težko govoriti o tem, da kdorkoli, ki predlaga v času - jaz še enkrat povem,
               ko vaša vlada bolj kot moja, ker ste vi v koaliciji, jaz pa ne, prihaja vsak dan z
               restriktivnimi ukrepi, vsak dan in jih opravičuje, enkrat z Evropo, drugič jih
               opravičuje z, bi rekel, prevelikimi socialnimi pravicami v preteklosti, tretjič jih
               opravičuje s tranzicijo, četrtič ne vem s kom - v teh razmerah je seveda treba
               govoriti, ne o tem, ali nekdo nima od česa živeti ali ne, ampak o realnih veličinah.
               In ko se govori o realnih veličinah, takrat boste seveda ugotovili, da je govoriti o
               tem, da nekdo nima še od česa živeti, bi rekel malo res preveč demagoško in da bo
               treba še nekaj časa počakati, preden bo višina poslanske plače taka, da se res od
               česa živeti ne bi dalo. Hvala.</p>
            </sp>
            <sp xml:id="SDZ2-Izredna-19-1998-01-27.sp25">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala, gospod Potrč. Replika, gospod Lavrinc.</p>
            </sp>
            <sp xml:id="SDZ2-Izredna-19-1998-01-27.sp26">

               <speaker>MAKSIMILJAN LAVRINC:</speaker>

               <p>Hvala za besedo. Jaz bi gospodu Potrču svetoval, da prebere magnetogram. Če je kje
               našel tiste besede, ki jih je uporabil zdaj na koncu, potem bom rekel, da sem govoril
               popolnoma nerazumljivo - če je kje to našel. Jaz sem samo rekel, in bom ponovil, da
               če je razmišljanje nekaterih takšno, da bi tu morali delati zastonj, potem se
               dogovorimo, sprejmimo takšen zakon; samo v tem primeru mene v tem državnem zboru ne
               bo več, ker nimam od česa živeti. Lepo prosim, ne potvarjajte, gospod Potrč, sicer
               mojster besede, pa tudi mojster sprenevedanja, mojih besed! So na magnetogramu in se
               lahko preberejo.</p>
            </sp>
            <sp xml:id="SDZ2-Izredna-19-1998-01-27.sp27">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala, gospod Lavrinc. Želi še kdo besedo? Ugotavljam, da ne želi nihče več
               razpravljati, zato zaključujem splošno razpravo.</p>
               <p>Prehajamo na obravnavo in odločanje o posameznih členih predloga zakona, torej smo
               pri <title>drugi obravnavi. </title>
               </p>
               <p>Zboru predlagam, da skladno z zadnjo alineo 189. člena poslovnika razpravlja in
               glasuje o vseh tistih členih skupaj, h katerim niso bili vloženi amandmaji. Ugotovimo
               prisotnost! (65 prisotnih.)</p>
               <p>Kdo je za takšen predlog? ...(Ugovori nekaterih poslancev iz klopi.)... Saj smo že
               ugotovili sklepčnost! Dobro, še enkrat ugotavljamo prisotnost! (67 prisotnih.)</p>
               <p>Kdo je za takšen predlog? (58 poslancev.) Je kdo proti? (2 poslanca.)</p>
               <p>Ugotavljam, da je predlog sprejet.</p>
               <p>Prehajamo na obravnavo 1. člena in amandmajev k 1. členu - to so štirje amandmaji,
               ki jih imate v pregledu, ki ste ga prejeli 27.1.1998. Odpiram razpravo. Kdo želi
               besedo? Zaključujem razpravo in prehajamo na odločanje.</p>
               <p>Na glasovanje dajem prvi amandma k 1. členu, predlagatelj je odbor za zdravstvo,
               delo, družino in socialno politiko, vlada soglaša. Razpravljamo še... Želi še kdo
               razpravljati? (Ne.) Razpravo zaključujem.</p>
               <p>Prehajamo na glasovanje. Ugotovimo sklepčnost! (67 prisotnih.)</p>
               <p>Kdo je za predlog? (45 poslancev.) Je kdo proti? (1 poslanec.)</p>
               <p>Ugotavljam, da je amandma k 1. členu sprejet.</p>
               <p>Na glasovanje dajem drugi amandma k 1. členu. Želi kdo razpravljati? (Ne.) Razpravo
               zaključujem. Ugotovimo sklepčnost! (61 prisotnih.)</p>
               <p>Kdo je za drugi amandma? Predlagatelj je odbor za zdravstvo, delo, družino in
               socialno politiko. (48 poslancev.) Je kdo proti? (1 poslanec.)</p>
               <p>Ugotavljam, da je drugi amandma k 1. členu sprejet.</p>
               <p>Na glasovanje dajem tretji amandma k 1. členu. Ugotovimo sklepčnost! (62
               prisotnih.)</p>
               <p>Kdo je za predlog? (46 poslancev.) Je kdo proti? (1 poslanec.)</p>
               <p>Ugotavljam, da je tretji amandma k 1. členu sprejet.</p>
               <p>Na glasovanje dajem še četrti amandma k 1. členu. Ugotovimo sklepčnost! (50
               prisotnih.)</p>
               <p>Kdo je za predlog odbora za zdravstvo, delo, družino in socialno politiko in
               združene liste, torej skupine poslancev? (37 poslancev.) Je kdo proti? (4
               poslanci.)</p>
               <p>Ugotavljam, da je tudi ta amandma sprejet.</p>
               <p>Na glasovanje dajemo še člen v celoti. Ugotovimo sklepčnost! (59 prisotnih.)</p>
               <p>Kdo je za? (43 poslancev.) Je kdo proti? (4 poslanci.)</p>
               <p>Ugotavljam, da je člen v celoti sprejet.</p>
               <p>V razpravo dajem 4. člen oziroma amandma k 4. členu. Gospa Belopavlovičeva želi
               razpravljati.</p>
            </sp>
            <sp xml:id="SDZ2-Izredna-19-1998-01-27.sp28">

               <speaker>NATAŠA BELOPAVLOVIČ:</speaker>

               <p>Torej, jaz moram povedati, da mi tega amandmaja ne podpiramo. Namreč, gre za to, kdo
               opravlja nadzor nad tem, nad uresničevanjem tega zakona in da v amandmaju piše:
               "Nadzor nad uresničevanjem tega zakona izvaja Inšpektorat Republike Slovenije za
               delo." Inšpektorat opravlja nadzor nad izplačevanjem plač, in sicer na tistem nivoju,
               ko gre za plače, ki so minimalne pravzaprav oziroma za plače, ki morajo biti v skladu
               s kolektivno pogodbo kot minimum izplačane. Inšpektorat nikoli ni nadzoroval plač, ki
               so izplačane višje, na podlagi pogodb o zaposlitvi, kot so tiste, ki so v kolektivni
               pogodbi. Gre za to, da je nadzor inšpekcije za delo predvsem v varstvu pravic
               delavcev na njihovem minimalnem nivoju, torej, da dobivajo toliko, kot so po zakonu
               ali po kolektivni pogodbi dolžni dobiti. Ni pa nadzoroval izplačila višjih plač
               oziroma za to je tudi popolnoma neusposobljen. Zato je tudi dikcija taka, kot je bila
               v našem predlogu, da nadzor nad izvajanjem zakona, ko gre za minimalne plače,
               nadzoruje inšpektorat, v ostalem delu pa ne. Namreč, inšpekcija za delo, veste, da je
               sestavljena iz strokovnjakov tehničnega področja, iz pravnikov in da je "gros"
               njihovega dela varstvo pri delu, tehnično varstvo, zato ne predlagamo oziroma ne
               podpiramo tega amandmaja.</p>
            </sp>
            <sp xml:id="SDZ2-Izredna-19-1998-01-27.sp29">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi še kdo razpravljati? Gospod Špiletič ima besedo.</p>
            </sp>
            <sp xml:id="SDZ2-Izredna-19-1998-01-27.sp30">

               <speaker>BOGOMIR ŠPILETIČ:</speaker>

               <p>Hvala za besedo. Menim, da je omenjeni amandma povsem skladen s 1. členom zakona o
               inšpekciji dela. Ta zakon, ki je bil sprejet že leta 1997, v 1. členu določa natanko
               takole: "Inšpekcijsko nadzorstvo nad izvajanjem zakonov, drugih predpisov,
               kolektivnih pogodb in splošnih aktov, ki urejajo delovna razmerja, plače in druge
               prejemke iz delovnega razmerja, zaposlovanje delavcev doma in v tujini, sodelovanje
               delavcev pri upravljanju itd. opravlja inšpektorat za delo." Gospa Belopavlovičeva,
               če se vi vse do današnjega dne še niste uspeli usposobiti za to, kar vam zakon o
               inšpekciji dela nalaga, je pač to nekaj, kar je slabo oziroma slaba novica vašega
               ministrstva, in zdaj kar naprej še metati oziroma vleči v igro nekoga tretjega, da bo
               kriv, če se vse to, kar vi tu predlagate, ne bo izvajalo, menim, da ni korektno. Prav
               bi bilo, da se čimprej usposobite in da začnete izvajati tisto, kar vam zakon o
               inšpekciji dela nalaga.</p>
            </sp>
            <sp xml:id="SDZ2-Izredna-19-1998-01-27.sp31">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala, gospod Špiletič. Gospa Belopavlovičeva ima repliko.</p>
            </sp>
            <sp xml:id="SDZ2-Izredna-19-1998-01-27.sp32">

               <speaker>NATAŠA BELOPAVLOVIČ:</speaker>

               <p>Nikjer na svetu, najmanj pa nikjer v Evropi inšpekcija za delo ne nadzoruje
               delodajalcev, če izplačujejo višje plače, kot so jih dolžni po zakonu ali po
               kolektivni pogodbi. Gre za davčne inšpekcije, za davkarijo, skratka, gre za tiste, ki
               imajo finančni nadzor. Moram reči, da pri nas inšpekcija za delo že tako ali tako
               veliko časa in veliko svojega dela usmerja na nadzor nad delovnimi razmerji, če se
               primerjamo z Evropo, kjer je večinoma ves nadzor posvečen samo varstvu pri delu,
               predvsem tehničnemu varstvu, zdravju pri delu. Tako da tu, če želimo biti približno
               primerljivi, nima nobenega smisla, da zdaj usposabljamo inšpekcijo za delo za nekaj,
               za kar vemo, da obstajajo drugi organi, finančni organi in je prav, da ti tudi to
               opravljajo. Še enkrat pravim - naša inšpekcija je samo v tem delu že do zdaj
               nadzorovala in tudi od sedaj naprej bo, ali se izplačuje tisti minimum, ki ga je
               delodajalec dolžan izplačati delavcu, skratka, da mu ne da manj, kot mu je dolžan
               plačati. Vse ostalo je pa kršenje finančnih predpisov.</p>
            </sp>
            <sp xml:id="SDZ2-Izredna-19-1998-01-27.sp33">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi še kdo razpravljati? Replika, gospod Špiletič.</p>
            </sp>
            <sp xml:id="SDZ2-Izredna-19-1998-01-27.sp34">

               <speaker>BOGOMIR ŠPILETIČ:</speaker>

               <p>Ne razumem gospe državne sekretarke Belopavlovičeve, da ona lahko tako vehementno po
               svoje tolmači zakon. Zakon je nedvoumen, pravi: "Inšpekcijsko nadzorstvo nad
               izvajanjem zakonov in drugih predpisov, kolektivnih pogodb..." in tako naprej,
               "izvaja inšpekcija dela." Če je tako v zakonu zapisano in če zakon omejuje plače
               navzgor in navzdol, potem ste dolžni te zakone nadzirati. Nikjer ne piše, da izvajate
               pol zakona ali pa tisto, kar si vi mislite! To je vaše tolmačenje. Dolžni ste
               upoštevati zakonitost in izvajanje zakonov, gospa Belopavlovičeva, pa če se strinjate
               s tem ali pa ne!</p>
            </sp>
            <sp xml:id="SDZ2-Izredna-19-1998-01-27.sp35">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Še kdo želi razpravljati? Ugotavljam, da ne želi nihče več razpravljati.
               Zaključujem razpravo in prehajamo na odločanje.</p>
               <p>Na glasovanje dajem amandma k 4. členu. Ugotovimo prisotnost! (64 prisotnih.)</p>
               <p>Kdo je za amandma k 4. členu (predlagatelj je odbor za zdravstvo, delo, družino in
               socialno politiko)? (25 poslancev.) Je kdo proti? (35 poslancev.)</p>
               <p>Ugotavljam, da amandma k 4. členu ni sprejet.</p>
               <p>Na glasovanje dajem še člen v celoti. Ugotovimo prisotnost! (65 prisotnih.)</p>
               <p>Kdo je za? (41 poslancev.) Je kdo proti? (9 poslancev.)</p>
               <p>Ugotavljam, da je člen sprejet.</p>
               <p>V razpravo dajem amandma k 5. členu in 5. člen. Ugotavljam, da ni razpravljalcev.
               Predlagam, da gremo na odločanje.</p>
               <p>Na glasovanje dajem amandma k 5. členu. Ugotovimo sklepčnost, prisotnost! (62
               prisotnih.)</p>
               <p>Kdo je za predlagani amandma odbora za zdravstvo, delo, družino in socialno
               politiko? (47 poslancev.) Je kdo proti? (2 poslanca.)</p>
               <p>Ugotavljam, da je amandma k 5. členu sprejet.</p>
               <p>Na glasovanje dajem še 5. člen v celoti. Ugotovimo sklepčnost, prisotnost! (48
               prisotnih.)</p>
               <p>Kdo je za 5. člen? (43 poslancev.) Je kdo proti? (2 poslanca.)</p>
               <p>Ugotavljam, da je člen v celoti sprejet.</p>
               <p>Prosim, gospod Lavrinc. Želite besedo proceduralno? Umikate.</p>
               <p>Gospa Belopavlovičeva, kaj pa vi? Želite proceduralno besedo? Samo proceduralno.
               Hvala. Torej v razpravo dajem amandma... Proceduralno, gospod Lavrinc? Proceduralno
               ima besedo gospod Lavrinc.</p>
            </sp>
            <sp xml:id="SDZ2-Izredna-19-1998-01-27.sp36">

               <speaker>MAKSIMILJAN LAVRINC:</speaker>

               <p>Hvala, gospa podpredsednica. Ko sem se prvič javil proceduralno, sem se javil zaradi
               tega, da bi vam predlagal - oziroma predlagal vsem skupaj - da v tej točki to točko
               dnevnega reda prekinemo. Ker potem sem videl, da je pripravljen predlog amandmaje
               vlade, s katerim se tista napaka v 6. členu popravlja, sem se umaknil. Ampak zdaj,
               ker ni bilo mogoče, da bi vlada predlog amandmaja podala, moram reči, da vas prosim,
               torej; ali da točko prekinemo, pa da amandma pride na drug način v to hišo, ali pa,
               da nam daste 10 minut odmora zato, da pogledamo, kako se da proceduralno stvar
               narediti. Namreč gre za to, da je res k 6. členu predlagan amandma. Če se slučajno
               zgodi, da ta amandma ni sprejet, potem v tretji obravnavi nobenega amandmaja več ne
               moremo vlagati. <title>Proceduralni predlog</title> bi bil, torej, da nam daste 10 minut
               pavze.</p>
            </sp>
            <sp xml:id="SDZ2-Izredna-19-1998-01-27.sp37">

               <speaker>PODPREDSEDNICA EDA OKRETIČ-SALMIČ:</speaker>

               <p>Predlagam, da glasujemo o tem predlogu. Torej odrejam 10 minut odmora.</p>
               <p>(Seja je bila prekinjena ob 15.20 uri in se je nadaljevala ob 15.39 uri.)</p>
            </sp>
            <sp xml:id="SDZ2-Izredna-19-1998-01-27.sp38">

               <speaker>PODPREDSEDNICA EDA OKRETIČ-SALMIČ:</speaker>

               <p>Prosim, da zasedete svoja mesta in da nadaljujemo s prekinjeno sejo državnega zbora.
               Ugotovimo prisotnost v dvorani! (56 prisotnih.) Zbor je sklepčen in lahko nadaljuje z
               delom.</p>
               <p>Vlada je vložila amandma k 6. členu, in sicer: "v 6. členu se beseda "januarja"
               nadomesti z besedo "februarja"". 6. člen in oba amandmaja dajem v razpravo. Želi kdo
               razpravljati? Prvi amandma je amandma odbora, drugi pa amandma vlade. Razpravljati
               želi gospod Demšar.</p>
            </sp>
            <sp xml:id="SDZ2-Izredna-19-1998-01-27.sp39">

               <speaker>VINCENCIJ DEMŠAR:</speaker>

               <p>Hvala. Že prej sem se oglasil zaradi veljavnosti tega zakona. Poglejte, zdaj imamo v
               istem členu dva pojma, ki na noben način ne gresta skupaj: enkrat pravi, da velja,
               drugič pa, da se uporablja. Kako boste eno stvar, ki je veljavna, druga pa se
               uporablja, če ni. Torej, veljati lahko začne nekaj prej in se kasneje začne
               uporabljati. To je možno, to ni to, sigurno ne. Če bi prej začel veljati, potem pa se
               uporablja, potem ja. In glede na to, da je to 1. februar, ne bo šlo skupaj.
               Izračunajte, torej to ni treba kakšne velike modrosti, izračunajte, pa boste videli,
               da to ne pride skupaj: "veljati" in pa "uporabljati".</p>
            </sp>
            <sp xml:id="SDZ2-Izredna-19-1998-01-27.sp40">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Gospod Bajc ima repliko, potem pa gospa Belopavlovičeva.</p>
            </sp>
            <sp xml:id="SDZ2-Izredna-19-1998-01-27.sp41">

               <speaker>JOSIP BAJC:</speaker>

               <p>Hvala lepa. To, o čemer je kolega pred mano govoril, dejansko drži, če bi veljala ta
               tekst amandmaja in ta osnovni tekst tega zakona. Glede na to, da pa smo ravnokar
               slišali od gospe podpredsednice, da vlada vlaga amandma in da se prične uporabljati
               ta zakon s 1.2., menim, da so izpolnjene določbe, da zakon stopi v veljavo naslednji
               dan po objavi, se pravi začne veljati, uporablja pa se od 1.2.1998. In če ga danes
               sprejmemo, mislim, da bo lahko bil objavljen v Uradnem listu do 31.1. letošnjega
               leta.</p>
            </sp>
            <sp xml:id="SDZ2-Izredna-19-1998-01-27.sp42">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Gospa Belopavlovičeva.</p>
            </sp>
            <sp xml:id="SDZ2-Izredna-19-1998-01-27.sp43">

               <speaker>NATAŠA BELOPAVLOVIČ:</speaker>

               <p>Hvala lepa. Poglejte, ta februar se nanaša za izplačila plač za čas od 1. februarja.
               Gre za februarske plače, ki se izplačujejo v začetku marca. Torej ne gre za januarske
               plače, ampak gre za februarske plače in zakon začne veljati tako, kot je pisalo -
               naslednji dan po objavi, nanaša se pa že na izplačilo februarskih plač, ki bodo
               izplačane šele 5. oziroma 6. marca.</p>
            </sp>
            <sp xml:id="SDZ2-Izredna-19-1998-01-27.sp44">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Ugotavljam, da ni razpravljavcev. Zaključujem razpravo in prehajamo na
               odločanje.</p>
               <p>Najprej bi dala na glasovanje prvi amandma k 6. členu. Predlagatelj je odbor za
               zdravstvo, delo, družino in socialno politiko. Ugotavljamo sklepčnost! (66
               prisotnih.)</p>
               <p>Kdo je za prvi amandma k 6. členu, ki ga predlaga odbor? (13 poslancev.) Je kdo
               proti? (24 poslancev.)</p>
               <p>Ugotavljam, da prvi amandma k 6. členu ni sprejet.</p>
               <p>Na glasovanje dajem še drugi amandma k 6. členu - predlagatelj je vlada - in sicer:
               "V 6. členu se beseda "januar" nadomesti z besedo "februarja"." Ugotavljamo
               sklepčnost! (62 prisotnih.)</p>
               <p>Kdo je za? (45 poslancev.) Je kdo proti? (2 poslanca.)</p>
               <p>Ugotavljam, da je amandma sprejet.</p>
               <p>Na glasovanje dajem še 6. člen v celoti. Ugotavljamo sklepčnost! (46 prisotnih.)</p>
               <p>Kdo je za? (37 poslancev.) Je kdo proti? (1 poslanec.)</p>
               <p>Ugotavljam, da je člen sprejet.</p>
               <p>Prehajamo še na obravnavo preostalih členov, h katerim niso bili vloženi amandmaji.
               Želi kdo besedo? Ker ne želi nihče razpravljati, zaključujem razpravo. Na glasovanje
               dajem preostale člene, h katerim niso bili vloženi amandmaji. Ugotavljamo sklepčnost!
               (62 prisotnih.)</p>
               <p>Kdo je za? (53 poslancev.) Je kdo proti? (2 poslanca.)</p>
               <p>Ugotavljam, da so preostali členi sprejeti.</p>
               <p>Opravili smo razpravo in glasovanje o posameznih členih. Glasovati moramo še o
               naslovu zakona. Ali želi še kdo razpravljati o naslovu zakona? (Ne.) Prehajamo na
               glasovanje. Na glasovanje dajem naslov zakona v celoti.</p>
               <p>Ugotovimo prisotnost! (61 prisotnih.)</p>
               <p>Kdo je za naslov zakona v celoti? (40 poslancev.) Je kdo proti? (2 poslanca.)</p>
               <p>Ugotavljam, da je naslov zakona v celoti sprejet.</p>
               <p>Zaključujem drugo obravnavo in prehajamo na <title>tretjo obravnavo.</title> Izglasovali
               smo zakon po členih in naslov zakona. Odpiram razpravo o zakonskem predlogu v celoti.
               Kdo želi besedo? Nihče ne želi razpravljati, zato zaključujemo razpravo. Še ta
               predlog, če želi še kdo vložiti kakršenkoli amandma v tretji obravnavi? Ugotavljam,
               da nihče.</p>
               <p>Na podlagi tretjega odstavka 198. člena poslovnika še sprašujem sekretariat za
               zakonodajo in pravne zadeve, če je zaradi sprejetih amandmajev porušena medsebojna
               skladnost določb zakona? (Ne.) Torej ni, zato prehajamo še na glasovanje o
               zakonu.</p>
               <p>Na glasovanje dajem predlog zakona v celoti. Ugotovimo prisotnost! (64
               prisotnih.)</p>
               <p>Kdo je za predlog zakona v celoti? (47 poslancev.) Je kdo proti? (4 poslanci.)</p>
               <p>Ugotavljam, da je predlog zakona v celoti sprejet.</p>
               <p>Odbor za zdravstvo, delo, družino in socialo predlaga še en dodatni sklep, in sicer
               sledeči: "Vlada Republike Slovenije naj prouči celotni položaj razmerja plač med
               uslužbenci in funkcionarji v državni upravi in predlaga ustrezne rešitve." Odpiram
               razpravo. Nihče ne želi razpravljati in zaključujem razpravo.</p>
               <p>Na glasovanje dajemo še ta dodatni sklep, ki nam ga je predlagal odbor. Ugotovimo
               prisotnost! (59 poslancev.)</p>
               <p>Kdo je za dodatni sklep? (41 poslancev.) Je kdo proti? (1 poslanec.)</p>
               <p>Ugotavljam, da je dodatni sklep odbora sprejet.</p>
               <p>S tem zaključujemo to točko dnevnega reda.</p>
               <p>Prehajamo na <title>5. TOČKO DNEVNEGA REDA - OBRAVNAVA PREDLOGA ZAKONA O POROŠTVU
                  REPUBLIKE SLOVENIJE ZA OBVEZNOSTI DARS d.d. IZ POGODBE O NAJETJU KREDITA PRI BANKI
                  KREDITANSTALT FÜR WIEDERAUFBAU (ZPDKBK) - HITRI POSTOPEK - EPA 359-II .</title> Predlog zakona je
               v obravnavo zboru predložila Vlada Republike Slovenije. Prva obravnava in sicer
               pozivam predstavnika vlade, če želi besedo. Ja, prosim, državni sekretar, gospod Žare
               Pregelj ima besedo.</p>
            </sp>
            <sp xml:id="SDZ2-Izredna-19-1998-01-27.sp45">

               <speaker>ŽARKO PREGELJ:</speaker>

               <p>Hvala za besedo. Dovolite, da vas najprej vse lepo pozdravim! Podal bi čisto kratek
               uvod. Ta poroštveni zakon se nanaša na zakon o soglasju, ki ga je parlament sprejel
               že leta 1996, in sicer v okviru vsote 235 milijonov. 135 milijonov iz tega zakona o
               soglasju je bilo porabljenih za domače kredite, za katere ni potreben naknadni
               poroštveni zakon, ker je bil zakon o poroštvu sprejet že v okviru celotne vsote 235
               milijonov. Za tuje kredite, ki se iz tega istega obsega črpajo, je potreben - po
               novem - poroštveni zakon - to je ta zakon, ki je danes pred vami, in sicer v
               velikosti 93 milijonov nemških mark oziroma približno 60 milijonov ameriških
               dolarjev. Iz tega zakona o soglasju ostaja še 40 milijonov ameriških dolarjev, ki naj
               bi jih sklenili oziroma pridobili iz kredita Dresdener banke; a ta pogajanja še niso
               zaključena in so še v teku.</p>
               <p>Torej gre v bistvu za naloge, ki so praktično rutinskega značaja in se na podlagi
               zakona o Darsu pač morajo opraviti pred parlamentom. Torej, parlament je dolžan
               dajati zakon o soglasju, to se pravi, dajati soglasje za pričetek najema kreditov, se
               pravi za pričetek pogajanj. Kadar so ta pogajanja zaključena, je potrebno v primeru
               najetja tujih kreditov pridobiti še poroštvo države, in to z zakonom. Zakaj je tako
               zapletena procedura, je sicer drugo vprašanje. Toda dejstvo je, da gre za pomembne
               vplive na stabilnost državne monete in je zato pač potreben stalen nadzor tudi s
               strani najvišjega organa, to je državnega zbora. Hvala lepa.</p>
            </sp>
            <sp xml:id="SDZ2-Izredna-19-1998-01-27.sp46">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Predlog zakona je obravnaval tudi odbor za infrastrukturo in okolje kot
               matično delovno telo. Prosim poročevalca, da predstavi še mnenje tega odbora. Besedo
               ima gospod Presečnik.</p>
            </sp>
            <sp xml:id="SDZ2-Izredna-19-1998-01-27.sp47">

               <speaker>JAKOB PRESEČNIK:</speaker>

               <p>Hvala lepa, gospa podpredsednica. Kolegice in kolegi, predstavniki vlade! Odbor za
               infrastrukturo in okolje je predlog zakona o poroštvu obravnaval na svoji 17. seji
               23.1. letošnjega leta.</p>
               <p>Torej, po dolgotrajni razpravi in po pregledi vseh dokumentov v zvezi s tem, se je
               odbor odločil, da predlaga državnemu zboru oziroma da daje pozitivno mnenje k temu,
               da se predlog zakona obravnava po hitrem zakonodajnem postopku, da pa po opravljeni
               splošni razpravi v okviru hitrega zakonodajnega postopka državni zbor prekine
               obravnavo predloga zakona iz razlogov, ki so navedeni v sklepih od 1 do 4, ki jih
               imamo v poročilu. Torej, jaz bi te razloge tudi, če dovolite, prebral.</p>
               <p>In sicer, kot uvod: Prvič. Odbor za infrastrukturo in okolje podpira obravnavo in
               sprejem predloga zakona o poroštvu Republike Slovenije Dars d.d. iz pogodbe o najetju
               kredita pri banki Kreditanstalt für Wiederaufbau; po hitrem postopku. Drugič. Odbor
               za infrastrukturo in okolje predlaga državnemu zboru, da po opravljeni splošni
               razpravi v okviru hitrega zakonodajnega postopka prekine obravnavo predloga zakona iz
               razlogov, podanih v mnenju sekretariatu za zakonodajo in pravne zadeve, ter glede na
               pripombe članov odbora z namenom, da se bo odbor po prejemu dodatnih gradiv ponovno
               sestal in nadaljeval obravnavo po posameznih členih predloženega zakonskega besedila.</p>
               <p>Tretjič. Odbor za infrastrukturo in okolje predlagatelju predlaga, da za nadaljnjo
               obravnavo zakonskega predloga prouči mnenje sekretariata za zakonodajo in pravne
               zadeve in pripravi ustrezne amandmaje.</p>
               <p>Četrtič. Odbor za infrastrukturo in okolje predlagatelju prav tako predlaga, da
               odboru oziroma državnemu zboru dostavi vsa manjkajoča poročila v skladu z zakonom o
               Družbi za avtoceste v Republiki Sloveniji in v skladu z zakonom o zagotovitvi
               namenskih sredstev za gradnjo avtocestnega omrežja v Republiki Sloveniji, ob tem pa
               tudi druga gradiva, iz katerih bo sprejetje predlaganega zakona po hitrem postopku
               dodatno utemeljeno in jih je v svoji predstavitvi predlagatelj že napovedal. Ali na
               kratko rečeno, ko bo odbor dobil vsa ta gradiva, se bo odbor ponovno sestal ter
               pripravil poročilo in predloge za drugo in tretjo obravnavo v okviru hitrega
               postopka. Hvala lepa.</p>
            </sp>
            <sp xml:id="SDZ2-Izredna-19-1998-01-27.sp48">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi besedo tudi predstavnik sekretariata za zakonodajo in pravne zadeve? (Ne
               želi.) Želijo besedo predstavniki poslanskih skupin? Prosim, besedo ima gospod Veber
               v imenu poslanske skupine Združene liste.</p>
            </sp>
            <sp xml:id="SDZ2-Izredna-19-1998-01-27.sp49">

               <speaker>JANKO VEBER:</speaker>

               <p>Lep pozdrav in hvala za besedo. No, pri tem zakonu oziroma predlogu zakona o poroštvu
               Republike Slovenije za obveznosti DARS iz pogodbe o najetju kredita pri banki
               kreditanstalt in tudi pri drugih zakonih, ki so danes tudi na dnevnem redu, je
               ugotovljeno, da pravzaprav ne izpolnjujejo pogojev za hitri postopek, kajti gradivo
               je pripravljeno izredno pomanjkljivo in kvečjemu izpolnjuje pogoje za prvo obravnavo,
               ne pa za hitri postopek.</p>
               <p>Tukaj bi posebej opozoril na problem oziroma bi s strani poslanske skupine Združene
               liste opozorili ponovno na problem uvrščanja točk na dnevni red in glasovanja o tem,
               po kakšni proceduri bomo zakon sprejemali. Namreč, mi smo dnevni red in način
               sprejemanja zakonodaje sprejemali prej, preden smo sploh dobili v roke mnenje o sami
               kvaliteti predlaganih zakonov. Seveda mislim, da je to nedopustno, in mislim, da bodo
               tudi težave pri dokončnem sprejemanju tega in tudi naslednjih dveh zakonov.</p>
               <p>Ena od možnih variant, ki je bila izglasovana na odboru za infrastrukturo in okolje,
               je bila tudi predstavljena s strani predsednika. Že v teh sklepih je jasno razvidno,
               da pravzaprav v tej fazi ni moč razpravljati o teh zakonih na način, kot ga določa
               tudi zakon o Družbi za izgradnjo avtocest. Državni sekretar je ravno tako lepo
               povedal, da je pač ta procedura sprejemanja teh zakonov, glede dajanja soglasja h
               kreditom in pozneje dajanja soglasij k poroštvu za te kredite, tako predvidena, da
               pravzaprav državni zbor ima pregled nad tem, kaj se dogaja in kako se ta sredstva
               porabljajo in seveda, kakšna je dinamika izgradnje. To so razlogi, ki seveda jasno
               govorijo v to smer, da danes nimamo teh podatkov oziroma lahko ugotavljamo, da danes
               nimamo teh podatkov, na podlagi katerih bi lahko državni zbor kvalitetno opravil
               razpravo in dobil informacijo o stanju pri izgradnji avtocestnega programa.</p>
               <p>In če samo na kratko ponazorimo dejstva, da se je dejansko že zgodilo veliko
               odstopanj od predlaganega nacionalnega programa pri izgradnji avtocest, denimo Arja
               vas-Vransko 54% odstopanje in odstopanje v povišanje teh vrednosti in seveda s tem
               tudi problem zagotavljanja sredstev. Zadobrova-Tomačevo 97% odstopanje;
               Malence-Šentjakob 55% odstopanje; Divača-Kozina 87% odstopanje; Vipava-Selo 67%. To
               so procenti, ki seveda govorijo o tem, da tudi vsi ti predlogi in nacionalni programi
               in sicer vsa dogajanja pri izgradnji avtocest niso očitno tako pripravljeni, da bi
               državni zbor imel dovolj informacij in bi kvalitetno opravljal razpravo o novih
               finančnih obveznostih, ki pa seveda niso majhne. Gre za milijardne zneske in seveda,
               ko pri tem ugotavljamo, da vlada nekako hiti s tem, da vlaga najprej zakone za
               najemanje kreditov in dajanje poroštev k tem kreditom, lahko ugotovimo, da odstopamo
               od nacionalnega programa, kjer je bilo razmerje predvidenih domačih virov proti
               kreditom 1:0,94; danes ugotavljamo oziroma nekje v planu DARS-a za leto 1997
               ugotavljamo, da je to razmerje domačih virov proti kreditom 1:1,33. Torej se tudi to
               razmerje ruši in, bi rekel, ti negativni ali pa manj kvalitetni finančni viri se
               pravzaprav povečujejo v primerjavi s tistimi, ki jih imamo možnost koristiti znotraj
               svojih zmožnosti. In tukaj gre - mislimo - predvsem za zakon o bencinskem tolarju, ki
               pa ga ta hip sploh nimamo niti v proceduri. Torej gre očitno nekako za nadaljevanje
               nekih trendov, ki peljejo v nadaljnje podražitve izgradnje avtocest in temu v
               poslanski skupini Združene liste odločno nasprotujemo. Pričakovali bi, da bi vlada
               najprej vložila zakon o bencinskem tolarju kot kvaliteten, domač vir in seveda šele
               pozneje koristila kreditne oziroma manj ugodne finančne vire.</p>
               <p>Dejstvo, da je bilo gradivo za te zakone objavljeno v Poročevalcu 9. januarja in da
               je vlada šele 23. januarja na koncu koncev nekako razpravljala oziroma dobila nekje
               pregled o tem, o programu DARS-a in o njegovem zaključnem računu za leto 1996 in
               seveda o poslovnem poročilu, nas postavlja pred novo dejstvo oziroma pred neko novo
               ugotovitev, da verjetno ne samo državni zbor ne ve natančno, za kaj gre pri izgradnji
               avtocest, ampak da tudi vlada nima vpogleda v to, kako poteka izgradnja avtocest.
               Namreč, ni logično, da je vlada vložila 9. januarja predlagane zakone, ki jih imamo
               danes v obravnavi, 23. januarja pa se je šele seznanjala s poročili dela Dars za leto
               1996 in seveda tudi s plani in tako naprej.</p>
               <p>Torej, gre za neko očitno izredno veliko nesoglasje in če k temu dodamo še dejstvo,
               da ta hip ne funkcionira tudi nadzorni svet Darsa; pravzaprav se resnično postavlja
               podvprašanje, ali so izpolnjeni pogoji, da se sploh nadaljuje procedura pri
               sprejemanju teh zakonov. Kajti, tudi, če bomo hoteli izpolniti predlagani sklep
               odbora za infrastrukturo - mislim, da bo izredno težko izvedljivo; kajti, v 6. členu
               zakona o družbi za avtoceste v Republiki Sloveniji je predvideno, da finančni načrt,
               zaključni račun in poslovno poročilo sprejme skupščina družbe po predhodnemu mnenju
               nadzornega sveta družbe, potrdi pa ga pozneje Vlada Republike Slovenije. Glede na to,
               da nadzorni svet trenutno ni v stanju, da bi, očitno, razpravljal o teh gradivih in
               verjetno, da ti pogoji ne bodo izpolnjeni niti med to seje, se postavlja vprašanje,
               ali bo možno izpolniti tudi te sklepe, ki jih je odbor za infrastrukturo sprejel, da
               bi pač počakali z nadaljnjimi razpravami na čas, ko bodo potrebna gradiva
               pripravljena.</p>
               <p>Zaradi teh navedenih dejstev smo v poslanski skupini Združene liste mnenja, da se je
               ponovno neprimerno pristopilo k obravnavi zelo pomembnih zakonov, ki govorijo o
               izrednih cifrah - ne gre za majhne denarje - in da seveda tudi dvomimo, da bo možno
               zaključiti na tej seji hitri postopek. Kvečjemu bi verjetno veljalo resnično
               razmisliti, ali je možno zadevo vrniti v normalno proceduro in opraviti prvo razpravo
               in pozneje tokom dogodkov in v naslednjih sejah, ko bodo vsa poročila pripravljena,
               ki so potrebna za to, da se državni zbor, in vlada seznanita s stanjem pri izgradnji
               avtocest, ponovno odločati o teh zakonih, ki so danes predloženi. To je mnenje
               poslanske skupine. Hvala.</p>
            </sp>
            <sp xml:id="SDZ2-Izredna-19-1998-01-27.sp50">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi še katera poslanska skupina besedo? Gospod Rejc v imenu Krščanskih
               demokratov.</p>
            </sp>
            <sp xml:id="SDZ2-Izredna-19-1998-01-27.sp51">

               <speaker>IZIDOR REJC:</speaker>

               <p>Spoštovana podpredsednica, gospe in gospodje! Pred nami je predlog zakona o poroštvu
               in še dva sta za njim, v katerem naj bi zagotovili dodatna sredstva za izgradnjo
               avtocestnih odsekov. Ko gledamo gradivo in ko ocenjujemo, od kod so nastali ti vzroki
               oziroma je nastala ta situacija, se predvsem krščanski demokrati ne moremo strinjati
               s tem, da je kar naenkrat nastala nova situacija, po kateri bo potrebno zagotoviti
               izredna dodatna sredstva. Ker, kakor vemo, bo vsaka ta podražitev gotovo bila na
               osnovi bodočih najetih kreditov, s tem da se tudi že nakazuje bodisi bencinski tolar,
               s 25%, oziroma cestnino z 20%.</p>
               <p>Vsi ti zakoni izhajajo iz nekega dokumenta, iz nekega pregleda situacije in napovedi
               za izgradnjo do leta 2004 in to, bi rekel, je za nas osnovno vprašanje. Ugotavljamo,
               da so nastopili neki zanimivi elementi, bi rekel, pri ugotavljanju situacije pri
               izgradnji avtocest. Prvič, da sicer tudi mudimo, drugič, da smo postali dosti dražji,
               mnogo dražji, kot se je predvidevalo. Tretjič, da izvajalci nimajo dovolj dela; in
               četrtič, da v bistvu za določene odseke ostaja denar. Ko pa to združiš skupaj, potem
               veš oziroma vsaj vemo, da se veliko preveč igra na zunanje učinke - temu včasih
               rečemo na umetniški vtis. Namreč, izgradnja avtocest je gotovo izredno zahtevno
               tehnično delo, ki ne bo končano samo tedaj in ne bomo zadovoljni z njim, ko bomo
               videli preplastitev in otvoritev, striženje trakov in tako naprej, ampak predvsem,
               kako bodo te ceste vzdržale ta nemogoče naraščajoči promet. In kot se že vidi pri
               zadnjih cestnih odsekih, recimo tudi pri cestah, ki so zelo mladega datuma, vidimo in
               čutimo, ko se peljemo, da se v bistvu pogrezaš in voziš po tistih vdrtinah sem in tja
               in je to gotovo zelo nevarno.</p>
               <p>Vendar menim, da so vsi ti predlogi zakonov preslabo pripravljeni. Menim, da smo na
               nekaj pozabili. Mi smo se nekako navadili, da je to zelo lepo, da smo ponosni,
               veseli, ko so posamezni odseki predani namenu, pozabili pa smo, da je ta zadeva zelo
               draga in mnogo dražja, in kot kaže, bo še enkrat dražja od tega, kot smo
               predvidevali. Kar pa - bom rekel - ne more biti izračun strokovnjakov ali pa
               strokovnega pristopa, ampak je to pač izračun, ki se je kar naenkrat pokazal. In čas
               je prinesel, ker mi bomo pozabili - ali pa, v glavnem bomo pozabili - kaj je res in
               kaj ni res in kaj smo v začetku govorili in potem bomo na koncu pozabili. Jasno, da
               bomo morali, kot se temu trdo reče, pri davkoplačevalcih, verjetno - zaradi, recimo,
               vprašanja izgradnje treh let, ki bi se lahko potegnila ali pa bi se logično
               potegnila, in na osnovi tega nekako v miru in z nekimi računi izpeljala ta izgradnja
               - bomo morali seveda davkoplačevalcem tri luknje v pasu zategniti.</p>
               <p>Skratka, mene in nas moti ta predvsem zunanji vtis, ki je in pri katerem vsi
               pozabimo na vse, predvsem pa na to, kaj zmore sama gospodarska rast,
               samozadovoljevanje proračuna. Kot vemo, dobili smo tudi dokument, ki govori o tem -
               predvsem s finančnega ministrstva - ki govori o tem, koliko je že raznih kreditov in
               raznih obveznosti, ki čakajo proračun in mimo katerih ne moremo, ko proračun
               sprejemamo. Veste pa, da smo predvsem krščanski demokrati kritiki tega, da so te
               obveznosti, jasno, mnogo prevelike in da nam primanjkljaj nikakor ni v čast in da ta
               primanjkljaj ne more biti pot v Evropo.</p>
               <p>Zato menimo, da bi - in se strinjamo s tem, kar je tudi matični odbor povedal, da je
               potrebno res precizno predstaviti, povedati, zakaj bodo take podražitve, zakaj se je
               kilometer toliko podražil, od kod vsa ta zadeva. Ker, kot je meni znano, so
               marsikatere stvari tudi take, da so razpisi, pa so razpisi, bi rekel, odprti, pa se
               potem na osnovi odprtih razpisov tudi mnoge stvari podražijo in tako naprej. Skratka,
               kar menim, da gotovo ni tako, kot bi moralo biti - na eni strani. Na drugi strani pa
               se juriša na nek določen datum, ki morda sploh ni realen, ampak se prenese in
               prepelje vso mogočo tehniko na tisto lokacijo, ne glede na to, kaj se na drugi strani
               dela, samo da se v nekem kritičnem trenutku neka stvar dogodi.</p>
               <p>Pravim, prav bi bilo in tudi menim, ker bo tudi govor o tem, da bomo imenovali
               nadzorni svet - nadzorni organ, da bi tudi ta družba, ki je praviloma v rokah države,
               imela svojo žarnico, s katero se posveti, in da imamo točne odgovore, kaj se dogaja.
               Žal mi je, ampak kakor sam spremljam in kakor mi spremljamo pri krščanskih
               demokratih, menimo, da so te stvari prepovršne, preenostavne in da se igra preveč na
               ta trenutni učinek. Seveda, ob vsem tem ljudje pozabijo in pozabimo, kakšne so
               posledice in kakšni denarji nas čakajo.</p>
               <p>Menim, da si moramo vzeti dovolj časa, da bomo te stvari predvideli in podpiramo
               tudi predlog odbora, ki je pač matično delovno telo in ki zahteva ustrezna poročila,
               ustrezne predstavitve in pa tudi vse tiste, ki na tem delu delajo, da bodo svoj
               odgovor. In s te strani smo za to, da se ta postopek podaljša. Hvala.</p>
            </sp>
            <sp xml:id="SDZ2-Izredna-19-1998-01-27.sp52">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala gospod Rejc. Želi še katera poslanska skupina? (Da.) V imenu SDS gospod
               Zamernik.</p>
            </sp>
            <sp xml:id="SDZ2-Izredna-19-1998-01-27.sp53">

               <speaker>BOGOMIR ZAMERNIK:</speaker>

               <p>Hvala lepa gospa podpredsednica za besedo. To, kar se danes dogaja okoli teh
               poroštev, je lep dokaz temu, kar mi trdimo vseskozi; da je preveč v tem državnem
               zboru hitrih postopkov, da se prevečkrat odloča na hitro, ko stvari niso jasne. Bolj
               zapleteno, kot je tu, se najbrž ne da zapletiti.</p>
               <p>Poglejte, župani, kar vas tu, najbrž gradite ceste ne s tako glomaznimi projekti,
               vsaj pri nas marsikatero cesto zgradimo kar na podlagi priglasitve del z nekim
               minimalnim projektom, pa vendar te številke ne presegajo toliko predračunske
               vrednosti, kot tu izkazujejo računsko sodišče in poročilo o delu Darsa. Zato naša
               poslanska skupina, kot vedno, nasprotuje hitrim postopkom s tem v zvezi, še iz
               nekaterih drugih razlogov. Poglejte, mi smo dobili mnenje sekretariata za zakonodajo
               in pravne zadeve po tistem, ko smo se v državnem zboru že odločili o hitrem postopku.
               In to mnenje, ki smo ga dobili kasneje, ko smo se odločali o hitrem ali pa nehitrem
               postopku, govori, da - sicer pri zakonu o drugem poroštvu, vendar so si vsi ti trije
               zakoni nekako si podobni - ampak govori, da ni podlage v 201. členu poslovnika za
               sprejem po hitrem postopku. Zato - in pa tudi zaradi tega, kar je že bilo povedano -
               bomo o temu hitremu postopku nasprotovali. Hvala.</p>
            </sp>
            <sp xml:id="SDZ2-Izredna-19-1998-01-27.sp54">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Še katera poslanska skupina želi razpravljati? Ugotavljam, da ne. Zato dajem
               besedo poslankam in poslancem. Pisno se k razpravi ni nihče prijavil. Razpravo
               poslancev omejujem na 5 minut. Gospod Presečnik želi razpravljati.</p>
            </sp>
            <sp xml:id="SDZ2-Izredna-19-1998-01-27.sp55">

               <speaker>JAKOB PRESEČNIK:</speaker>

               <p>Hvala lepa za besedo. Bom čisto kratek. Mislim, da je v temu predlogu, ki ga je
               sprejel odbor v teh štirih točkah oziroma da je temu predlogu možno zadostiti, če
               pripravimo vse tiste stvari, za katere je vlada zadolžena, da jih pripravi za državni
               zbor oziroma najprej za obravnavo odboru za infrastrukturo. To je možno storiti še za
               obravnavo na izredni seji, ki trenutno poteka. Seveda bi pa naprosil oziroma - če
               lahko rečem - pozval vlado, da pa te zadeve, o katerih smo se pogovarjali in o
               katerih je opozarjal tudi sekretariat za zakonodajo, da te zadeve pripravi. Hvala
               lepa.</p>
            </sp>
            <sp xml:id="SDZ2-Izredna-19-1998-01-27.sp56">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. S tem zaključujem splošno razpravo in na predlog odbora za infrastrukturo in
               okolje prekinjam to točko dnevnega reda.</p>
               <p>Prehajamo na <title>6. TOČKO DNEVNEGA REDA - OBRAVNAVA PREDLOGA ZAKONA O SOGLASJU
                  REPUBLIKE SLOVENIJE DARS d.d. ZA NAJETJE KREDITOV ZA GRADNJO AVTOCESTNIH ODSEKOV
                  VRANSKO-BLAGOVICA, BLAGOVICA-ŠENTJAKOB, PESNICA-SLIVNICA, OBVOZNICA LENDAVA,
                  KOZINA-KLANEC IN VIŠNJA GORA-BIČ (ZSDKAO) -hitri postopek EPA 357-II . </title>
               Predlog zakona je v obravnavo zboru predložila Vlada Republike Slovenije. Želi
               predstavnik vlade besedo? Besedo ima gospod državni sekretar, Žare Pregelj.</p>
            </sp>
            <sp xml:id="SDZ2-Izredna-19-1998-01-27.sp57">

               <speaker>ŽARKO PREGELJ:</speaker>

               <p>Spoštovani! Dovolite mi, da na kratko predstavim še ta zakon. Gre za nov zakon o
               soglasju Republike Slovenije Družbi za avtoceste, da lahko najame kredite za gradnjo
               avtocestnih odsekov Vransko-Blagovica, Blagovica-Šentjakob, Pesnica-Slivnica,
               Obvoznica Lendava in Kozina-Klanec ter Višnja Gora-Bič. Vsi ti avtocestni odseki so v
               letnem programu za leto 1997, ki ga je državni zbor že sprejel. Ti odseki so se
               formalno sicer začeli graditi, toda niso še v tisti fazi, da bi se na njih, vsaj v
               večini, že izvajala gradbena dela. Tukaj gre pač zdaj za pojmovanje, kdaj se gradnja
               začne. V Družbi za avtoceste, ki je zadolžena tako za načrtovanje kot za pripravo
               avtocestnih odsekov, pač menijo, da je to že pričetek gradnje, ko se pač začnejo
               pripravljati projekti. Glede na to, da domača sredstva ne zadoščajo v celoti, to so
               sredstva iz bencinskega tolarja in iz ostanka cestnin, je pač potrebno najeti
               kredite, in sicer kredite v višini 270 milijonov ameriških dolarjev. Natančen program
               po odsekih je zapisan v uvodnem delu k besedilu členov zakona, tako da lahko iz tega
               razberete, v kakšnih deležih bodo sredstva iz kreditov namenjena posameznim odsekom.
               Predvideno je, da se iz te vsote, za katero Dars prosi soglasje, bo pridobilo
               približno za 100 milijonov ameriških dolarjev domačih kreditov oziroma predlog je
               tudi ,variantno, o domačih obveznicah. Domače kredite, kot veste, daje poseben
               konzorcij, ki združuje večino sposobnih slovenskih bank, ki združujejo ta sredstva in
               jih potem pač dajo Darsu v uporabo, pa tudi viški, ki se med letom zaradi različne
               dinamike plačil nabirajo na podpartiji proračuna, namenjenega Darsu, se običajno
               deponirajo v teh bankah. To je nekakšno medsebojno sodelovanje. Drugi del kreditov v
               višini 170 milijonov ameriških dolarjev bo pa potrebno pridobiti na tujem trgu, in
               sicer 70 milijonov ameriških dolarjev tujih, finančnih kreditov - to so predvsem
               komercialni krediti, s strani komercialnih bank - in predvidoma 100 milijonov
               ameriških dolarjev mednarodnih kreditov, tukaj so mišljeni predvsem krediti pri tujih
               mednarodnih bankah, kot so Evropska investicijska banka, Svetovna banka in podobno.</p>
               <p>S tem zakonom DARS zaproša parlament, da mu odobri, da lahko začne postopke za
               sklenitev pogodb s tujimi in domačimi kreditodajalci, kasneje bo za celoten paket -
               sicer bo zaprošal v naslednjem zakonu za poroštvo države. Kajti, če ima državno
               poroštvo za sabo, ima bistveno drugačno pozicijo pri pogajanjih, zato je hkrati s tem
               zakonom vložen tudi zakon o poroštvu - za iste odseke, kot sem jih ravnokar prej
               navedel. Pri najemu tujih kreditov je za vsak posamezen tuj kredit potreben še
               poseben poroštveni zakon, podobno, kot je bilo pri prejšnji točki za kredit KW, ki je
               namenjen poplačilu večinoma že izgrajenih odsekov oziroma odsekov, ki se trenutno
               gradijo.</p>
               <p>Torej, če povzamem, ta zakon je namenjen pridobitvi soglasja za začetek postopkov
               najema kreditov, tako domačih kot tujih, kasneje pa bodo za tuje kredite še posebej
               vloženi zakoni o poroštvu.</p>
               <p>Če dovolite, bi dal še kratko pojasnilo, ki se sicer deloma nanaša na predhodno
               razpravo, ker je tematika ista, mislim, da ga lahko sedaj dam. Zavedati se moramo, da
               ne glede na usodo rebalansa že sedanji program na podlagi sedanjih cen ne zadošča v
               obsegu, v ki je bil prvotno mišljen. Torej finančna sredstva ne zadoščajo v prvotno
               predvidenem obsegu. Že leta 1995 je bilo jasno, da bo potrebno najeti določeno
               število in določeno vrednost kreditov, predvsem tujih, in sistem najema teh kreditov
               je tesno povezan s finančno politiko, ki jo nekako oblikuje vlada skupaj z DARS-om,
               tako da ne obstaja bojazen, da vlada ne bi bila obveščena o programih in poročilih,
               ki jih DARS pripravlja. Gre za to, da so se določene zadeve nekoliko zaustavljale v
               sami proceduri, ne toliko zaradi poročil, kot bolj zaradi odločitev v nadaljnje - se
               pravi zaradi priprave samega rebalansa oziroma sprememb nacionalnega programa.</p>
               <p>Ugotoviti moramo, da so resnično določeni odseki postali dražji, točna analiza bo
               podana ob sprejemanju rebalansa nacionalnega programa. Podražitve se v grobem delijo
               na tiste, ki izhajajo iz dodatnih del, in tiste, ki izhajajo iz ugotovitev, ki jih
               postavila bolj natančno izdelana dokumentacija in dodatna soglasja soglasjedajalcev.
               Priznati moram pa, da je vsaj 30% podražitve tudi posledica višjih cen - torej cen,
               ki jih pred nas postavlja domači trg, trg gradbeništva in zaradi tega ima tudi najem
               kreditov neko ugodno plat. Ta ugodna plat je predvsem v tem, da se v vseh tistih
               odsekih, za katere se za del financiranja predvidi tudi kritje iz tujih kreditov,
               morajo razpisi za oddajo del opraviti na podlagi mednarodnih razpisov: Torej bo
               razpis za gradnjo trojanskih tunelov objavljen v uradnih listih Evropske zveze in s
               tem bo podan razlog, da bo ta razpis mednaroden. Seveda se moramo zavedati, da je od
               nas samih odvisno - torej od vlade in od njene politike ter od DARSA ali bodo na teh
               razpisih lahko uspeli tuji izvajalci. Namreč, ni tako enostavno iti graditi na tuje -
               cela vrsta problemov, tako za državo, ki tako graditev predvidi, kot za izvajalca
               tuje države, ki pride k nam graditi. Bolj podrobno smo se s temi problemi seznanili
               na sedanjih odsekih, ki so se gradili s pomočjo tujih izvajalcev, in kot običajno ima
               vsaka zgodba vsaj dve plati. Tako je po eni strani dobro, da pridejo tuji izvajalci
               in nekako zbijejo eventualno pretirano ceno domačih izvajalcev. Nekoliko težje je, če
               se kasneje izkažejo tudi tuji izvajalci za enako drage. Tako da dejstvo je, da je
               edina orientacija, ki jo lahko pri tem imamo, neka srednjaevropska cena gradnje
               podobnih objektov in zaenkrat lahko ugotovimo, da smo v teh okvirih, kot jih Evropa
               predvideva.</p>
               <p>Torej, kljub temu da vas določene številke lahko presenečajo in bo potrebno o njih
               še veliko povedati; v globalu gre projekt le v tisti smeri in tudi v približno taki
               vrednosti, kot je za take objekte potrebno. Težko se je pač sprijazniti z dejstvom,
               da so ostali še nekateri zelo dragi odseki, med katerimi najbolj "štrli ven" ravno
               odsek Vransko-Blagovica oziroma trojanski predori. Ta odsek bo drag. Če ste mogoče
               uspeli videti nedeljsko oddajo o tunelih pod Londonom, kjer vrtajo v podobnih
               zemljinah predore za podzemno železnico, potem si lahko predstavljate, da bo nekaj
               podobnega tudi pri nas in da vsak tak poseg ima celo vrsto neznank, ki lahko tak
               projekt podražijo. Seveda pa strateška odločitev, kdaj bomo šli v take objekte in
               kdaj ne. Tako da bo ta odločitev nedvomno pred parlamentom in bo parlament odločal,
               kako bo nadaljnji potek potekal.</p>
               <p>To, kar je sedaj pred vami, je zgolj finančna podlaga tistemu, kar je parlament že
               odobril - tako z nacionalnim programom kakor tudi z letnimi programi, v katerih so
               bile vnesene že nove vrednosti, torej že vnesene podražitve.</p>
               <p>Mogoče je edina opomba, da niso bile tako jasno prikazane, kot bodo kasneje v
               obrazložitvi rebalansa nacionalnega programa. Hvala lepa.</p>
            </sp>
            <sp xml:id="SDZ2-Izredna-19-1998-01-27.sp58">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Predlog zakona je obravnaval tudi odbor za infrastrukturo in okolje kot
               matično delovno telo. Prosim gospoda predsednika Presečnika, če poda svoje
               poročilo.</p>
            </sp>
            <sp xml:id="SDZ2-Izredna-19-1998-01-27.sp59">

               <speaker>JAKOB PRESEČNIK:</speaker>

               <p>Hvala lepa za besedo. Kolegice in kolegi! Glede na to, da je odbor vse tri točke, to
               je 5., 6. in 7. praktično skupaj obravnaval in je za te tri točke sprejel tudi
               identične sklepe, ki sem jih že prej prebral. Zaradi tega mislim, da ponovno dajanje
               poročila ni potrebno. Ampak samo kot opozorilo, da je odbor sprejel popolnoma enake
               sklepe tudi za točko 6 in tudi za točko 7, ki pride na vrsto za to.</p>
            </sp>
            <sp xml:id="SDZ2-Izredna-19-1998-01-27.sp60">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi še besedo predstavnik sekretariata? (Ne želi.) Želijo besedo
               predstavniki poslanskih skupin? Prosim, v imenu Združene liste, gospod Veber.</p>
            </sp>
            <sp xml:id="SDZ2-Izredna-19-1998-01-27.sp61">

               <speaker>JANKO VEBER:</speaker>

               <p>Hvala še enkrat. Torej, ne bi v celoti ponavljal argumentov, ki sem jih navedel pri
               prvem obravnavanem zakonu; enako velja za tega. Seveda smo v poslanski skupini povsem
               enakega mnenja in tudi moram reči, da smo nekako presenečeni, da tudi nismo dobili
               nobenih bolj utemeljenih odgovorov, ali bo resnično ta poročila med to obravnavo te
               izredne seje možno pripraviti ali ne. Skratka, občutek imamo, da se seveda zadeva
               pelje zopet preveč nekontrolirano in na pamet.</p>
            </sp>
            <sp xml:id="SDZ2-Izredna-19-1998-01-27.sp62">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Ugotavljam, da v imenu poslanske skupine ne želi nihče več razpravljati, in
               besedo dajem poslankam in poslancem. Pisnih prijav ni, zato razpravo naslednjih
               poslancev omejujem na 5 minut. Gospod Špiletič ima besedo.</p>
            </sp>
            <sp xml:id="SDZ2-Izredna-19-1998-01-27.sp63">

               <speaker>BOGOMIR ŠPILETIČ:</speaker>

               <p>Spoštovana predsedujoča. Glede na to, da je tudi za ta zakon matični delovni odbor
               predlagal, da se opravi le splošna obravnava, potem odlog, da bi se opravila
               podrobnejša obravnava tega problema oziroma predlaganega zakona ponovno na matičnem
               odboru, bi vendar prosil državnega sekretarja, če je le mogoče, da odgovori vsaj na
               tiste dileme, na katere je opozoril že sekretariat državnega zbora za zakonodajo in
               pravne zadeve, kajti zdijo se mi izredno tehtne. In če že govorimo, da sedaj tu
               opravljamo splošno prvo obravnavo, da bomo lahko zakon dodelali in izboljšali v
               nadaljnjih obravnavah, menim, da je prav, da se vključi na tem mestu - ali pa reče -
               da nima nobenih odgovorov, ker v tem primeru bom predlagal, da se ta točka v celoti
               preloži na čas, ko bo vendar pripravljeno, da se vsaj nekaj dilem zapre v tej splošni
               obravnavi, ker sicer to splošna obravnava ni.</p>
            </sp>
            <sp xml:id="SDZ2-Izredna-19-1998-01-27.sp64">

               <speaker>PODPREDSEDNICA EDA OKRETIČ-SALMIČ:</speaker>

               <p>Želi še kdo razpravljati? Ugotavljam, da ni razpravljalce in zato prekinjam to točko
               dnevnega reda. Želite dati odgovor gospod Pregelj? Kljub temu da sem že rekla, da je
               splošna razprava zaključena, dajemo še besedo gospodu Preglju. Torej še ponovno
               odpiramo razpravo.</p>
            </sp>
            <sp xml:id="SDZ2-Izredna-19-1998-01-27.sp65">

               <speaker>ŽARKO PREGELJ:</speaker>

               <p>Spoštovani! Želel sem zgolj podati odgovor na zastavljena vprašanja.</p>
               <p>Mi smo preučili mnenje sekretariata in moram reči, da se z mnenjem sekretariata
               popolnoma strinjamo. Seveda se tudi opravičujemo za določene nejasnosti. Te
               nejasnosti izhajajo predvsem iz tega, da dejansko res celo leto niso prišla ustrezna
               poročila o delu Darsa med letom v sam parlament. Verjetno vam je poznano, da je Dars
               dolžan, po zakonu o Darsu, najmanj enkrat letno poročati parlamentu o opravljenem
               delu. Tako je bilo poročilo za leto 1996 - glede na to, da se je vmes vlada menjala,
               ki je skupščina Darsa in ki v bistvu tako poročilo na koncu potrdi in hkrati sprejme
               kot skupščina - je to poročilo prišlo v postopek šele poleti in bilo je julija
               meseca, če se ne motim, na nadzornem svetu potrjeno. Nato je odšlo nazaj v vlado v
               tisto formalno proceduro oziroma v proceduro, s katero šele potem lahko vlada
               pripravi to poročilo za državni zbor. Nekaj časa se je vse skupaj dokaj zapletalo,
               kasneje smo ugotovili, da se da zakon tudi bolj enostavno brati in bi lahko šla
               zadeva nekoliko hitreje. In ko smo to spoznali, smo vse skupaj pospešili, tako da
               boste naenkrat dobili v parlament 8 poročil. In sicer: 4 poročila o izvajanju
               programa, enega letnega za leto 1996 in 3 delna poročila za leto 1997. To so
               kvartalna poročila po treh mesecih za 1., 2. in 3. trimesečje. Torej zadnje poročilo
               bo datirano iz septembra tega leta, sedaj se pa pripravlja celoletno poročilo za leto
               1997.</p>
               <p>Dobili boste še štiri poročila o uporabi bencinskega tolarja, ki se ravno tako
               opravljajo po četrtletljih in bodo ravno tako podala vse jasne številke, ki so
               potrebne. Poročila so bila s strani ministrstva že odpravljena. Problem je, da je
               vladna procedura nekoliko zapletena - tukaj moram pač upravičiti vse te postopke, ki
               imajo za sabo neko državno birokracijo, in po informacijah, ki sem jih pridobil med
               to sejo, se je zataknilo na zakonodaji, ker je pač potrebnih nekaj podpisov. Torej,
               predvidoma naj bi ta poročila prišla jutri v parlament.</p>
               <p>Osebno menim, da bo to še v tistem času, kot zahteva sekretariat, pa tudi matični
               odbor, da bodo lahko predlagani oziroma zahtevani popravki v obliki amandmajev tudi
               kvalitetno pripravljeni. Poleg tega je služba Darsa z zakonodajo že uskladila
               določene popravke, tako da je osnutek amandmajev pripravljen. Predlagamo pa, da se
               postopek pelje prek matičnega odbora, kar bo veliko hitreje glede na zapletene poti
               vladnega odločanja.</p>
               <p>Kar se tiče drugih pojasnil - če je potrebno, sem pripravljen dati še določena
               pojasnila. Nedvomno pa razumem, da vas begajo določeni podatki, ki so v javnosti, ki
               so jasni, da je program dražji, da drugače ne gre. Osnovni program brez stroškov
               financiranja in določenih drugih zadev, ki se nanašajo na kredite, znaša približno 4
               milijarde ameriških dolarjev za celoten projekt. To je projekt vzhod-zahod in
               sever-jug. Toda ta številka verjetno še ni dokončna. Zakaj ni dokončna? Zato, ker
               določeni odseki še niso v taki fazi pripravljeni, da bi lahko njihovo vrednost
               natančno izračunali. Zavedati se morate, da kadar imamo za določene objekte, za
               določene odseke narejeno gradbeno dokumentacijo, s katero lahko pridobimo gradbeno
               dovoljenje, lahko izvedba tega odseka odstopa od proračuna zgolj približno za 10%. To
               so evropski normativi. In še to takrat, če se pojavijo neznanke, ki predhodno niso
               bile ugotovljene. Kadar pa imamo zgolj idejne projekte - mi imamo večinoma na odsekih
               od Maribora do Lendave ter na dolenjski avtocesti, na gorenjski cesti - na teh
               manjkajočih odsekih smo zdaj v fazi idejnih projektov, ponekod celo komajda
               primerjamo variante. Tam seveda ocena ni možna bolj natančno, kot je približno 50%
               ali pa 30% ocena investicije. V svetu velja, da je takrat možno najmanj 30%
               odstopanje od tistih vrednosti, ki jih idejni projekt pokaže. Torej, na ta način je
               treba pač računati, da bodo določeni odseki dražji, kot so v resnici zdaj zaenkrat
               kažejo. Seveda v programu so vedno upoštevane realne vrednosti, ki jih lahko
               izvajalci oziroma pripravljalci projektov, projektanti tudi vedno s številkami
               dokažejo. Mi ne moremo dajati notri ne vem kakšnih predvidevanj, kajti potem bi
               rekeli, da si pač ustvarjamo v programu neko rezervo, ki ni upravičena s konkretnimi
               projektami. Zato so te številke pač žive, stalno se spreminjajo in je to pač treba
               sprejeti, da bo nacionalni program nekaj takega, kar se bo stalno spreminjalo. Seveda
               vas tudi zelo begajo, verjetno stalni podatki, ki se med seboj dokaj lahko
               nasprotujejo. Poglejte, prej je bil v razpravi, mislim, da je gospod Veber to podal,
               je bila pripomba glede na rast odseka Divača-Kozina. Če sem prav razumel, je bilo
               ugotovljeno približno 50% povečanje. V resnici je bilo sicer 25%. Toda treba se je
               vedno zavedati, kakšne cene se primerjajo. V nacionalnem programu imamo tako
               imenovane stalne cene. Toda te cene, od takrat naprej, ko so napisane in objavljene v
               Uradnem listu, že niso več take, ampak so že drugačne, kajti inflacija, tečaji in
               podobno se spreminjajo. Poleg tega so bile do sedaj stalno v porastu gradbene cene
               same kot take. Zato Dars kasneje plačuje vsa dela po tekočih cenah in te razlike so
               vedno. Na primer približno pri vrednostih petih, šestih milijard je lahko mimogrede
               milijarda, milijarda in pol, tudi dve milijardi razlike zgolj na podlagi stalnih in
               tekočih cen. Tako da vsa ta dejstva pred sklenitvijo novih dodatkov k investicijskim
               pogodbam pregleda posebna komisija na ministrstvu, to je komisija za oceno
               investicijskih programov in ta komisija potem poda mnenje, ali je taka podražitev
               upravičena ali ne. Preden to ugotovi, natančno preuči vso dokumentacijo, ki je na
               voljo. Mi politiki preko ocene te komisije skorajda ne moremo. Lahko zgolj kot
               sekretar ugotavljam, da določene ugotovitve niso dovolj obrazložene in zahtevam
               dodatne obrazložitve. Zato bo potrebno, če bodo določena vprašanja preveč nejasna,
               verjetno zadeve raziskati s pomočjo posebnih revizij, ki jih običajno morajo opraviti
               neodvisne institucije.</p>
               <p>Sama povečanja, ki so na določenih odsekih, so, kot sem že prej omenil, bolj ali
               manj plod nekih naravnih razvijanj pri pripravi projektov. Vmes je bilo tudi sem in
               tja marsikaj tudi kje narobe, večji del smo že razjasnili, marsikaj bo še potrebno.
               Toda to bo pač razvidno, kot sem že omenil, iz analize, ki bo spremljala sam rebalans
               nacionalnega programa.</p>
               <p>Kar se tiče najdražjega odseka čez Trojane: dejansko je svojo vrednost podvojil, ne
               gre za 500%-no povečanje, ampak gre za preko 100, po nekaterih indeksih celo se že
               bliža celo prek tega. Zaenkrat je ocena, da se je zaenkrat za 95% podražil, torej je
               indeks 195 in vse te podražitve so pač na podlagi dejstva, da gre za gradnjo v dokaj
               težkih razmerah in preizkusni tunel, ki je zdaj praktično pred zaključkom vrtanja med
               "Podzidemi", ki bo nekako olajšal pot proti Zasavski dolini oziroma Zasavju, ta tunel
               je tudi pokazal vse določene težave, ki še čakajo graditelje na tem odseku. Edina
               možnost, ki bi se pri tem lahko odprla, da bi ta odsek 16 kilometrov ceneje naredili,
               je predvsem v tem, da se gre ponovno proučevati traso, kar pa pomeni, da bi zgubili
               nadaljnja tri, štiri leta in verjetno bi na koncu bili skorajda pred enakimi
               dilemami, kot smo sedaj. Druga možnost je, da se tega sploh ne dela in naredi neka
               lažja rekonstrukcija čez Trojane, toda čez pet let bo ta cesta preozka. Sedanji
               promet še nekako bi uspela v določenih normalnih razmerah prenesti, bodoči, povečan
               promet pa ne. Zato so ti odseki, ki so sicer dragi, predvsem pa ta trojanski odsek,
               še vedno odseki prioritete in bo pač potrebno tako ali drugače v ta grenek zalogaj
               zagristi in ga tudi opraviti.</p>
               <p>Še enkrat poudarjam. Žal ne moremo danes celotne problematike razpredati, ker je
               dejansko zelo kompleksna, videli bomo vse, ko bomo imeli pred sabo rebalans. Upam, da
               ga bo vlada uspela kmalu predstaviti pred parlament. Posamezne zadeve je pa treba že
               prej reševati in ti zakoni, ki so pred vami, deloma rešujejo že izgrajeno, deloma pa
               pripravljajo na gradnjo tistih odsekov, ki so še sedaj predvideni v obstoječih
               veljavnih dokumentih. Hvala lepa.</p>
            </sp>
            <sp xml:id="SDZ2-Izredna-19-1998-01-27.sp66">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala, gospodu Pregelj. Želi še kdo razpravljati? Prosim, gospod Veber ima
               besedo.</p>
            </sp>
            <sp xml:id="SDZ2-Izredna-19-1998-01-27.sp67">

               <speaker>JANKO VEBER:</speaker>

               <p>Moram se oglasiti k repliki gospodu sekretarju. Namreč, povsem jasno je povedana
               nekako praksa v tujini, kjer naj bi se nekje od idejnih projektov razlikovale cene v
               višini 30%. No, pri nas pa kljub temu, da je bil tisti odsek, o katerem je bilo sicer
               potem zanikano, da je bila podražitev 87%, kot sem sam trdil, kajti ta indeks
               povečanja je bil narejen na podlagi vrednosti stalnih cen in v primerjavi teh cen z
               investicijskim programom in novih cen, ki so bile nekako jasne pred neposredno oddajo
               del. Vendar po drugi strani pa zopet dobimo podatek, da se vendarle dogajajo pri nas
               podražitve 100 in več odstotkov (tudi tega podatka pravzaprav sam nisem navedel,
               ampak ga je sekretar) in vse to dejansko utemeljuje naše zahteve, da se je potrebno o
               teh programih temeljiteje pripraviti, temeljiteje pogovoriti in seznaniti tako - še
               enkrat ponavljam - vlado kot tudi državni zbor. Namreč, ni mi jasno, zakaj bi zopet
               potekal postopek hitreje samo prek odbora za infrastrukturo, v izogib zapletenim
               postopkom znotraj same vlade; vsaj tako je bilo povedano s strani sekretarja. Torej,
               ne znam si razlagati tega, da se vlada sama ne zna uskladiti okrog samih dejstev
               oziroma podatkov, ki so pač na razpolago, in se hoče nekako izogniti, ne vem, ali
               ministrstvu za finance ali komu tretjemu - ni mi jasno, ne vem, za kaj dejansko gre
               pri tej proceduri.</p>
               <p>Če bomo dobili zdajle v kratkem ali pa celo jutri, kot je bilo povedano, osem
               zahtevnih poročil, vsaj po mojem mnenju izredno zahtevnih in obširnih, se sprašujem,
               kdaj bomo uspeli poslanci ta gradiva obdelati, pregledati, narediti neke analize in
               se pripraviti na kvalitetno razpravo. Jaz mislim, da tega časa zopet ne bo, in da
               kvalitetnih sklepov na tej seji seveda ni možno pričakovati na področju izgradnje
               avtocest.</p>
            </sp>
            <sp xml:id="SDZ2-Izredna-19-1998-01-27.sp68">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Besedo ima še gospod Špiletič. Imate repliko ali razpravljate? Razpravljate,
               dobro.</p>
            </sp>
            <sp xml:id="SDZ2-Izredna-19-1998-01-27.sp69">

               <speaker>BOGOMIR ŠPILETIČ:</speaker>

               <p>No, jaz bi imel samo eno vprašanje še za predstavnika DARS-a oziroma gospoda
               državnega sekretarja. Namreč, dejal je, da se je dolgo časa v zvezi s poročili, ki
               jih je DARS dolžan predlagati državnemu zboru, zapletalo, da se pa zdaj zelo, zelo na
               hitro delajo, tako četrtletna kot tudi letna poročila. Zdaj me pa zanima, ali bodo ta
               poročila v državnem zboru pred obravnavo teh zakonov ponovno na matičnem odboru ali
               ne oziroma koliko dni prej, da jih bomo poslanci lahko proučili? Namreč, strah
               vzbujajoče je dejstvo, kako tu državni sekretar operira z dejstvom; veste, najprej je
               lahko predračun takšen, potem pa so odstopanja kar milijardo, dve pa tri. Skratka, to
               je tako, kot da bi šlo za en tolar, dva tolarja in tri tolarje. Mi naj vse to tu
               poslušamo, nimamo pred sabo nobenega papirja, na podlagi katerega bi lahko presojali
               resnost odstopanj od posameznih programov in tako naprej.</p>
               <p>Tako da bi jaz tu res prosil obljubo, da bo to gradivo na voljo v državnem zboru
               pred obravnavo teh zakonov ponovno na matičnem delovnem telesu in to toliko časa
               prej, da jih bo mogoče temeljito proučiti.</p>
            </sp>
            <sp xml:id="SDZ2-Izredna-19-1998-01-27.sp70">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi še kdo razpravljati? Ker ne želi nihče več razpravljati, zaključujem
               splošno razpravo. Gospod Pregelj. Ampak, dajte se pravočasno oglasiti, no! Zdaj vam
               še dam besedo, potem pa nič več.</p>
            </sp>
            <sp xml:id="SDZ2-Izredna-19-1998-01-27.sp71">

               <speaker>ŽARKO PREGELJ:</speaker>

               <p>Se oproščam! Jaz bi bil raje tiho, ampak če ste vprašali, moram odgovoriti.</p>
               <p>Poročila so v glavnem, mislim, da na poti, na pravi poti, in bodo po mojih
               predvidevanjih jutri ali pa najkasneje v četrtek v parlamentu. Ta poročila so tako
               narejena, da praktično, če boste zadnjega prebrali, boste izvedeli vse. Torej, o
               izvajanju programa je dovolj, da preberete zadnje 9-mesečno poročilo, o zbranem
               bencinskem tolarju ravno tako. Na odboru bomo verjetno posredovali še nekaj
               računalniških podatkov, ki jih lahko dobimo tekoče iz računalnika. Da tega ne
               počnemo, je pač posledica starih dogovorov oziroma starih sklepov parlamenta še iz
               prejšnjega sklica, ki je pač predvideval, da se poroča četrtletno.</p>
               <p>Ta tehnologija poročanja se lahko spremeni kadarkoli. Zakon predpisuje zgolj za
               letni program, zaključno poročilo in finančni načrt ter poslovno poročilo, da se
               opravi tako, da predhodno na ta poročila da mnenje nadzorni svet DARS-a. In potem
               vlada obravnava v svojstvu skupščine DARS-a. V parlament pa vlaga kot vlada. Torej,
               za letna poročila je postopek nekoliko bolj zapleten. Medtem ko kvartalna poročila,
               smo zdaj nekako prišli do sklepa, da pravzaprav sploh ni potrebno, da gredo prek
               vlade, da je bilo že dovolj, da uprava DARS-a o tem direktno poroča parlamentu. Zakaj
               se je tako počelo ne vem. Jaz sem tudi že v prejšnji vlogi to zahteval, pa ni šlo.
               Rabili smo pač nekaj časa, da smo to ugotovili. Torej, poročila bodo in kolikor mi je
               znano bodo prišla pravočasno, preden bo odbor obravnaval naslednjo fazo in oblikoval
               amandmaje.</p>
               <p>Zakaj predlagamo, da to naredi odbor? Zato, ker smo predvideli, da se bo sestal pred
               četrtkom. V kolikor to ne, bomo mi v četrtek dali na vlado amandmaje in jih bo vlada
               sprejela in predložila po normalni poti v parlament. Tako, da v četrtek se vlada
               sestane, lahko te amandmaje potrdi in sprejme. Včasih naredijo to tudi
               korespondenčno, toda tu je nekoliko drugačna procedura. Vemo, da pri hitrih postopkih
               je parlament bolj fleksibilen, matično delovno telo je v parlamentu, vlado je treba
               pa sklicevati ali jo pa korespondenčno obveščati in pridobivati mnenja. Pri
               korespondenčni seji vlade morajo biti vsi ministri za, drugače zadeva pade. Zato sem
               pač predlagal, da to naredi parlament, kajti gre za obravnavo v okviru hitrega
               postopka, kjer se pač take stvari uskladitev z mnenjem sekretariata redno opravljajo
               in menim, da je to popolnoma korekten postopek.</p>
               <p>Namreč, ne gre za neke vsebinske številčno drugačne amandmaje, ki bi karkoli
               spreminjali. Na primer: namesto iz soglasja za 270 milijonov, soglasje za 350 ali
               soglasje za 180. Vse številke ostanejo enake. Gre zgolj za določene formalno-pravne
               popravke, ki bodo naredili te zakone preglednejše. Hvala lepa.</p>
            </sp>
            <sp xml:id="SDZ2-Izredna-19-1998-01-27.sp72">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Gospod Zamernik.</p>
            </sp>
            <sp xml:id="SDZ2-Izredna-19-1998-01-27.sp73">

               <speaker>MIRKO ZAMERNIK:</speaker>

               <p>Na začetku tega zadnjega odgovora je gospod državni sekretar rekel, da je pač
               zadosti, če se od osmih poročil, ki jih bomo dobili šele ne vem kdaj na mizo - seveda
               zakon se obravnava po hitrem postopku, tisto bo še treba prebrati - dovolj, če
               preberemo samo zadnje poročilo. Gradiva, ki smo jih dobili ob proračunski razpravi na
               to ravno ne kažejo. Poglejte, mi smo dobili 3 različna gradiva za eno in isto stvar,
               v katerih so bile različne številke. Tako da je le dobro, da se vsa gradiva prebere
               in se potegnejo potem primerjave in se vidi, da ni ravno tako, da je zadosti, če se
               prebere samo eno gradivo.</p>
               <p>Pa še mogoče nekaj malo manj resnega, čeprav tu so resne zadeve, tu se vendarle
               govori pri vseh treh zakonih o 500 milijonih dolarjev. Gospod državni sekretar, jaz
               sem si ogledal tisto oddajo o gradnji predorov. Kakšen teden, štirinajst dni prej je
               bila pa oddaja o gradnji mostov na približno enak način. Vemo kakšna je bila
               simbolika. Najbrž se še vsi spomnimo gradnje mostov v naši državi. Bo mogoče
               simbolika gradnje predorov tiščanje glave pod zemljo.</p>
            </sp>
            <sp xml:id="SDZ2-Izredna-19-1998-01-27.sp74">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Besedo dajem gospodu Demšarju še, potem pa gospod Veber želi besedo.</p>
            </sp>
            <sp xml:id="SDZ2-Izredna-19-1998-01-27.sp75">

               <speaker>VINCENCIJ DEMŠAR:</speaker>

               <p>Hvala lepa za besedo. Že velikokrat je opozicija nasprotovala sprejetju določenih
               zakonov po hitrem postopku in zdaj se, danes se pa tipičen primer pokaže, kako je
               zgrešeno, ko smo nekaj sprejeli, da bo šlo po hitrem postopku. Niti poročil še
               nimamo. Poročila, torej jaz bi pa vendar, ne glede na to, da nisem v odboru za
               infrastrukturo, mene zanimajo ta poročila in bi jih jaz rad tudi prebral. Mogoče me
               bo kdo tudi povprašal, kaj je v teh poročilih, in potem tudi določena stališča o tej
               stvari lahko povedal. Gre pa za ogromne denarje in meni se zdi, da ni prav, čeprav
               smo sprejeli oziroma ste sprejeli, da to gre po hitrem postopku, bi bilo treba stvar
               nekje postaviti na realna tla in da tečejo tako, kot se lahko gradivo pošilja sem.
               Zato proceduralno protestiram proti takemu načinu in bi lepo prosil v bodoče, ne
               tiščajte stvari po hitrem postopku, če niso pripravljene. Če je bilo pripravljeno,
               potem razumem, zdaj pa sami ste, recimo temu malce bolj svobodno, ste se sami
               zaplezali. In to ponovno ni, poglejte, ljudje bodo to spremljali in ponovno bi rekli,
               pravzaprav, kaj pa delajo, pridejo sredi pota in rečejo, čakajmo na dodatna poročila.
               Zopet govorim o tem, da na tak način pada ugled državnega zbora.</p>
               <p>Gre mi tudi za ugled, če drugim, pri vladi ne gre toliko za ugled, meni pa gre za
               ugled tega zbora, da ne bodo rekli, da nismo resni in da ne znamo stvari obravnavati.
               Poleg tega pa res tudi ne moremo preštudirati. Zato bi prosil, v bodoče temeljiteje
               razmislite, ne pa kar tako na horuk predlagati skrajšani postopek, potem pa tega ne
               zmorete servirati tako, kot bi bilo treba.</p>
            </sp>
            <sp xml:id="SDZ2-Izredna-19-1998-01-27.sp76">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Besedo dajem gospodu Vebru.</p>
            </sp>
            <sp xml:id="SDZ2-Izredna-19-1998-01-27.sp77">

               <speaker>JANKO VEBER:</speaker>

               <p>No, jaz sem hotel replicirati sekretarju v toliko, da vendar ne gremo mimo
               ugotovitve, da vlada očitno ne funkcionira, da je državni zbor tisti, ki lahko reši
               postopke, kajti vlada se ni sposobna sestati, ni sposobna obravnavati tega problema,
               in seveda se išče rešitev v državnem zboru in mislim, da te pohvale, ki smo jih danes
               dobili s strani državnega sekretarja, seveda so besede, ki se bi jih veljalo
               zapomniti in zapisati v zgodovino. Torej očitno je parlament eksperimentivnejši,
               hitrejši, kvalitetnejši kot vlada. Tega do zdaj še nihče ni hotel priznati, ampak
               očitno smo prišli tudi do te faze.</p>
               <p>Vendar se mi kljub tem ugotovitvam seveda poraja še druga, bolj resna misel, to pa
               je ta, da očitno želi vlada prevaliti težo odgovornosti na parlament in se seveda o
               teh zadevah ne želi pogovarjati. To pa je drugi resnejši problem, ki pa mislim, da
               seveda ni razumljiv in nekako nesprejemljiv za vodenje države pri tako pomembnih
               odločitvah in seveda pri tako velikih vsotah, ki bodo pred nami in ki jih seveda,
               mislim, da bodo še generacije morale odplačevati, če bomo tako drveli v poviševanje
               cen in seveda v zadolževanje.</p>
            </sp>
            <sp xml:id="SDZ2-Izredna-19-1998-01-27.sp78">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Še želi razpravljati? Gospod Jerič.</p>
            </sp>
            <sp xml:id="SDZ2-Izredna-19-1998-01-27.sp79">

               <speaker>MIRAN JERIČ:</speaker>

               <p>Hvala za besedo, gospa podpredsednica. Spoštovane poslanke, spoštovani poslanci! Jaz
               sem na odboru za infrastrukturo in okolje kot matičnemu delovnemu telesu podprl, bom
               rekel tako hitri postopek kot seveda tudi te sklepe, ki jih je odbor za
               infrastrukturo in okolje sprejel. Po moji oceni, bom rekel, ti sklepi pomenijo, da
               mora vlada v parlament dostaviti tako rebalans nacionalnega programa za izgradnjo
               avtocest, tako zakon o podaljšanju bencinskega tolarja, kot enemu od namenskih virov
               za izgradnjo avtocestnega sistema v Sloveniji in seveda tako poročila, ki izhajajo po
               zakonu o DARS-u, letno poročilo in seveda tudi potem program dela DARS-a za leto
               1998. Že na odboru sem povedal, zakaj sem podprl hitri postopek teh zakonov. Predvsem
               iz dveh razlogov. Prvi in poglavitni razlog je, da gre za pokrivanje odsekov, ki so
               se že začeli izvajati, ki so v gradnji od leta 1996 oziroma v gradnji začeli, z
               izgradnjo v letu 1997. Vse te dileme, na katere ste poslanci opozarjali, mislim, da
               stojijo oziroma držijo. Ampak mislim, da bo prilika, da vse te dileme izpostavimo ob
               samem rebalansu nacionalnega programa izgradnje avtocest in seveda ob podaljšanju
               bencinskega tolarja. Mislim, da se morajo takrat tako strokovne, kot seveda tudi
               politične rešitve skozi rebalans oziroma zakon najti.</p>
               <p>In zato, bom rekel tudi vsi člani poslanske skupine LDS smo glasovali na odboru za
               te sklepe in jih bomo tudi v državnem zboru podprli. Stali bomo pa na stališču, da
               odbor prej ne more obravnavati teh točk dnevnega reda, dokler vlada ne posreduje vseh
               manjkajočih gradiv in seveda tudi, da se v državnem zboru ta točka oziroma te točke
               ne zaključijo. Hvala.</p>
            </sp>
            <sp xml:id="SDZ2-Izredna-19-1998-01-27.sp80">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala, gospod Jerič. Ali želi še kdo razpravljati? Gospod Špiletič.</p>
            </sp>
            <sp xml:id="SDZ2-Izredna-19-1998-01-27.sp81">

               <speaker>BOGOMIR ŠPILETIČ:</speaker>

               <p>Glede na zadnje izjave gospoda državnega sekretarja, da je zdaj državni zbor
               bližnjica za sprejem teh zakonov, bi pa rad jasen odgovor, glede na to, da v
               Poročevalcu piše, da je vlada dne tega in tega sprejela predlog, ki ga imamo danes
               pred nami, ter da je za poročevalce s strani vlade določen gospod državni sekretar
               kot eden izmed štirih, kot poročevalec. Zdaj pa nekako ugotavljam, da je to, kar nam
               on tukaj odgovarja danes izza te govornice, nekako njegov zasebni projekt, ker pravi,
               da se vlada ni mogla sestati. Ali on tukaj zagovarja svoja mnenja in nam jih deli kot
               vladna, ali ima za to pooblastila, ali je on tu vlada. Ne vem, o čem tu razpravljamo
               zdaj, ko govorimo in ko poslušamo pojasnila s strani predstavnika, ki naj bi bil
               predstavnik in govornik vlade v tem državnem zboru.</p>
            </sp>
            <sp xml:id="SDZ2-Izredna-19-1998-01-27.sp82">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Bi še kdo rad razpravljal? Gospod Ribičič.</p>
            </sp>
            <sp xml:id="SDZ2-Izredna-19-1998-01-27.sp83">

               <speaker>DR. CIRIL RIBIČIČ:</speaker>

               <p>Spoštovani! Jaz bi se rad vključil samo s sistemskega vidika v to razpravo. To, kar
               je gospod Pregelj tukaj rekel, o odnosu med parlamentom in vlado in o odločanju v
               parlamentu in v vladi seveda meče slabo sliko tako na parlament kot na vlado. Zdaj mi
               vemo, da je ta trenutek vlada precej popularnejša od parlamenta, po moji oceni tudi
               zaradi tega, ker spretno prenaša na parlament tiste stvari, ki so v vladni
               odgovornosti. Tudi si znam zelo lepo predstavljati, da takrat, ko bo kaj narobe s tem
               programom, ko se bo postavljalo vprašanje odgovornosti, da se bo takrat reklo: "Saj
               je o vsem odločal parlament in njegov odbor, ne pa vlada", in bo odgovornost s tem
               padla na parlament.</p>
               <p>Moram pa nekaj dodati k temu, kar so že kolegi v zvezi s tem opozorili. In sicer to,
               da ni kompliment za parlament, če nekdo reče, kot tukaj pravi državni sekretar, da je
               operativnejši, hitrejši in učinkovitejši od vlade. Parlament ni tu zato, da bi bil
               učinkovit, hiter in uspešen, ampak je zato, da bi bil dober v nadzoru vlade, zato, da
               bi znal vrednotiti, kritično oceniti in zelo kritično sprejemati predloge vlade. Če
               pa nekdo pravi, da stvari daje na naš odbor in v parlament zaradi tega, ker se vlada
               ne more sestati, pa to kaže, da napačno gleda in zlorablja vlogo parlamenta, in
               seveda, da ne funkcionira vlada na tistem področju, in to na področju, za katerega je
               sam neposredno odgovoren. Tako, da te izjave, ki so bile tu posredno povedane, in ki
               nimajo neposredne zveze s samo točko, ampak se nanašajo na odnos med državnimi
               organi, so takšne, da zaslužijo poseben odgovor parlamenta, pa morda tudi posebno
               razpravo.</p>
               <p>Še enkrat bom povedal, da to ni kompliment parlamentu, da pa kaže na katastrofalno
               sliko delovanja vlade, in to s strani izjav državnega sekretarja te vlade. Hvala
               lepa.</p>
            </sp>
            <sp xml:id="SDZ2-Izredna-19-1998-01-27.sp84">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Gospod državni sekretar, gospod Pregelj ima besedo.</p>
            </sp>
            <sp xml:id="SDZ2-Izredna-19-1998-01-27.sp85">

               <speaker>ŽARKO PREGELJ:</speaker>

               <p>Spoštovani! Če se želi zaplesti, se lahko zapleta do onemoglosti - to, bodite brez
               skrbi, da dobro vem, kako gre. Bi pa rad razčistil nekaj čisto jasnih zadev.</p>
               <p>Mnenje sekretariata za zakonodajo je mnenje, ki ga lahko, in običajno naj bi ga tudi
               upošteval matični odbor; tako piše v poslovniku. Lahko je tudi vlada pozvana, da
               oblikuje določene amandmaje. Matično delovno telo nas je pozvalo, da oblikujemo
               amandmaje. Prej sem poudaril, da bo vlada to naredila. Ker v petek, 23., ni bilo
               čisto jasno, kako bo še šel postopek obravnave teh zakonov na seji državnega zbora,
               in je bilo celo govora o tem, da se bo seja prekinila, in da se bo med tem pripravilo
               amandmaje, smo pač takrat predlagali, da bi bilo verjetno veliko hitreje, če to
               opravi kar matični odbor. Sicer sem pa prej poudaril, da bo vlada te amandmaje
               sprejela na redni seji, če bo pa potrebno, pa tudi na izredni oziroma korespondenčni
               seji. Vsa hitrost je zgolj v tem, da je pri obravnavi matični odbor v parlamentu,
               vlada je pa nekje izven - nič drugega ni kot to.</p>
               <p>Govoriti zdaj to, kaj je katastrofalno in kaj ne, to sploh nima nobene realne
               podlage. Dejstvo je, da vlada ima svoje usklajevalne postopke, toda za te zakone so
               se predlogi sekretariata dobili šele - prejeti so bili na našem ministrstvu 21.
               januarja, odbor je pa obravnaval to problematiko (matični odbor) pa 23. januarja;
               danes smo pa 26. januarja. Amandmaji so že pripravljeni in so v proceduri v vladnem
               usklajevanju in bodo v četrtek lahko na vladi sprejeti. V kolikor bi se želelo pa
               hitreje, smo predlagali, da to opravi matično delovno telo. To je vse, kar smo
               predlagali, nič drugega. To je bilo vedno tako in smo vedno na tak način tudi delali.</p>
               <p>Zato, veste, to natolcevanje, kdo je zdaj vlado kritiziral in kdo je hitrejši, pa
               kdo je slabši, je pač navadno politikarjenje - to lahko rečem. Hvala lepa.</p>
            </sp>
            <sp xml:id="SDZ2-Izredna-19-1998-01-27.sp86">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Ali želi še kdo razpravljati? Gospod Ribičič, replika verjetno, kajne?</p>
            </sp>
            <sp xml:id="SDZ2-Izredna-19-1998-01-27.sp87">

               <speaker>DR. CIRIL RIBIČIČ:</speaker>

               <p>No, začel bi z repliko na to, kar je bilo rečeno o politikarjenju. Dobro, jaz sem
               tukaj samo poslanec tega državnega zbora, ampak mislim, da parlamentarno delo zahteva
               drugačen način nastopanja predstavnikov vlade, še posebej državnih sekretarjev.
               Zaradi tega moram protestirati proti takšnemu izrazoslovju.</p>
               <p>Kar se pa tistega, kar sem prej argumentirano govoril in s čimer sem govoril, je
               seveda zapisano v stenografskih beležkah, v stenogramu čez kakšne pol ure boste stvar
               lahko pogledali, pa boste prebrali to, kakšen je bil odnos do učinkovitosti dela
               vlade v nastopu gospoda Preglja popreje, pa končno tudi v tem zadnjem nastopu. To
               mislim, da je tisto najbolj nujno, kar moram reči. Ne glede na vse popravke, ki jih
               je zdaj gospod Pregelj naredil glede na prejšnji nastop, je pa jasno, da izhaja od
               tega, da smo mi tisti, katerih organi se lahko hitreje sestajajo in hitreje odločajo
               kot vlada. Jaz moram reči, da je to na glavo postavljeno. Operativna mora biti vlada,
               parlament mora pa resno odločati. In tukaj se sili naš parlamentarni odbor, da
               pokriva stvari, za katere mora prevzemati odgovornost vlada.</p>
               <p>Jaz še enkrat opozarjam na to, da takrat, ko se stvari zapletejo, takrat, ko bo
               prišlo do vprašanja odgovornosti, kdo je odgovoren za kakšno odločitev, bo seveda to
               dejstvo, da o tem ni sklepala vlada, ampak parlamentarni odbor, je lahko še kako
               pomembno pri ugotavljanju odgovornosti.</p>
               <p>Za takšne zadeve seveda odgovornost prevzemajo vlade v sodelovanju z vladno večino,
               ne pa parlament.</p>
            </sp>
            <sp xml:id="SDZ2-Izredna-19-1998-01-27.sp88">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Ali želi še kdo razpravljati? Ker ni razpravljalcev, zaključujem splošno
               razpravo pri tej točki in prekinjam to točko dnevnega reda.</p>
               <p>Prehajamo na <title>7. TOČKO DNEVNEGA REDA - OBRAVNAVO PREDLOGA ZAKONA O POROŠTVU
                  REPUBLIKE SLOVENIJE DARS ZA OBVEZNOSTI DARS IZ KREDITOV NAJETIH ZA GRADNJO
                  AVTOCESTNIH ODSEKOV VRANSKO-BLAGOVICA, BLAGOVICA-ŠENTJAKOB, PESNICA-SLIVNICA,
                  OBVOZNICA LENDAVA, KOZINA-KLANEC IN VIŠNJA GORA-BIČ </title>, hitri postopek. Predlog
               zakona je v obravnavo zboru predložila Vlada Republike Slovenije. Smo pri<title> prvi
                  obravnavi </title>. Želi predstavnik vlade besedo? (Ne želi.) Predlog zakona je
               obravnaval tudi Odbor za infrastrukturo in okolje, kot matično delovno telo. Želi
               predstavnik odbora besedo? Besedo ima gospod Presečnik.</p>
            </sp>
            <sp xml:id="SDZ2-Izredna-19-1998-01-27.sp89">

               <speaker>JAKOB PRESEČNIK:</speaker>

               <p>Hval za besedo. Kolegice in kolegi! Torej, spet moram ponoviti to, kar sem rekel pri
               6. točki. Torej, tematika je ista, tematika je podobna, in sklepi so zaradi tega
               identični. Torej, vsi štirje sklepi in mislim, da dodatno poročilo ni potrebno.
               Hvala.</p>
            </sp>
            <sp xml:id="SDZ2-Izredna-19-1998-01-27.sp90">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi besedo predstavnik sekretariata za zakonodajo? (Ne želi.) Želijo besedo
               predstavniki poslanskih skupin? (Ne želijo.) Besedo dajem poslankam in poslancem.
               Nihče se ni pisno prijavil, zato omejujem razpravo na 5 minut in besedo ima kot prvi
               gospod Zamernik.</p>
            </sp>
            <sp xml:id="SDZ2-Izredna-19-1998-01-27.sp91">

               <speaker>BOGOMIR ZAMERNIK:</speaker>

               <p>V petek je bil sklic seje odbora za infrastrukturo tudi po zelo hitrem postopku,
               tako da se žal tega odbora, čeprav sem član, nisem mogel udeležiti. Če bi bil tam, bi
               to že, to kar sem zdaj povedal, izpostavil tam. Mislim, da so malo v kontradikciji
               sklepi odbora. V 1. točki sklepov pravimo, da se odbor za infrastrukturo strinja s
               hitrim postopkom tega zakona, da ga ne berem v celoti. V 3. točki pa potem pravi, da
               naj predlagatelj predlaga za nadaljnjo obravnavo oziroma naj prouči mnenje
               sekretariata in pripravi ustrezne amandmaje. Mnenje sekratariata je tu malce drugačno
               od prejšnjih dveh, ki smo jih obravnavali, saj pravi takole: "Ne glede na predlog za
               sprejetje tega zakona predloga po hitrem postopku ta zakon ne temelji na razlogih
               201. člena Poslovnika Državnega zbora." To se mi zdi, da smo potem v teh sklepih
               rekli nekaj podobnega, kot bi nekoga zavezali v vrečo in ga potem klicali ven.</p>
            </sp>
            <sp xml:id="SDZ2-Izredna-19-1998-01-27.sp92">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi še kdo razpravljati? Ugotavljam, da ni razpravljalcev, in s tem
               zaključujem tudi splošno razpravo ter prekinjam točko dnevnega reda.</p>
               <p>Prehajamo na <title>9. TOČKO DNEVNEGA REDA - OBRAVNAVA PREDLOGA ZAKONA O SPREMEMBI
                  ZAKONA O VIŠINI POVRAČIL STROŠKOV V ZVEZI Z DELOM IN NEKATERIH DRUGIH PREJEMKOV -
                  HITRI POSTOPEK. </title>
               </p>
               <p>Predlog zakona je v obravnavo zboru predložila Vlada Republike Slovenije. Smo pri
                  <title>prvi obravnavi.</title> Želi predstavnik vlade besedo? Prosim gospo državno
               sekretarko Belopavlovičevo. Ima besedo.</p>
            </sp>
            <sp xml:id="SDZ2-Izredna-19-1998-01-27.sp93">

               <speaker>NATAŠA BELOPAVLOVIČ:</speaker>

               <p>Spoštovani zbor! Gre za pravzaprav zelo kratek zakon z dvemi členi. V zakonu o višini
               povračil stroškov v zvezi z delom in nekaterih drugih prejemkov je med drugim
               določena tudi odpravnina za delavce ob odhodu v pokoj. Zakon je to odpravnino določil
               v višini treh plač na zaposlenega v Republiki Sloveniji. Predlog sprememb pa pravi,
               da je lahko odpravnina tudi tri zadnje plače zaposlenega, torej konkretne plače
               delavca, ki odhaja v pokoj, če je to za njega bolj ugodno. Tudi ta rešitev oziroma ta
               predlog iz tega zakona izhaja iz spremenjene kolektivne pogodbe za negospodarske
               dejavnosti oziroma iz aneksa k tej pogodbi, ki je bil sklenjen 12. januarja. Skratka,
               s predstavniki sindikatov smo se v kolektivni pogodbi dogovorili za to rešitev in
               zaradi tega predlagamo tudi spremembo zakona. Hvala.</p>
            </sp>
            <sp xml:id="SDZ2-Izredna-19-1998-01-27.sp94">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Predlog zakona je obravnaval tudi Odbor za zdravstvo, delo, družino in
               socialno politiko kot matično delovno telo. Prosim poročevalca, da predstavi mnenje
               tega odbora. Poročal bo gospod Demšar.</p>
            </sp>
            <sp xml:id="SDZ2-Izredna-19-1998-01-27.sp95">

               <speaker>VINCENCIJ DEMŠAR:</speaker>

               <p>Hvala! Odbor državnega zbora Republike Slovenije za zdravstvo, delo, družino in
               socialno politiko je 23. tega meseca obravnaval predlog tega zakona. Razloge za hitri
               postopek je vlada obrazložila v svojem predlogu zakona, ko navaja, da je zakon o
               višin povračil stroškov v zvezi delom in nekaterih prejemkov bil sprejet, predno so
               bila končana pogajanja s sindikati negospodarskih dejavnosti. Sekretariat za
               zakonodajo in pravne zadeve je opozoril na precizacijo določbe 2. odstavka 12. člena,
               po kateri bi se z morebitnim črtanjem prve besedne zveze iz prejšnjega odstavka lahko
               kaznovalo za prekršek odgovorne osebe vseh delodajalcev, torej tudi tiste, zaradi
               katere je v 1. odstavku napravljena izjema. Koristno bi bilo tudi odpraviti napako v
               citiranju uradnega lista v 1. alinei 1. odstavka 13. člena.</p>
               <p>Po razpravi se je odbor strinjal, da so spremembe tega zakona potrebne in je potem
               sprejel nekaj amandmajev. Ob koncu pa je sprejel sklep, da Odbor za zdravstvo, delo,
               družino in socialno politiko predlaga Državnemu zboru Republike Slovenije, da zakon o
               spremembi zakona o višini povračil stroškov v zvezi z delom in nekaterih drugih
               prejemkov, obravnava in sprejme po hitrem postopku skupaj za amandmajema odbora. V
               tem tekstu, ki sem ga zdaj prebral, se tudi opravičujem za slovnično napako, tam pri
               stroških dodajte en "t", da ne bo pomote.</p>
               <p>Na koncu je še naš odbor sprejel dodatni sklep, s katerim pa Vladi Republike
               Slovenije priporoča, da v bodoče pri vseh zakonih, katerih vsebina je povezana z
               vprašanji, ki se urejajo s kolektivnimi pogodbami ali drugimi oblikami sporazumevanja
               med socialnimi partnerji, v obrazložitvi zakona izrecno navede, ali je glede teh
               vprašanj dosežen sporazum s socialnimi partnerji. V kolikor pa ni dosežen, naj
               navede, kako in koliko časa je potekalo usklajevanje; nadalje, katera so odprta in
               neusklajena vprašanja in kateri sporazumno dogovorjeni akti bi bili z morebitnim
               sprejemom zakona enostavno enostransko kršeni. Hvala.</p>
            </sp>
            <sp xml:id="SDZ2-Izredna-19-1998-01-27.sp96">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi besedo predstavnik sekretariata? (Ne želi.) Želijo besedo predstavniki
               poslanskih skupin? Ja, prosim, v imenu poslanske skupine SDS, gospa Majda
               Zbačnik.</p>
            </sp>
            <sp xml:id="SDZ2-Izredna-19-1998-01-27.sp97">

               <speaker>MAJDA ANA KREGELJ-ZBAČNIK:</speaker>

               <p>Lepo pozdravljeni! Tudi naša poslanska skupina ta predlog zakona podpira, saj gre za
               eno od uskladitev s socialnimi partnerji, kar pozdravljamo. Se pa tudi pridružujemo
               mnenju, ki ga je sprejel odbor, da bi bilo dobro, da bi se v naslednjih predlogih
               zakonov tudi v predlogu zakona oziroma v razlagi povedalo, ali je to usklajeno s
               socialnimi partnerji oziroma kaj je tisto, ki je odprto oziroma sporno. Kajti vedno
               več bo zakonov, kjer bo potrebno soglasje, kjer bo potrebno soglasje tako s
               socialnimi partnerji kot širši konsenz, če bomo hoteli, da bodo ti zakoni zaživeli.
               Hvala lepa.</p>
            </sp>
            <sp xml:id="SDZ2-Izredna-19-1998-01-27.sp98">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Gospod Potrč bo razpravljal v imenu poslanske skupine Združene
               liste.</p>
            </sp>
            <sp xml:id="SDZ2-Izredna-19-1998-01-27.sp99">

               <speaker>MIRAN POTRČ:</speaker>

               <p>Hvala lepa. Podpiramo ta predlog zakona. Nam je žal, da ga sicer moramo spreminjati
               zdaj, ker smo na to, da naj ne bi sprejeli rešitve opozarjali že v decembru mesecu,
               pa jih je takrat državni zbor kljub temu sprejel. Predlagamo, da se sprejme tudi
               predlog sklepa, ki ga je v svojem poročilu navedel odbor.</p>
               <p>Ne mi zameriti, ampak ta predlog sklepa smo predlagali v poslanski skupini, odbor ga
               je podprl in mislim, da bi bilo korektno, da se tako tudi v poročilu zapiše.</p>
               <p>Rad bi pa ob tem povedal še to, da smo ga predlagali ponovno v spremenjenem
               besedilu, ker smo najprej menili, da bi bilo prav, da bi ta državni zbor tudi
               ugotovil, da je bilo škoda, da je v decembru sprejel ta zakon, kljub opozorilom, da
               posega v socialno partnerstvo, vendar v večini - kolegice in kolegi v odboru - niso
               bili pripravljeni podpreti takšen predlog z ugotovitvijo, da tisto, kar se ve, ni
               treba ponavljati. Zato smo predlagatelji sklepa rajše prvi odstavek predloga
               umaknili, ker se nam zdi pomembnejše, da se vsaj za bodoče dogovorimo, da nam bo
               vlada res pri vsakem zakonu, ki posega v vprašanja socialnega partnerstva, sproti
               povedala, o vložitvi ali je usklajen s socialnimi partnerji ali ne.</p>
               <p>Zavedamo se, da je to bil tudi eden od predlogov, ki ga je vložil državni svet v
               državni zbor, in se tega, da se tega zavedamo, nič ne sramujemo, da poudarjamo tudi
               takšen predlog sklepa. Zdi se nam namreč prav, da spoštujemo vse, ki v proceduri
               odločanja v tej državi sodelujejo, tako socialne partnerje, vlado, državni zbor in
               tudi državi svet.</p>
               <p>Veseli torej bomo, če se takšne ne prijetnosti, kot so se nam dogajale v decembru, z
               zakonodajnimi postopki in odločanjem, več ne bodo ponavljale. Hvala.</p>
            </sp>
            <sp xml:id="SDZ2-Izredna-19-1998-01-27.sp100">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi še katera poslanska skupina? (Nihče.) Torej dajem besedo poslankam in
               poslancem. Nihče se h razpravi v pisni obliki ni prijavil. Zato razpravo omejujem
               naslednjim poslancem na 5 minut. Ugotavljam, da nihče ne želi razpravljati.
               Zaključujemo splošno razpravo.</p>
               <p>Prehajamo na <title>drugo obravnavo.</title> V razpravo, dajem 1. člen in amandma k 1.
               členu. Predlagatelj je Odbor za zdravstvo, delo, družino in socialno politiko.
               Amandma imate zabeležen v poročilu, ki ste ga prejeli 26.1.1998. Odpiram razpravo!
               Ugotavljam, da ne želi nihče razpravljati. Zaključujem razpravo in prehajamo na
               glasovanje.</p>
               <p>Na glasovanje dajem amandma k 1. členu. Ugotavljamo prisotnost! (45 prisotnih.)
               Ponovimo še enkrat. Lepo prosim, če ponovimo! Malo bolj počasi. Ugotavljamo
               prisotnost! Kaj je sedaj to? Prekinjam sejo in nadaljujemo čez 10 minut.</p>
               <p>(Seja je bila prekinjena ob 17.20 uri in se je nadaljevala ob 17.34 uri.)</p>
            </sp>
            <sp xml:id="SDZ2-Izredna-19-1998-01-27.sp101">

               <speaker>PODPREDSEDNICA EDA OKRETIČ-SALMIČ:</speaker>

               <p>Lepo prosim, če nadaljujemo s prekinjeno sejo. Ugotavljamo prisotnost v dvorani! Ali
               smo vsi? Ponovimo ugotavljanje prisotnosti v dvorani! Tako pa res ne moremo delati!
               Lepo prosim, ugotavljamo prisotnost v dvorani! Prišel je še eden in bi nas moralo
               biti 46. (Prisotnih je 48 poslank in poslancev.) Ugotavljam, da je zbor sklepčen in
               lahko nadaljujemo z delom.</p>
               <p>Smo pri glasovanju in sicer o amandmaju k 1. členu. Ugotovimo prisotnost! Lepo
               prosim, če vsi pritisnete na te gumbe, no! (48 prisotnih.)</p>
               <p>Kdo je za? (39 poslancev.) Je kdo proti? (Nihče.)</p>
               <p>Ugotavljam, da je amandma sprejet.</p>
               <p>Glasujemo še o 1. členu v celoti. Ugotavljamo prisotnost! (50 poslancev.)</p>
               <p>Kdo je za? (44 poslancev.) Je kdo proti? (1 poslanec.)</p>
               <p>Ugotavljam, da smo 1. člen sprejeli.</p>
               <p>V razpravo dajem 2. člen. Nihče ne želi razpravljati. Zaključujem razpravo in
               prehajamo na odločanje. Ugotavljamo prisotnost! (49 poslancev.)</p>
               <p>Kdo je za 2. člen? (47 poslancev.) Je kdo proti? (Nihče.)</p>
               <p>Ugotavlja, da smo 2. člen sprejeli.</p>
               <p>Opravili smo razpravo in glasovanje o posameznih členih. Glasovati moramo še o
               naslovu zakona. Ali želi še kdo razpravljati o naslovu zakona? (Ne.) Zaključujem
               razpravo in prehajamo na glasovanje. Na glasovanje dajem naslov zakona. Ugotavljamo
               prisotnost? (48 poslancev.)</p>
               <p>Kdo je za naslov zakona? (47 poslancev.) Je kdo proti? (1 poslanec.)</p>
               <p>Ugotavljam, da je naslov zakona sprejet.</p>
               <p>Zaključujemo drugo obravnavo.</p>
               <p>Prehajamo na <title>tretjo obravnavo </title>. Odpiram razpravo o zakonu v celoti. Želi
               kdo razpravljati? (Ne.) Zaključujem razpravo. Želi kdo vložiti amandma k 1. členu.
               (Nihče.) Sprašujem še Sekretariat za zakonodajo in pravne zadeve, če je zaradi
               sprejetega amandmaja porušena medsebojna skladnost določb zakona? (Ni.) Zato
               prehajamo na glasovanje o zakonu.</p>
               <p>Na glasovanje dajem predlog zakona. Ugotovimo prisotnost? (50 poslancev.)</p>
               <p>Kdo je za predlog zakona? (44 poslancev.) Je kdo proti? (1 poslanec.)</p>
               <p>Ugotavljam, da je predlog zakona sprejet.</p>
               <p>Odbor za zdravstvo, delo, družino in socialno politiko je predložil tudi dodatni
               sklep. Popolnoma enak sklep je tudi vložil poslanec Združene liste socialnih
               demokratov, gospod Miran Potrč. Opiram razpravo o dodatnem sklepu. Ugotavljam, da
               razpravljavcev ni. Zaključujem razpravo in prehajamo na glasovanje o dodatnem sklepu.
               Ugotovimo prisotnost! (52 prisotnih.)</p>
               <p>Kdo je za predlagani dodatni sklep? (48 prisotnih.) Je kdo proti? (2 poslanca.)</p>
               <p>Ugotavljam, da je dodatni sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>10. TOČKO DNEVNEGA REDA - OBRAVNAVA PREDLOGA ZAKONA O SPREMEMBAH
                  IN DOPOLNITVAH ZAKONA O IZVRŠEVANJU KAZENSKIH SANKCIJ - hitri postopek.
               </title>Predlog zakona je v obravnavo zboru predložila Vlada Republike Slovenije, <title>
                  prva obravnava,</title> torej smo pri prvi obravnavi. Želi predstavnik vlade besedo?
               (Ne želi.) Predlog zakona je obravnaval tudi odbor za notranjo politiko in pravosodje
               kot matično delovno telo. Prosim poročevalca, da predstavi mnenje odbora, če želi.
               (Ne želi.) Želi besedo predstavnik sekretariata za zakonodajo in pravne zadeve? (Ne
               želi.) Želijo besedo predstavniki poslanskih skupin? Se opravičujem. V imenu
               poslanske skupine želi razpravljati gospod Potrč.</p>
            </sp>
            <sp xml:id="SDZ2-Izredna-19-1998-01-27.sp102">

               <speaker>MIRAN POTRČ:</speaker>

               <p>Hvala lepa. Poslanska skupina Združene liste podpira predlog zakona. Menimo pa, da
               je zakon vložen zelo pozno, morda tudi prepozno in da bi bilo normalno in prav, da bi
               tako glede na odločbo ustavnega sodišča, ki velja že veliko časa, predvsem pa glede
               na ugotovitve, kakšne stroške in kakšno breme povzroča državi sedanji način izvajanja
               145. člena zakona o izvrševanju kazenskih sankcij, bilo normalno in prav, da bi vlada
               takšen predlog pripravila že pred tem.</p>
               <p>Jaz imam poročilo, ki ga je Ministrstvo za finance pripravilo že novembra 1996, in v
               katerem je ugotavljalo popolnoma enako kot ugotavlja v obrazložitvah tega predloga
               vlade vlada zdaj, da je namreč nujno potrebno ta zakon pripraviti, da bo finančno
               breme, ki ga bo imela država neznosno in nesprejemljivo in da obstoja velika razlika
               med pravicami, ki jih imajo naši državljani po zakonu o denacionalizaciji in zakonu o
               izvrševanju kazenskih sankcij. Hkrati imam pri sebi mnenje vlade s 3.7.1997 na
               predlog moratorija, ki smo ga vložili v naši poslanski skupini, v katerem je vlada
               rekla, da bo to vprašanje 145. člena ZIKS uredila s predlogom zakona, ki bo vložen do
               25. julija 1997. S tem želim pokazati, kako velika je ažurnost vlade pri urejanju
               popolnoma jasnih vprašanj, tako pravno kot materialno jasnih, in mislim, da je treba
               postaviti vprašanje odgovornosti za izjemno velike materialne obveznosti, ki jih
               država ima in za dejstvo, da ni znala pravočasno reagirati, da bi te materialne
               obveznosti ne bila dolžna plačati.</p>
               <p>Drugo. Menimo, da bi bilo prav, da se sprejmejo predlogi, ki jih je dal gospod Kopač
               v zvezi s prvim, mislim da 4. in 5. členom zakona, in te predloge podpiramo. Drugo,
               zdi se nam prav in v celoti sprejemljivo, da postane temeljni zavezanec po novih
               rešitvah zakona država, ne pa več občina. Želeli pa bi jasno stališče od vlade v
               zvezi s 4. odstavkom, ki govori o regresni pravici. Namreč, rečeno je načelno, da
               vrača nepremičnino tisti, ki jo ima, če se nepremičnine v naravi ne more vrniti, se
               plača odškodnina, odškodnino plača država, plača se je v obveznicah, delnicah ipd.
               Potem je pa 4. odstavek 2. člena: Republika Slovenija lahko uveljavlja povrnitev
               plačane odškodnine, kar bi med drugim, prvič je to za zakonsko normo, bi rekel, tako
               tako, lahko uveljavlja, se pravi, daje se ji pravica, da sama oceni ali bo ali ne, in
               drugič, to odškodnino uveljavlja od lokalne skupnosti. Jaz se bojim, da je to napačna
               in slaba rešitev, zaradi tega, ker lokalne skupnosti, iz česa bodo pa to odškodnino
               državi poravnale, če pa je temeljna ugotovitev, da občine tega enostavno plačati ne
               morejo, in da tudi niso nič krive, da je to bilo, ne vem, leta 1945, 1946, 1950,
               enostavno zaplenjeno, in one slučajno zdaj s tem premoženjem razpolagajo, in to
               razpolagajo za neke dejavnosti, ki imajo splošen koristen pomen, in jih pač v naravi
               teh stvari ni treba vrniti. Jaz bi želel zelo jasno odgovor. Nismo še pripravili
               amandmaja, ker najprej želim pojasnilo. Glede na pojasnilo se bomo odločili, ali
               pripravimo amandma ali ne, ampak po našem mnenju ta 4. odstavek 2. člena nima
               ustrezne rešitve.</p>
               <p>Tretje. Nam se zdijo v načelu absolutno sprejemljive rešitve, ki potem rešujejo
               vprašanje 145 a., b. in c. člena, kako se plačuje ta odškodnina. Bi pa v zvezi s temi
               členi želeli vprašati eno stvar. Namreč, v 145 c. členu je med drugim določba, ki
               pravi, v zadevah iz 145 a. člena zakona se odškodninski zahtevki iz naslova
               nezmožnosti uporabe oziroma upravljanja premoženja ter iz naslova vzdrževanja
               premičnin in iz naslova katerihkoli izgubljenih dobičkov po pravilih odškodninskega
               prava v času od zaplembe do uveljavljanja te pravice. In moram reči, da prvič je meni
               pravno nejasno, kaj pomeni do uveljavljanja te pravice. In drugič, bojim se, da
               takšna določba do uveljavljanja te pravice pravzaprav daje zelo, zelo veliko še
               manevrskega prostora za samovoljno oceno, kaj to je, kakšen je to datum; in drugič,
               daje možnost, da bodo obveznosti države iz naslova izgubljenega dobička še vedno zelo
               velike. Zato bi jaz prosil, da se jasno tolmači, kaj to je, in odvisno zopet od
               razlage vlade, bomo videli, ali je v tej smeri smotrno in prav vložiti eventuelno
               amandma ali ne.Jaz bi namreč res želel izvedeti, kaj to uveljavljanje pravice pomeni.</p>
               <p>Kar zadeva predlagane rešitve, bi želeli v poslanski skupini postaviti še eno
               vprašanje. Namreč, 6. člen po mojem ustrezno pravi, "nepravdni postopki in pravdni
               postopki v zvezi z vrnitvijo zaplenjenega premoženja, ki so se začeli pred
               uveljavitvijo tega zakona, pa do dneva uveljavitve tega zakona še niso pravnomočno
               končani, se končajo po tem zakonu". Soglašam, sprejmem. Mislim, da je dobra rešitev,
               in mislim, da je prav, da je tudi v zakonu jasno napisana, da ne bi bilo dvoma, ali
               to velja ali ne.</p>
               <p>Postavljam pa eno vprašanje: Namreč, ali je pravno možno, in če je, prosim tudi
               sekretariat, da bi to eventuelno veljalo tudi za pravnomočno končane, vendar v
               izvršbi neizvedene postopke. Sprašujem, ali je to možno ali ne; v nekaterih primerih
               so take rešitve že bile v državnem zboru sprejete. Govorim pa iz tega razloga, ker bi
               v tem primeru seveda škoda ali pa obveznosti države bile bistveno manjše.</p>
               <p>V obrazložitvi, ki jo vlada daje, je namreč navedeno, kolikšen del obveznosti je že
               ugotovljiv ali pa ugotovljen na podlagi tega zakona, in te obveznosti, ki jih bo
               država morala plačati, namreč niso tako zelo majhne, da bi namreč bilo prav in vredno
               to ugotoviti tudi že po eventuelno sprejetem novem postopku. V obrazložitvi na strani
               3 namreč vlada sama piše naslednje: "Število postopkov, ki so v zvezi z zaplenjenim
               premoženjem v teku in to v nepravdnih postopkih, v katerih se odloča o vrnitvi
               zaplenjenega premoženja, pravdnih postopkov, v katerih se odloča o izgubljenem
               dobičku, in izvršilnih postopkih, v katerih se izrečene sodne odločbe izvršujejo,
               statistično ni izkazano." Iz naslednjih podatkov pa nedvoumno izhaja, da so ti
               zahtevki izredno visoki. Po podatkih državnega pravobranilstva znašajo odškodninski
               zahtevki zaradi nemožnosti vrnitve premoženja v naravi v 253 primerih 37 in nekaj
               milijard. Kar pa zadeva izgubljeni dobiček, pa v teh primerih znaša to skupaj 31 in
               nekaj drobiža milijard. Zdaj se ne ve natančno, ali je to tudi že kaj v izvršilnem
               postopku ali ne, skratka, pravnomočno razsojeno - teh podatkov vlada ni dala. Ampak
               govori se, vidi se, da ti podatki oziroma številke niso majhne, niso zanemarljive.
               Najbrž bi bilo prav to oceniti.</p>
               <p>Zadnje, kar bi rad v imenu poslanske skupine povedal, pa je, da smo zelo, zelo
               veseli, da je končno vsaj v enem segmentu, to je v segmentu ZIKS-a, če že ne v
               segmentu zakona o denacionalizaciji, končno tudi pri vladi prevladalo stališče, ki ga
               mi poudarjamo že nekaj let. Namreč, da ni mogoče in ni realno vrniti vsega - to vlada
               tokrat izrecno priznava - in drugič, da mora med popravo krivic in med bremeni
               bodočih generacij vladati neko razumno medsebojno razmerje - tudi to vlada tokrat
               izrecno trdi. Poudarjam to oboje, ker je pri vseh predlogih, ki smo jih v zvezi z
               denacionalizacijo mi doslej dajali, vlada bila na popolnoma drugačnem stališču in je
               menila, da je treba vse v celoti vrniti, ne glede na obveznosti, ki jih bo država in
               bodoče generacije za vračilo tega imele.</p>
               <p>Drugo, kar nas veseli, je dejstvo, da vlada s tem izračunom 69 milijard za približno
               eno šestino zahtevkov, priznava, da je po tem elementu vračanja premoženja, to je na
               podlagi ZIKS-a gotovo nekaj milijard mark vrednosti, če ne bi prišlo do teh sprememb,
               ker se izgubljeni dobiček ne bi vračal.</p>
               <p>Namreč ta šestina zahtevkov je skupaj približno 700 milijonov mark, če bi to krat 6
               pomnožili, bi jih bilo 4 milijarde 200, pa če jih ni 4 milijarde 200, pa jih je kljub
               temu sigurno 2 milijardi ali nekaj podobnega. Mislim, da je tudi v zvezi s tem prav
               opozoriti, da je žalostno, da je vlada potrebovala tako zelo dolgo časa ob teh
               številkah, predno je z zakonom prišla, ker bodo obveznosti, ki jih bo morala
               izpolniti, bistveno večje, kot če bi bil zakon že leto, dve, tri ali pred tem
               sprejet.</p>
               <p>In končno, radi bi vprašali, ali je vlada ob dejstvu, ko se je odločila za te
               rešitve, pripravljena tudi ob zakonu o denacionalizaciji spremeniti nekatere svoje
               temeljne principe in kriterije, ki jih je doslej imela.</p>
               <p>Namreč, doslej je bilo vedno rečeno, da ni mogoče spreminjati zakona, ki že velja in
               ki je za nekatere bil že izvršljiv. Tokrat je situacija popolnoma enaka. Nekateri so
               že imeli pravnomočne sodbe, nekateri so že v izvršilnem postopku uveljavili pravice,
               tudi pravico do izgubljenega dobička, uveljavili so jo "keš", za gotovino, ne v
               obveznicah, to je bistvena sprememba pogojev. Po našem mnenju utemeljena. Samo če je
               v tem primeru utemeljena, zakaj ni utemeljena pri nekaterih problemih, ki so povezani
               ob zakonu o denacionalizaciji.</p>
               <p>Mislim, da je prav, da se ugotovi, da je plačilo odškodnine po zakonu o izvrševanju
               kazenskih sankcij eden od tistih primerov, v katerem je ustavno sodišče spremenilo
               svojo odločitev, koristno, in to je dalo podlago za spremembo tudi zakona. Vendar je
               prav v tem primeru ugotoviti, da je ustavno sodišče priznalo, da tudi ono ni v celoti
               nezmotljivo, in da kdaj lahko sprejme kako odločitev, ki ni najbolj pretehtana. Tudi
               to je argument, da bi se o nekaterih vprašanjih dalo, tudi pri zakonu o
               denacionalizaciji, diskutirati.</p>
               <p>In iz vidika teh dejstev bi želeli, da vlada, ker smo pred tem, da bomo imeli v
               tretji obravnavi zakon o spremembah in dopolnitvah zakona o denacionalizaciji, le
               ponovno oceni ali so vsa njena stališča doslej bila edino možna, ali pa nam spremembe
               zakona o izvrševanju kazenskih sankcij ne kažejo, da je, če je to za državo nujno in
               potrebno, mogoče spremeniti tudi zakon, ki je že v izvajanju. Da je treba tudi v tem
               primeru ponovno oceniti, ali bodo bremena takšnega obsega, ki jih ta država enostavno
               ne bo zmogla in da je predvsem treba oceniti tudi, ali nekatere rešitve niso šle
               preko obvez, ki jih je formalno naša država dolžna ali pa bi jih bila dolžna
               sprejemati. Nanaša pa se to tudi na resolucijo 1096 parlamentarne skupščine Sveta
               Evrope, ki je izrecno rekla, da se ne bo poslabšal položaj tistih, ki so dobroverni
               najemniki ali na drug način uživajo premoženje, ki se po denacionalizaciji vrača.
               Vemo namreč, da tako nosilci stanovanjske pravice v denacionaliziranih stavbah, kot
               tudi najemniki v poslovnih prostorih že leta opozarjajo, kakšne krivice se jim
               godijo. Hvala.</p>
            </sp>
            <sp xml:id="SDZ2-Izredna-19-1998-01-27.sp103">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Ali želi še kdo v imenu poslanskih skupin razpravljati? No, bi predlagala, če
               lahko pridemo vsaj do splošne zaključene razprave. V imenu poslanske skupine? No,
               prosim. V imenu poslanske skupine SDS, gospod Jerovšek. Bi predlagala, če lahko
               pridemo do zaključka splošne razprave.</p>
            </sp>
            <sp xml:id="SDZ2-Izredna-19-1998-01-27.sp104">

               <speaker>JOŽEF JEROVŠEK:</speaker>

               <p>Hvala lepa, gospa podpredsednica, <title>proceduralno. </title>
               </p>
            </sp>
            <sp xml:id="SDZ2-Izredna-19-1998-01-27.sp105">

               <speaker>PODPREDSEDNICA EDA OKRETIČ-SALMIČ:</speaker>

               <p>Besedo ima gospod Jerovšek. Proceduralno! (Govorjenje v dvorani.) Dobro. Bomo pač
               zaključili. Torej zaključujemo oziroma prekinjam 10. točko dnevnega reda. Nadaljevali
               bomo jutri s to točko, nato nadaljujemo s 16. točko, kot je bilo že predhodno
               napovedano in potem se vrnemo zopet na 11. točko dnevnega reda itd. po dnevnem redu.
               Hvala. <title>(SEJA JE BILA PREKINJENA 27. JANUARJA 1998 OB 18.01 URI.) </title>
               </p>
            </sp>
         </div>
      </body>
   </text>
</TEI>

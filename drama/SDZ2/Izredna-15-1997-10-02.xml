<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ2-Izredna-15-1997-10-02">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|7F6601AEB1FCEA68C125652A00414AEC</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=7F6601AEB1FCEA68C125652A00414AEC</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Izredna-15-1997-10-02.DZ" n="15">
               <name>Izredna</name>
               <date when="1997-10-02"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Izredna-15-1997-10-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 15. izredne seje</stage>
            <stage type="date">(2. oktober 1997)</stage>
            <stage type="chairman"> Sejo sta vodila Andrej Gerenčer podpredsednik Državnega zbora in Miroslav Luci, podpredsednik Državnega zbora.</stage>
            <stage type="time">Seja se je pričela ob 10.13 uri.</stage>
        

            <sp xml:id="SDZ2-Izredna-15-1997-10-02.sp1">

               <speaker>PODPREDSEDNIK ANDREJ GERENČER:</speaker>

               <p>Spoštovane kolegice in kolegi poslanci, poslanke, gospe in gospodje! Pričenjam
               nadaljevanje 15. izredne seje Državnega zbora Republike Slovenije. Obveščen sem, da
               so zadržani in se današnje seje ne morejo udeležiti naslednje poslanke in poslanci:
               Zmago Jelinčič, Janez Mežan, Franc Čebulj, Franc Jazbec, Branko Tomažič za
               popoldanski del seje, Leon Gostiša, Jelko Kacin, Feri Horvat, Mirko Zamernik za
               popoldanski del seje, Rudolf Petan od 11.30 do 14.30 in Jože Možgan dopoldne.</p>
               <p>Ugotavljamo navzočnost v dvorani! <stage>(69 prisotnih.)</stage> Tako je zbor sklepčen in lahko
               odloča. Na sejo sem vabil predsednika in ostale člane Vlade Republike Slovenije,
               predstavnike Urada predsednika Republike Slovenije, predstavnike Državnega sveta
               Republike Slovenije, predstavnike Ustavnega sodišča Republike Slovenije, predstavnike
               Računskega sodišča Republike Slovenije, predstavnika varuha človekovih pravic,
               guvernerja Banke Slovenije doktorja Franceta Arharja, generalnega direktorja Zavoda
               za pokojninsko in invalidsko zavarovanje gospoda Janeza Prijatelja in generalnega
               direktorja Zavoda za zdravstveno zavarovanje Slovenije gospoda Franca Koširja. Vse
               lepo pozdravljam!</p>
               <p>Z današnjim nadaljevanjem 15. izredne seje bomo prešli na prekinjeno obravnavo <title>1. TOČKE DNEVNEGA REDA</title> - to je na splošno razpravo in odločanje o
               nadaljevanju postopka sprejemanja predloga proračuna 1997. Obveščam vas, da je
               Komisija za nadzor lastninskega preoblikovanja in privatizacije obravnavo predloga
               zakona o spremembah in dopolnitvah zakona o denacionalizaciji preložila na torek, 7.
               oktobra 1997, in zato danes zbor te točke ne bo obravnaval.</p>
               <p>Včeraj smo zaključili. Imamo najprej tri replike, in sicer gospod Rokavec, doktor
               Jože Zagožen in Ivo Hvalica, potem se je pa prijavil, na pet minut, gospod Potrč.
               Besedo dajem gospodu Rokavcu.</p>
            </sp>
            <sp xml:id="SDZ2-Izredna-15-1997-10-02.sp2">

               <speaker>FRANCI ROKAVEC:</speaker>

               <p>Hvala, gospod podpredsednik. Spoštovane poslanke in poslanci! Repliciral bi gospodu
               Peterletu. Namreč jasno je, da je Slovenska ljudska stranka opozarjala na
               nesprejemljivo politiko, ki jo je vodila ta država oziroma del ozemlja bivše države
               do kmetijstva do leta 1990, kakor tudi na nesprejemljivo politiko, ki jo je vodila ta
               država do leta 1996. Res pa je, da je lažje rušiti kakor graditi na novo. Zato
               mislim, da bi bilo potrebno, in sem tudi v razpravi poudaril, da bi bilo potrebno za
               preusmeritev kmetijske politike doseči nacionalni konsenz. Nacionalni konsenz pa
               pomeni to, da se vsi skupaj začnemo zavedati pomena kmetijstva, ne samo pomena
               pridelovanja hrane, ampak predvsem v širšem pomenu, se pravi pomenu obstoja tega
               naroda in pa tudi te države nasploh. In če hočemo graditi v tem duhu, potem se moramo
               res prilagoditi duhu Evrope. In če gradimo na duhu Evrope, potem moramo, kakor tudi
               pri večji finančni pomoči, kakor tudi pri zakonskih spremembah, delovati v tem duhu.
               In mislim, da je to ključni problem. Mislim, da letos je ena pozitivna sprememba, bi
               rekel v pozitivno kmetijsko politiko pri proračunskih postavkah. Ampak, še enkrat
               poudarjam, prepričan pa sem, da je to šele začetek ene sanacije stanja, ki to državo
               in pa tudi to področje kmetijstva vleče že celih 50 let. Zato še enkrat poudarjam,
               lažje je rušiti, veliko težje je graditi - začnimo graditi! Hvala.</p>
            </sp>
            <sp xml:id="SDZ2-Izredna-15-1997-10-02.sp3">

               <speaker>PODPREDSEDNIK ANDREJ GERENČER:</speaker>

               <p>Hvala. Dr. Jože Zagožen.</p>
            </sp>
            <sp xml:id="SDZ2-Izredna-15-1997-10-02.sp4">

               <speaker>DR. JOŽE ZAGOŽEN:</speaker>

               <p>Spoštovani gospod podpredsednik, spoštovane kolegice in kolegi! Da bo bolj jasno,
               zakaj in čemu repliciram, ker je bila razprava prekinjena ravno medtem, ko je govoril
               finančni minister, Mitja Gaspari, in med mojo repliko, naj povem, da sem jaz dejal,
               da je realna rast javnofinančnih izdatkov za časa Drnovškove vladavine od leta 1992
               do 1996 znašala 28%, realna rast bruto družbenega proizvoda pa v tem času 16%. Na to
               mi je gospod finančni minister dejal, da moji podatki niso točni in da to ni res. Jaz
               moram tu povedati, da teh podatkov nisem dobil od kakšnega razrednega sovražnika,
               ampak so to podatki Državnega sveta, uradni, tukaj, ki jih je podpisal njegov
               prijatelj, dr. Ivan Kristan. In sicer piše takole, v poglavju III, z dne 29.9.,
               mnenje k predlogu proračuna Republike Slovenije za leto 1997:</p>
               <p>"Podatki kažejo, da so javnofinančni izdatki znašali v letu 1992 454 milijard SIT, v
               letu 1993 678 milijard SIT, letos pa so načrtovani na ravni 1.320 milijard SIT.
               Realna rast v letih 1992 do 1996 je znašala 28%; bruto družbeni proizvod <stage>(moralo bi
               biti bruto domači proizvod)</stage> je v letu 1993 beležil 2,8%-no realno rast, v letu 1994
               3,9, v letu 1995 4,1 in v letu 1996 3,1. Realna rast 1992-1996 je tako znašala
               16%."</p>
               <p>Jaz sem korektno povzel številke Državnega sveta. In prosim, če to ni točno, naj
               predsednik Državnega sveta pove, kje je te številke dobil. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp5">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Besedo ima gospod Hvalica, replika.</p>
            </sp>
            <sp xml:id="SDZ2-Izredna-15-1997-10-02.sp6">

               <speaker>IVO HVALICA:</speaker>

               <p>Hvala lepa. Spoštovani gospod minister Gaspari v odsotnosti, ker namreč njemu
               repliciram. Žal ga ni tu, zato moram na kratko ponoviti, kar je rekel. V bistvu je
               mojo razpravo zreduciral na to, da manjka neka tablica, kar je v bistvu
               podcenjevanje, podcenjevanje vsaj tistih poslancev, ki se recimo na takšne izdelke
               malo razumemo. Ne gre samo za to. Jaz sem njemu jasno povedal, zakaj zahtevam in
               zakaj sem trdno prepričan, da bi morali imeti to formo. Ni tu forma zaradi forme, ni
               tu oblika zaradi oblike, to je oblika zaradi vsebine. Jaz sem namreč trdno prepričan,
               da je minister Gaspari imel pred seboj takšno rekapitulacijo. Zakaj je ni dal? Ne
               nazadnje, poglejte, ta proračun v Poročevalcu, številka 41, nima niti kazala, to, kar
               ima vsaka knjiga, vsako berilo, vsaka bukva, če hočete, ki je bila natiskana pred 100
               in tudi več leti. Tu ni kazala. In nisem govoril samo o glavni rekapitulaciji, tudi
               znotraj resorjev tega ni in dobro se spomnite, da sem govoril o Ministrstvu za okolje
               in prostor, ki ima 7 ali 8 segmentov, in tudi tu ni kazala. Ampak to, ponavljam, ni
               kazala, ni rekapitulacije, delne rekapitulacije zaradi tega, da pač to ni
               pregledno.</p>
               <p>V nadaljevanju je minister govoril tudi, da bi se rad z menoj srečal privatno, tako
               da bi se o tem pogovorila. Jaz se nimam kaj pogovarjati z njim privatno. Jaz se lahko
               pogovarjam z njim samo prek tega mikrofona. Jaz nisem privatnik, tudi on ne, mogoče
               on misli, da je privatnik.</p>
               <p>Potem je omenil še nekaj. Govoril je, kako je to, ta tehnologija računalniško
               naravnana, jaz sem pa na enem izmed odborov, ko je bil prisoten tudi državni sekretar
               Engelman, ki ga pozdravljam in o katerem bom tudi spregovoril potem par besed, rekel,
               da to ne drži, ker sicer pod eno samo kodo ne moreta biti dva vpisa. Tega
               računalništvo ne prenese. Mi imamo pa na primer pod številko 18 Ministrstvo za
               zunanje zadeve, potem pa pozicija 18,11, ponovno Ministrstvo za zunanje zadeve. Če bi
               tu bila vejica, pa bi pisalo Gregorčičeva 25, potem to drži, ampak tako pa ne drži,
               da je to računalniško prirejeno. Skratka ena sama zmeda, ena nepojmljiva zmeda. Jaz
               sem že povedal, da, če bi kot včasih, ko sem bil velikokrat v vlogi predsednika
               komisije za odpiranje ponudb, to gladko zavrnil, ampak tu ne morem, ker imamo pač
               edinega vnaprej zveličanega izvajalca.</p>
               <p>Sedaj pa še gospod Engelman. Torej, ta si je dovolil pa nič manj kot to, da mi je na
               enem izmed odborov, zdaj se ne spomnim, na katerem, ali so bile evropske zadeve ali
               so bile zunanje zadeve ali je bilo okolje in prostor, kjer smo obravnavali proračun,
               rekel nič manj kot sledeče, da je takšna forma proračuna zaradi tega, ker se tiska v
               državnem zboru. Da bi tega ne rekel! To je zapisano namreč, vse, kar izrečemo tu v
               državnem zboru, je zapisano.</p>
               <p>Ne bom pa pozabil tudi Studio ob 17.00 1. avgusta, prvi dan počitnic sem bil še
               tukaj v parlamentu. Ko sem se vračal, je bil gost studia gospod Engelman. In je
               povedal, da je proračun takšen zaradi tega, ker je Ministrstvo za finance nasledilo
               to iz prejšnjih let. Kdo je bil pa takrat državni sekretar, kdo je bil pa takrat
               finančni minister? Ja, lepo vas prosim!</p>
               <p>Torej, kakorkoli, glejte, jaz bom hkrati ob tej repliki izrekel tudi en predlog.
               Glede na to, da v bistvu to ni proračun, glede na to, da je to obračun v bistvu in da
               je to nesmiselno, ker ves postopek jasno poznate, da bo še trajal in da lahko
               sprejmemo proračun kvečjemu konec novembra, jaz predlagam, da se zavrne, ker ne bomo
               nobene škode naredili državi, vlada ne bo padla. V Italiji bo vlada padla zaradi
               proračuna 1998, ampak tu ne bo padla<gap n="..."/></p>
            </sp>
            <sp xml:id="SDZ2-Izredna-15-1997-10-02.sp7">

               <speaker>PODPREDSEDNIK ANDREJ GERENČER:</speaker>

               <p>Gospod Hvalica!</p>
            </sp>
            <sp xml:id="SDZ2-Izredna-15-1997-10-02.sp8">

               <speaker>IVO HVALICA:</speaker>

               <p>15 sekund. <gap n="..."/>da se zavrne, čeprav ga je Odbor za finance podprl, sam gospod Kopač
               je pa tu izrekel pravzaprav bolj kritične misli, kot sem jih jaz izrekel. V poduk, v
               oporo sestavljalcem računa 1998 predlagam, da ta proračun zavrnemo. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp9">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Končali smo z replikami. Imate repliko,gospod Demšar? Prosim.</p>
            </sp>
            <sp xml:id="SDZ2-Izredna-15-1997-10-02.sp10">

               <speaker>VINCENCIJ DEMŠAR:</speaker>

               <p>Lep pozdrav! Dober dan! Repliciram na repliko gospoda Rokavca, ki je rekel, da bi
               morali graditi, da bi morali doseči soglasje, uporabil je besedo konsenz. Jaz sem
               tudi za to, ampak ob formulacijah, ko pa tudi ta isti gospod reče, da je proračun
               poplačilo predvolilnih obljub, a neke druge koalicije, tako pa mislim, da ne bomo
               gradili. In sedaj reči, da je to poplačilo obljub, potem smo res dolgi plačniki, ko
               eno leto čakamo, da bomo to plačali. Gospod Rokavec, tako pa ne bomo gradili. Tako ne
               bo šlo.</p>
            </sp>
            <sp xml:id="SDZ2-Izredna-15-1997-10-02.sp11">

               <speaker>PODPREDSEDNIK ANDREJ GERENČER:</speaker>

               <p>Hvala. Pričenjamo z razpravo na 5 minut. Replika? Gospod Benjamin Henigman.</p>
            </sp>
            <sp xml:id="SDZ2-Izredna-15-1997-10-02.sp12">

               <speaker>BENJAMIN HENIGMAN:</speaker>

               <p>Lep pozdrav! Replika na izvajanje gospoda Rokavca. Ne morem sprejeti argumenta, da
               se je zadnjih nekaj let uničevalo kmetijstvo v Republiki Sloveniji. To prav gotovo ne
               velja za Ministrstvo za kmetijstvo in gospoda dr. Osterca, ki je to kmetijstvo vodil
               v zadnjih štirih letih, tudi zato, ker pač ni bilo nobenega predstavnika Ljudske
               stranke v prejšnji vladi oziroma niso želeli tega ministrstva prevzeti, ker bi bila
               to smrtna obsodba za SLS.</p>
               <p>Da pa ne bom predolg, bi rad nekaj številk predstavil. In sicer, Ministrstvo za
               kmetijstvo bo letos res dobilo 41% več sredstev, kar je lepo in hvalevredno.
               Vprašanje pa je, kako se bodo ta sredstva porabljala. In glede na hitri pregled
               ugotavljamo, da so v Ministrstvu za kmetijstvo nekatere postavke, ki jih v prejšnjih
               letih sploh ni bilo. Se pravi, so bile zavedene na drugih področjih v proračunu, zato
               je ta indeks toliko večji. Kar pa ne pomeni, da smo proti temu, da kmetijstvo ne bi
               dobilo teh sredstev. Še več bi jih moralo dobiti. Vendar namenska poraba v skladu s
               kmetijsko strategijo, ki je bila sprejeta prva izmed vseh strategij razvoja
               gospodarstva v Sloveniji že pred leti, tega v tej razdelitvi ne omogoča. Predvsem gre
               po moji oceni za neke vrste restavracijo prejšnje kmetijske politike izpred leta
               1990, kar pomeni finančno ojačanje zadrug, ne gre pa za tiste namene, za katere je
               kmetijska strategija namenjena v skladu s približevanjem Evropski uniji in s
               prilagajanjem naših kmetij evropskim potrebam.</p>
               <p>Mislim, da bi bilo potrebno več sredstev namenjati gorskim področjem in pa
               individualnim kmetijam, ne pa popravljati slabe finančne slike dosedanjih zadrug. To
               je ključni moment, na katerega je treba pri porabi proračunskih sredstev pri
               letošnjem proračunu in pri proračunu v letu 1998 posebej gledati.</p>
               <p>Tudi sredstva, ki gredo občinam, gredo centralistično, kar pomeni, da, če hoče
               občina financirati kmetijstvo, potem mora tudi iz lastnih sredstev, iz občinskega
               denarja dodati določena sredstva zraven. Če želimo pospeševati kmetijstvo, potem naj
               država omogoči, da bo občina dobila sredstva, ki jih bo ne glede na svoj dodaten
               vložek razporejala za tiste namene, za katere kmetijska strategija in razvoj
               kmetijstva, tako kot v približevanju Evropski uniji tudi piše.</p>
               <p>In ne nazadnje, ko je ljudska stranka sprejemala, v bistvu prevzemala resor, je bilo
               jasno povedano, da je najbližje približevanju Evropski uniji ravno kmetijski resor in
               da je bilo s pravno-formalnega vidika, se pravi zakonodajnega in strategije, največ
               narejeno na tem resorju. To smo poslušali še letos spomladi. Mislim, da ni odgovorno,
               da se na tak način v bistvu gnojnica poliva po prejšnjem ministru Ostercu.</p>
               <p>Ne nazadnje pa je bil pripravljen proračun, preden se je koalicija sklepala, osnove
               proračuna že v lanskem letu, in po tistem naj bi šlo kmetijskemu ministrstvu po
               drugačni razporeditvi 10% več sredstev, kot ste jih sedaj izpogajali v samem
               proračunu. Hvala.</p>
            </sp>
            <sp xml:id="SDZ2-Izredna-15-1997-10-02.sp13">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Rokavec.</p>
            </sp>
            <sp xml:id="SDZ2-Izredna-15-1997-10-02.sp14">

               <speaker>FRANCI ROKAVEC:</speaker>

               <p>Hvala. Ne bom komentiral teh izjav, ki jih je sedaj navedel gospod Henigman, ker
               mislim, da so same po sebi postale smešne.</p>
               <p>Bi pa povedal nekaj. Namreč izjava predsednika gospodarske zbornice prvi oziroma
               drugi dan, ko je bil sprejet proračun, v Odmevih, je bila naslednja: Pomoč kmetijstvu
               je primerna, če bi slovenske krave za tolikšen procent, kakor je povečan tudi indeks,
               več namolzle. To pa je tista zadeva, kjer naj bi se pa mogli zamisliti v tej državi,
               predvsem v tej smeri, namreč, pač ne smemo gledati denar v kmetijstvu tako, če ga
               bomo naložili, da bo takoj dajal še enkrat večji dohodek, ampak moramo gledati
               kmetijstvo kot celoto. Hvala.</p>
            </sp>
            <sp xml:id="SDZ2-Izredna-15-1997-10-02.sp15">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Hvalica.</p>
            </sp>
            <sp xml:id="SDZ2-Izredna-15-1997-10-02.sp16">

               <speaker>IVO HVALICA:</speaker>

               <p>Hvala lepa. Repliciram oziroma dopolnjujem gospoda Henigmana v njegovi repliki na
               gospoda Rokavca.</p>
               <p>Ko sem šel sedaj v klop, je eden izmed poslancev SLS-a rekel, <q>"to je naš problem"</q>.
               Razumel sem, kot da je to problem SLS-a. Ne, ne! Dragi moji gospodje, to ni problem
               SLS-a, to je slovenski problem.</p>
               <p>Sedaj pa k indeksom. Osebno sem trdno prepričan, glede na izkupiček, ki ga je SLS
               dobila v tem proračunu - namreč, SLS ima v koaliciji 37%, proračunsko je dobila pa
               20%, torej razkorak je ogromen - da je to pač, ta indeks Ministrstva za kmetijstvo,
               neka kompenzacija. Trdno sem prepričan, to je pač segment, na katerega Slovenska
               ljudska stranka cilja, in jaz to tudi razumem, ni pa to vseslovenska modrost. Če bi
               ta indeks 141 zmanjšali za 10 indeksnih točk, bi še vedno bil visok 131 in bi dodali
               na primer prometu <stage>(vedno resorjem SLS-a)</stage>, ki bi potem imel 113 plus 5 - 118, in
               zdravstvu <stage>(ki je še vedno resor SLS-a)</stage> 114 plus 5 bi bilo 119. Mislim, da to bi bila
               pa bolj, bi rekel, naša stvar. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp17">

               <speaker>PODPREDSEDNIK ANDREJ GERENČER:</speaker>

               <p>Hvala. Prehajamo na razpravo. Imam prijavljene naslednje poslanke in poslance: gospod
               Potrč, gospa dr. Majda Zbačnik, Benjamin Henigman, Miroslav Mozetič in Bogomir
               Špiletič. Gospod Potrč ima besedo.</p>
            </sp>
            <sp xml:id="SDZ2-Izredna-15-1997-10-02.sp18">

               <speaker>MIRAN POTRČ:</speaker>

               <p>Hvala lepa. Spoštovane kolegice in kolegi! <stage>(Gospod predsednik, če boš <q>"piskal"</q>,
               potem...)</stage></p>
               <p>Res se morda med sabo dovolj ne poslušamo. Jaz se trudim, da bi poslušal, kolikor se
               da, in poslušal, potem kasneje pa prebral sem še tudi razpravo gospoda Janeza Kopača,
               in sicer razpravo v imenu poslanske skupine LDS. Gospod Kopač je rekel, da je ta
               proračun obračun, in to iz sledečih razlogov: ker je realen prikaz dobe pridobljenih
               pravic, ker je za to kriv proporcionalni volilni sistem, ki zahteva drage kompromise,
               ker je za to kriv naš parlamentarni poslovnik, ki omogoča vsakemu dovolj
               destruktivnemu poslancu zaplete, še enkrat, da je za to kriv volilni sistem, ki
               spodbuja razmetavanje državnega denarja, in da je za to kriva socialistična
               miselnost, ki je še v večini slovenskih političnih strank. Torej, kje so poante, mi
               najbrž ni treba zaradi kratkega časa razlagati. Rad bi pa povedal le naslednje:</p>
               <p>Kolikor imam jaz v spominu, in čisto me še ne vara, ta LDS ni prišel včeraj kot
               stranka v državni zbor, ampak je bil tudi v prejšnjem mandatu; kolikor me spomin ne
               vara, je predsednik LDS-a dva mandata, od spomladi 1992, če računamo tistega pol
               leta, pa celo tri mandate vodil vlado, pri čemer moram povedati, da imam pred seboj
               spomladansko poročilo Zavoda za makroekonomske analize iz maja leta 1997, kjer na
               strani 97 grafikon jasno pokaže, da je v času spomladanske vladavine v letu 1992 LDS,
               v tem času je celo gospod Kopač nekaj časa, spet po mojem spominu, bil finančni
               minister, prišlo do 35%-ne realne rasti plač, z vsemi učinki, ki jih rast plač ima.
               Najbrž ni treba o tem govoriti. Da nimam v spominu, da bi LDS in ta vlada, pri
               kateremkoli glasovanju v državnem zboru postavila vprašanje zaupnice in rekla, če bo
               taka nesprejemljiva rešitev sprejeta, pa mi ne moremo več voditi to vlado. Mogoče sem
               zelo pozabljiv, res se tega ne spomnim in mnogo kaj bi se dalo naštevati.</p>
               <p>Skratka, drage gospe in gospodje, če je kaj debelo sprenevedanje, potem, lepo
               prosim, to ne počnite. In še nekaj. Če bi govoril gospod Kopač v svojem imenu, bi mu
               celo v velikem delu dal prav, ker gospod Kopač je res marsikdaj tako govoril, ampak
               govoril je v imenu LDS, ki je imela vlado, ki je imela tu veliko večino v vladi,
               mnogokrat je imela poslance, ki so sokrivi enako kot mi vsi drugi, če se že gre
               očitati krivdo za vse ostalo, in nehajte se delati gospodje zelo, zelo pametni.</p>
               <p>Na koncu še naslednja stvar. Če na drug način pogledamo te predloge, potem moram
               reči, da ti predlogi pomenijo tudi naslednje. Da je potrebno brezkompromisno iti v
               krčenje pravic.</p>
               <p>Drugič, da je potrebno spremeniti poslovnik tako, da poslanci ne bodo imeli več
               velikih pravic.</p>
               <p>Tretje. Da je potrebno narediti ne vem kakšen volilni sistem, ker konec koncev, vaš
               predlog referenduma je bil tudi pred letom dni na proporcionalnem volilnem sistemu,
               za katerega Kopač pravi, da je kriv za grozno vodenje države in še marsikaj bi se
               dalo reči. To prav gotovo, gospodje, ni tisto, kar bi nas pripeljalo v Evropo. In če
               tako radi očitate sprenevedanje drugim, potem bodite kdaj tudi do svojega ravnanja za
               rahlo spoznanje bolj samokritični. Poštena beseda med nami nas bo hitreje pripeljala
               do kakšnega dogovora, kot da se vsak dela grozno pametnega, grozno lepega, ne vem
               pred kom, na žalost pred volivci ne, ker se tako ali tako malo od tega, kar mi
               govorimo, pri volivcih sliši. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp19">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Lenič.</p>
            </sp>
            <sp xml:id="SDZ2-Izredna-15-1997-10-02.sp20">

               <speaker>JOŽE LENIČ:</speaker>

               <p>Hvala lepa, gospod predsedujoči. Na to, kar je gospod Potrč povedal, pa moram rahlo
               replicirati.</p>
               <p>Jaz mislim, da je skupni imenovalec vseh teh razprav včeraj in danes spoznanje, da
               se z neko kozmetiko te države ne bo dalo več rešiti in da bo potrebno, vsaj na treh
               velikih agregatih narediti radikalne reze.</p>
               <p>En agregat so plače, drug agregat so socialni transferji, tretji agregat so
               penzije.</p>
               <p>V prejšnjem mandatu, jaz bom naštel samo nekaj projektov, in naj mi vsi tisti, ki
               ste tu v dvorani, poveste, kje je bila LDS tista, ki se je borila za to, da bi te
               zadeve sprejeli. Bom začel z otroškimi dodatki. Letos imamo v proračunu 25 milijard
               tolarjev za otroške dodatke. Vi sami veste, koliko časa so tekla pogajanja med LDS in
               koalicijskimi partnerji v prejšnjem mandatu, da do take neumnosti, da bogatim dajemo
               otroške dodatke, ne bi prišlo. So družinski prejemki. Je projekt kompletne
               reorganizacije lokalne samouprave, ki je to državo bistveno podražil. Tukaj spet ni
               bil LDS zraven. Je pa projekt, zaradi katerega sem šel danes tukaj gor, o katerem je
               govoril tudi gospod Potrč, to so pa penzije. Ko smo naredili prvi radikalni ali pa bi
               rekel v narekovajih <q>"malo bolj radikalen"</q> poseg v penzije, to je bilo takrat, ko se
               je šlo za usklajevanje penzij, takrat je Združena lista celo izstopila iz koalicije
               zaradi tega projekta. Niti na najmanjši točki ni bila pripravljena sejati neke
               resnejše zadeve in prav zanima me, ko bomo prišli pred ta državni zbor z nekimi
               dejansko bolj resnimi zadevami, ko bomo predlagali, ne vem, drastično povečanje cene
               za nakup let, s katerim bomo ustavili to veliko upokojevanje, in še nekatere druge
               ukrepe, me prav zanima, kako bo takrat Združena lista odreagirala. Tudi ta desna
               stran, pa ne bi želel obtoževati, ni tukaj povsem nedolžna. Poglejte podatke okoli
               penzij. Od leta 1990 do leta 1992, ko je bila vladavina Demosa, smo mi dobili v
               Sloveniji 50.000 novih upokojencev, 50.000, v absolutni številki. Indeks rasti je bil
               takrat 15,3, danes je 1,6. To so veliki agregati, gospodje, in na teh agregatih
               Združena lista do sedaj ni pokazala kakšne velike volje, da bi kaj naredila. Vedno
               govori o nekem širšem sodelovanju, o širšem dogovarjanju, ne vem kakšnih konceptih,
               ampak tukaj so zadeve zelo preproste. V Sloveniji so zadeve zelo preproste. Trije
               veliki agregati, ki jih je treba <q>"porihtati"</q>: penzije, socialne pravice in plače. In
               jaz bom vse te vaše argumente, ki sem jih poslušal danes, včeraj in predvčerajšnjim,
               uporabil, ko bomo s temi resnimi reformami prišli pred ta parlament. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp21">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Mozetič.</p>
            </sp>
            <sp xml:id="SDZ2-Izredna-15-1997-10-02.sp22">

               <speaker>MIROSLAV MOZETIČ:</speaker>

               <p>Hvala lepa, gospod podpredsednik. Danes bo verjetno tekla razprava skozi replike,
               zato sem se jaz seveda v tem smislu prijavil. Poglejte, jaz sem mislil nadaljevati
               tam, kjer je gospod Potrč določene stvari začel in nehal, vendar bom to pri razpravi.
               Ko govorite iz LDS-a o določenih reformah na določenih področjih, nikoli ne pozabite
               omeniti otroških dodatkov in da se je takrat, ko je bila razprava v prejšnjem mandatu
               o splošnem otroškem dodatku oziroma, ne vem točno, kako se mu je reklo, da ste vi
               bili proti, kar spet ni res. Jaz sem dobro spomnil, ko sem zagovarjal stališče, da je
               treba iti v bistvu v selekcioniran otroški dodatek, ker tisti, ki ima dovolj veliko
               plačo, lahko pri, bom rekel, davčnih olajšavah, pa ste bili tudi proti davčnim
               olajšavam, dobi tisto, kar je, bom rekel dovolj zato, ker ima več otrok, in če ima
               več otrok, sem dobil kritiko s strani vaše predstavnice, da ne vem, kaj je to splošni
               otroški dodatek, ker je bila ta debata. Ampak poglejte, saj otroški dodatki, ste prej
               rekli, 25 milijard. Povejte, koliko milijard smo zmetali v določena podjetja, ki niso
               dala nikakršnega efekta. Vse to, kar pa, po vaše zmečemo v otroške dodatke, bo pa po
               logiki stvari dajalo velike efekte. Če ne drugega, bodo ti otroci se izšolali,
               postali delavci, taki in drugačni in bodo delali tudi za vaše penzije, gospodje iz
               LDS, čeprav imate po pravilu bistveno manjše število otrok, kakor jih imajo ti, ki
               jih kažete na desno stran. Ampak vsi ti otroci bodo delali tudi za vaše penzije. In
               tudi včeraj ste se hvalili, da je več študentov. Zakaj je več študentov? Zaradi vas v
               glavnem ne, ker imate malo otrok. Ker, študentje<gap n="..."/><stage>(Glasovi iz dvorane.)</stage> Oprostite
               gospodje, oprostite. Kdo pa so študentje? Otroci. Tako je, to so naravni zakoni, saj
               to ne gre za neko ideologijo, to so naravni zakoni študentov, razen, če jih uvažamo.
               Seveda, replika, saj je v redu. In potem, kar govori, prej ste govorili, da se je
               leta 1990, 1992 veliko ljudi upokojilo. Vsi vemo, zakaj. Vendar, jaz bom dodal samo
               še en stavek pri tem. Na žalost se niso pravi ljudje upokojili, to je bila pa napaka.
               Če bi upokojili prave ljudi, bi zdaj tu notri že bistveno drugače razpravljali,
               drugačne proračune imeli, drugačne zakone in najbrž bi bili tudi že v Natu in bolj
               daleč naprej v Evropski uniji.</p>
            </sp>
            <sp xml:id="SDZ2-Izredna-15-1997-10-02.sp23">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Pukšič.</p>
            </sp>
            <sp xml:id="SDZ2-Izredna-15-1997-10-02.sp24">

               <speaker>FRANC PUKŠIČ:</speaker>

               <p>Hvala lepa za besedo. Seveda, bi repliciral tistim, ki govorijo, da je lokalna
               samouprava podražila to državo. Potem pa se res postavlja vprašanje, kaj smo od te
               lokalne samouprave dobili. Če je to tako, ne vem, zakaj naj bi pač imeli v Sloveniji
               ene občine, pa je stvar končana. Torej, kolegice in kolegi, prav prek teh majhnih
               občin lokalne samouprave, ki so nastale, se je razvoj v teh občinah v zadnjih dveh in
               pol, treh letih toliko dvignil kot prej v desetih ali petnajstih letih. Ni bilo možno
               prek tega komunalnega sistema upravljanja, sploh na periferiji, sploh na demografsko
               ogroženih območjih, o katerem sem pa že včeraj govoril, da je na tem območju velik
               del naše države, prek 60%. Torej, govoriti o tem, da je proračun države porastel, da
               so stroški zaradi lokalne samouprave, enostavno ni res. To je gola laž. Iz primera
               vam lahko povem, da po merilih Ministrstva za lokalno samoupravo za porabo sredstev
               na organih in vodenju občine, smo v lanskem letu v eni od občin, ki ima 200 milijonov
               proračuna, <q>"prišparali"</q> blizu 10 milijonov. Seveda, ta denar ni šel za piknike, za
               veselice in ne vem za kaj še vse, ampak je šel za izgradnjo infrastrukture. Ta država
               tistih 30% ni bila sposobna dati do sedaj še niti eno leto na demografsko ogrožena
               območja, kjer bi bilo potrebno subvencionirati do 30%. Res pa je, da so ti občani na
               teh območjih najeli tudi kredite, ki jih odplačujejo za vodovode, cesto in tako
               dalje, dobro da v samoprispevku, kar je normalno, nekje zunaj, preko 30 let se
               plačujejo. Seveda v urbanih naseljih o tem tako ali tako ne veste.</p>
               <p>Tudi danes so postavke tam, kjer so plače - v vladi <stage>(plače)</stage> je postavka 200 pa nekaj
               procentov. Včeraj sem govoril o tem. Ja, pa povejte, no, iz 3 na 7 milijard se je
               dvignil osebni dohodek v vladnih službah! Kako je to mogoče?! Kako je to sploh mogoče
               - nihče ne da na to odgovora, seveda, ker bo šlo mimo, ker tudi slovenski mediji tega
               ne bodo zapisali, ker je pač to napad verjetno na koalicijo ali kaj. Tudi to bi bilo
               treba povedati slovenskemu narodu, pa si naj pogledajo v Poročevalcu, saj so javni,
               jasni podatki.</p>
               <p>Drugo - uničevanje gospodarstva. Ja, ljubi bog, kdo je pa bil na oblasti? Kdo je pa
               uničil gospodarstvo, da so ljudje ostali brez služb? Danes očitati, da gre za te
               transferje ne vem koliko denarja, nekdo je to gospodarstvo prekleto uničil.</p>
               <p>In otroški dodatki - ja, pač povejte, vse se bo vzelo, enih par bo bogatih, še
               bogatejših, vse ostalo pa tako ali tako ni skrb te vlade; kako dolgo, pa bomo videli.
               Hvala lepa.</p>
            </sp>
            <sp xml:id="SDZ2-Izredna-15-1997-10-02.sp25">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Potrč.</p>
            </sp>
            <sp xml:id="SDZ2-Izredna-15-1997-10-02.sp26">

               <speaker>MIRAN POTRČ:</speaker>

               <p>Hvala lepa. Meni ni ljubo, da sem sprožil replike, zaradi tega, ker zdaj diskutiramo
               o stvareh, ki niso povezane niti s tem proračunom niti s tem, kakšna bo bodoča
               politika. Ampak res sem moral opozoriti ali pa želel opozoriti na debelo
               sprenevedanje, ko nekdo računa, da so vsi drugi krivi za današnje stanje, njegova
               stranka, ki je pri tem enako sodelovala, pa nima nobene krivde. To je bila moja
               poanta in gospod Lenič je ni niti s trohico spremenil. Jaz nisem govoril, kakšna bo
               bodoča politika stranke, moje, niti kakšna je bila. In če želite, mi lahko
               diskutiramo zdaj po pregledih dnevnih redov pa po glasovanjih, kdo je za kaj
               glasoval, ampak saj ni bila to moja poanta. Vi mi lahko dokažete, jaz bom sam rekel,
               da smo kdaj ravnali razsipniško, da smo kdaj imeli nenačelna stališča - ja, ampak
               imela jih je, gospe in gospodje, tudi vzvišena in prevzvišena LDS! Naj se vendar ne
               delajte kot bogovi, ki od nekdaj vse veste! In če bi vi bili, bi ta država bila ne
               vem kakšna in bi vse rešila - figo, ni res! In to je tisto, kar je moja poanta bila.</p>
               <p>Zdaj pa glejte, gospod Lenič, okoli plač. Saj res, plače so eden od sektorjev, samo,
               ko boste pripravljeni povedati, da to spomladansko poročilo in ta grafikon Zavoda za
               makroekonomske analize ni točen in da ne kaže tu 35%-no realno rast, v času, ko ste
               vi prvič dobili vlado, potem bom pač rekel - ni res! Zato ne govoriti, kaj je treba o
               plačah narediti! Ja, se strinjam, najbrž je še kaj treba narediti, samo ne na način,
               <q>"nismo mi nič krivi, da je do tega prišlo"</q>. Tudi vi, drage gospe in gospodje, ste
               sokrivi, na tej točki ste sprožili eno spiralo, ki se je vlekla skozi vsa naslednja
               leta.</p>
               <p>Vprašanje socialnih transferjev. Jaz bom povedal, da jih bomo mi zagovarjali tudi v
               bodoče, in to v veliki meri. In vsaka država jih v določeni meri ima, tudi Evropa, na
               katero se vi sklicujete, jih ima. V mnogih državah je njihov delež bistveno večji v
               javni porabi in v proračunu. Tudi glede predlogov, ki jih imate zdaj okrog zmanjšanja
               pravic pri zaposlovanju, mnoge države imajo večje pravice in o tem bomo diskutirali
               in v tem so lahko različni pogledi. In če vi mislite, da je mogoče celo življenje
               graditi na tem, da je nekdo mlad, da ima diplomo, fakulteto, doktorat in za sabo
               stranko, ki mu v vsakem primeru po privilegijih zagotavlja še dober položaj, potem
               vam povem, vsi državljanke in državljani niso v tem položaju, niso in nikoli ne bodo
               in potrebujejo tudi skrb države za določene skupine, ki nikoli v takem položaju ne
               bodo in to so tudi socialni transferji.</p>
               <p>In zadnje - penzije. Ja, potrebno je kaj na tem področju narediti. Mi, ki smo šli iz
               vlade, smo bili vsaj dosledni in smo povedali: na tej točki se ne strinjamo in gremo.
               Če bi kdaj bili vi dosledni, gospodje iz LDS-a, potem bi rekli, če bo takšen zakon
               sprejet, potem bo naš predsednik zahteval glasovanje o zaupnici. Nikoli ni imel
               korajže, grdo se reče, pa česa drugega, da bi tako stvar postavil. Ne potem govoriti,
               da ste vi želeli vse dobro.</p>
               <p>Spomnil vas pa bi še na nekaj. Vse, kar je na penzijskem sistemu narejeno, je staro
               približno dve leti, tudi vi ga niste iz političnih razlogov in predvolilnih razlogov
               bili korajžni dati prej v razpravo. Tudi vi ste bili v prejšnjem mandatu zadnje leto
               v vladni koaliciji, predsednika vlade ste imeli, večino v tem državnem zboru in zdaj
               pravite, državni zbor ni hotel to dati na dnevni red. Zakaj ga pa ni dal? Predsednik
               Školč bi lahko to dal na dnevni red, vaša poslanska skupina bi lahko zahtevala, tako,
               da ste se vi ravno tako te diskusije bali. In v proračunskem memorandumu, to je
               Poročevalec, številka 86, 41/1, realno piše, da seveda bo reforma nekaj dala, toda
               dragi gospod Lenič, preberite si, dala bo v petih letih bistveno manj, kot si vi
               predstavljate, ker enostavno penzij, tako kot vi mislite, vzeti ljudem, ki so delali,
               ni mogoče. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp27">

               <speaker>PODPREDSEDNIK ANDREJ GERENČER:</speaker>

               <p>Gospod Kebrič.</p>
            </sp>
            <sp xml:id="SDZ2-Izredna-15-1997-10-02.sp28">

               <speaker>IVAN KEBRIČ:</speaker>

               <p>Hvala za besedo, gospod podpredsednik. Spoštovane kolegice in kolegi! Žal mi je, da
               moram replicirati, ne samo gospodu Leniču, temveč vsem, ki ste že tako ali drugače
               govorili o pokojninah, pa z vašim izrazom, o penzijah. Jaz sem včeraj v imenu
               poslanske skupine jasno in glasno povedal, da bomo upokojenci delili usodo vseh,
               ampak niti malo več, da gre prek naših hrbtov, kar ne bo šlo prek drugih. Imam
               najnovejše podatke od danes. Vam bom povedal podatke za mesec september. Danes smo
               dva dneva prek tega meseca.</p>
               <p>V lanskem letu so upokojenci s spremembo zakona izgubili 32,6% enomesečne pokojnine.
               To je bila žrtev ali darilo, ne na oltar domovine, na oltar države, vlade, da si je
               opomogla, kajti to je predstavljalo 10 dobrih milijard. Letos v teh devetih mesecih
               so pokojnine padle že za 2,5% absolutno, za 3,7% v tem obdobju za mesec september in
               kumulativno predstavlja že do zdaj to 33% letošnje septembrske povprečne pokojnine in
               to predstavlja zopet prek 10 milijard na oltar te države na račun upokojencev. In
               prosim, dovolil si vas bom spomniti na vse vaše besede, ko bo moj predlog spremembe
               zakona na septembrski seji oziroma zdaj bo že to oktobra, da boste takrat razmišljali
               na osnovi podatkov, ki jih bom serviral že na odboru, da boste imeli čisto, jasno
               sliko. Povem to, da je naša stranka, Demokratična stranka upokojencev, pa tudi
               institucija civilne družbe, Zveza društev upokojencev, ki vključuje prek 260.000
               upokojenk in upokojencev, ob pomoči invalidskih organizacij, njihovih, takih in
               drugačnih upokojencev, vam bomo servirali konkretne podatke in povedali, da smo za
               reformo, ampak za tako reformo, ki bo imela osnovo na naših temeljih, slovenskih,
               specialnih, specifičnih razmer, ne pa, da nam bodo iz Amerike servirali take in
               drugačne modele, ki še nikjer niso preizkušeni. Mi se bomo, in včeraj je bila
               novinarska konferenca, ko je Demokratična stranka upokojencev jasno predstavila svoje
               videnje pokojninske reforme, to se pravi pripravljeno sivo knjigo, kar je dobrega,
               prevzamemo iz tistega, kar je slabega, izločimo in napravimo sistem, ki bo za
               državljane pravičen in vsaj do neke mere enakomeren, za vse sprejemljiv. Hvala.</p>
            </sp>
            <sp xml:id="SDZ2-Izredna-15-1997-10-02.sp29">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Kebrič. Replika, gospod Lenič.</p>
            </sp>
            <sp xml:id="SDZ2-Izredna-15-1997-10-02.sp30">

               <speaker>JOŽE LENIČ:</speaker>

               <p>Replika gospodu Potrču in gospodu Mozetiču. To, da bo kdorkoli komu vzel penzijo, to
               nam podtikate že nekako štiri leta. Mi smo velikokrat povedali, da se bomo reforme
               lotili zmerno. Samo, dejstvo pa je in ponavljam, trije veliki agregati, vse ostalo je
               kozmetika in se lahko tu pogovarjamo ure in ure. In treba je zbrati pogum za
               ukrotitev treh velikih agregatov, pokojnine, plače in pa socialni transferji. In z
               vami si v tem primeru kaj dosti očitno ne bomo mogli pomagati, kajti že danes ste
               rekli, da v dveh projektih ne boste sodeloval. O.K. Samo potem nimate nikakršne
               legitimitete pljuvati po tem proračunu. Kaj smo pa delali prejšnja štiri leta? Z vami
               smo usklajevali zadeve okoli pokojnine in socialnih transferjev. S krščanskimi
               demokrati smo usklajevali zadeve okoli porodniških in otroških dodatkov. In smo bili
               ves čas v nekem <q>"clinchu"</q>. In dejansko so se ti politični koncepti nalagali. Gospod
               Mozetič, danes očitno, ker ste prišli s tistim številom otrok, kdo, koliko jih ima,
               to so zelo šibki argumenti. In ob pomanjkanju pravih argumentov ste prišli pač s to
               debato na dan. Ta debata, ker vas drugače jaz spoštujem kot resnega razpravljavca,
               mislim, da ni bila na mestu. Tako, da jaz ponavljam. Ta debata okoli tega proračuna
               se bo kovala na teh treh punktih in vse te magnetograme si bom jaz ven potegnil in
               jih takrat uporabil, ko bo to potrebno. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp31">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Jakič.</p>
            </sp>
            <sp xml:id="SDZ2-Izredna-15-1997-10-02.sp32">

               <speaker>ROMAN JAKIČ:</speaker>

               <p>Hvala za besedo. Seveda bom repliciral spoštovanemu kolegu gospodu Mozetiču. Tudi
               jaz menim, da je ob pomanjkanju argumentov zašel na polje, ki ni polje, ki sem ga
               tudi jaz vajen kot razpravljalca. Govoril je o številu otrok. Jaz od krščanskih
               demokratov sem slišal že marsikaj, od horelegalis do Schwartzbatlove ponudbe oziroma
               pobude o prepovedi uporabe mini kril, poljubljanja na ulici in tako naprej. Bojim se
               dneva, ko mi bodo krščanski demokrati zapovedovali, kdaj naj grem v posteljo z ženo
               in kdaj ne.</p>
               <p>Poanta, ki sem jo hotel povedati, je ta, da niste poslušali, kaj vam je gospod Lenič
               govoril. Otroške dodatke za bogate. Otroški dodatek, ki sva ga upravičena tako jaz
               kot vi, ki imava visoko plačo, ne samo to, celo osnova za izračun dohodnine se nam
               proporcionalno strašno veliko zmanjša v primerjavi s tistimi, ki niso tako bogati. Na
               tej točki bi se dalo <q>"prišparati"</q> ne 25 milijard, ker so potrebni otroški dodatki za
               tiste družine, ki ne zmorejo, ampak da se vzamejo otoški dodatki bogatim.</p>
               <p>Poglejte, kar se tiče glede natalitete. Generacija, moji generaciji ne morete
               očitati, da nima tako velikega števila otrok, kot jih ima vaša generacija. Imate
               rešeno stanovanjsko vprašanje, večina starejše generacije, imate rešeno vprašanje
               zaposlitve in vsa ostala vprašanja, ki so nujno povezana z načrtovanjem družine. Kako
               lahko trdite, da mlajša generacija ne prispeva k nataliteti, ko pa je na Zavodu za
               zaposlovanje vsak tretji mlajši od 30 let in od vseh teh je vsak drugi iskalec prve
               zaposlitve. Zato prosim, da argumente, ki jih uporabljate ob diskusiji o proračunu,
               skoncetrirate na argumente, ki bi pripeljali do kakšne boljše solucije. In ena od
               boljših solucij, ki jo je ponudil gospod Lenič in ki sem ga jaz razumel, je seveda,
               da otroški dodatki, univerzalni otroški dodatki niso sprejemljivi. Niso bili
               sprejemljivi za LDS, je bilo pa koalicijsko pogajanje in ste nas takrat stisnili, da
               je bil to kompromis, narejen med LDS in SKD, kljub našemu nasprotovanju univerzalnemu
               otroškemu dodatku. Hvala.</p>
            </sp>
            <sp xml:id="SDZ2-Izredna-15-1997-10-02.sp33">

               <speaker>PODPREDSEDNIK ANDREJ GERENČER:</speaker>

               <p>Hvala. Besedo ima Aurelio Juri. Replika.</p>
            </sp>
            <sp xml:id="SDZ2-Izredna-15-1997-10-02.sp34">

               <speaker>AURELIO JURI:</speaker>

               <p>Hvala podpredsednik. Repliciral bom kolegu Pukšiču, pa tudi delno kolegu Leniču.</p>
               <p>O lokalni samoupravi nedvomno se bomo še izčrpavali in se bomo soočali v
               nadaljevanju postopka, ki smo ga pred nedavnim sprožili. Dejstvo je, in to
               neizpodbitno, da s sedanjo ureditvijo lokalne samouprave so se povečali stroški, in
               to je prispevek k povečevanju stroškov države. Kajti ni več tolikšnih virov napajanja
               proračunov, nacionalnega in lokalnih, s čimer bi lahko opravičevali vse te stroške.
               Mislim, da stroka katerekoli politične barve bo dokazala, če bomo tak trend
               nadaljevali, se nam bo seveda slabila sposobnost tistih skupnosti, ki sodijo v to
               mrežo lokalne samouprave, seveda, ki imajo potencial ustvarjanja prihodkov. Zato naj
               seveda ne bi izrabljali tega argumenta, in dokazovali, da te male občine, ki so
               nastale, seveda so prispevale k razvoju in k oživitvi tistih krajev. To drži, ampak
               isti cilj lahko dosežemo tudi na drug način, na tak način, ko v centrih razvoja
               prerazporedimo sredstva, zato da so tudi bolj odmaknjeni kraji deležni teh možnosti.
               No, in mislim, da na to bo lahko v nadaljevanju naših postopkov stroka jasno
               povedala, kam gremo. Da pa smo do te situacije prišli in da s to situacijo
               nadaljujemo, kolega Lenič, nedvomno nosi tudi svoj del krivde in odgovornosti LDS kot
               najmočnejša stranka, ki je, ko je bil čas takrat, vendarle popustila tej zahtevi.
               Združena lista socialnih demokratov res pri tem ni sodelovala, opozarjala je že
               takrat, kam gremo in znova opozarja, kam bomo šli, če bomo tako nadaljevali.
               Hvala.</p>
            </sp>
            <sp xml:id="SDZ2-Izredna-15-1997-10-02.sp35">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Juri. Besedo dajem gospodu državnemu sekretarju Engelmanu.</p>
            </sp>
            <sp xml:id="SDZ2-Izredna-15-1997-10-02.sp36">

               <speaker>ANDREJ ENGELMAN:</speaker>

               <p>Rad bi dal pojasnilo na vprašanje gospoda Pukšiča, ki ga je v bistvu zastavil včeraj
               proti koncu dneva, na vprašanje hitre rasti plač pri treh proračunskih uporabnikih,
               vladne službe, agencije za revidiranje lastninskega preoblikovanja podjetij in pa
               davčne službe. Pri vladnih službah je indeks 224 zaradi določil 25. in 27. člena
               zakona o izvrševanju proračuna, ki pravi, da se sredstva za nadurno delo organov,
               sredstva za delovno uspešnost, za nove zaposlitve v proračunu planirajo na eni
               postavki, torej na postavkah kadrovske službe, se pa potem med letom razporejajo na
               pristojne proračunske uporabnike, skladno s sklepi pristojnih delovnih teles. Iz tega
               razloga boste videli tudi v Poročevalcu številka 41/1 na strani 15 ali pa pri
               kadrovski službi, bom rekel, da ti postavki nimata protipostavke v letu 1996, ker so
               se v letu 1996, tekom leta valorizacij, prerazporedila na resorna ministrstva, tako
               kot so pač, ali imele, izplačevale nadure po sklepih ali so imele uspešnost. Pri vseh
               ostalih so pa tudi na enem mestu podani indeksi za vladne službe, kakšni so, in
               mislim, da ne odstopajo od indeksov, ki so pri plačah pri drugih organih, nekateri so
               pod 100, nekateri so nad 100.</p>
               <p>Pri agenciji za revidiranje lastninskega preoblikovanja in pri davčni službi v
               bistvu pa gre za isti proces, ki je bil, bom rekel, tako posledica transformacije
               bivše agencije za plačilni promet, nadziranje in informiranje v sredi leta 1996. Z
               vsemi tudi odločbami ustavnega sodišča, se je del nalog, ki jih je prej enotna
               agencija izvrševala, prenesel na novo ustanovljeno agencijo za revidiranje, ki je
               začela v bistvu delovati z enim majhnim <q>"teamom"</q> šele v drugi polovici leta 1998 in
               zaradi tega nima primerljive baze v letu 1996. Podobno je bilo pa tudi z davčno
               upravo, ki je prevzela del delavcev bivše agencije, ki so prišli s 1.7. v davčno
               upravo. Del tega postopka, mislim, da je tudi obrazložen pri davčni upravi in da so
               zaradi tega veliki indeksi potem na Ministrstvu za finance oziroma davčni upravi,
               kjer je 145 posledica tudi prenosa in bistveno višjega števila delavcev s tega
               naslova. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp37">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod sekretar. Besedo ima mag. Kopač.</p>
            </sp>
            <sp xml:id="SDZ2-Izredna-15-1997-10-02.sp38">

               <speaker>MAG. JANEZ KOPAČ:</speaker>

               <p>Hvala za besedo. V obliki replike bi rad dal nekaj pojasnil. Gospod Potrč je seveda
               kritiziral LDS, čeprav ne mene, oziroma mene je posebej izvzel, ampak kljub temu
               mislim, da sem dolžan nekatere stvari pojasniti. V svojem včerajšnjem nastopu nisem
               govoril o drugih strankah, kjer bi LDS izvzemal, ampak sem govoril o vseh strankah v
               tem parlamentu, tako v zvezi z vlaganjem amandmajev, tako v zvezi z, na neki način
               zlorabami, ali pa, prehuda beseda je zloraba, nisem je niti uporabil včeraj, ampak v
               zvezi z uporabo določil poslovnika, ki včasih kaj onemogočajo, kar bi se lahko
               storilo in tako naprej. Skratka, nisem govoril o vseh drugih strankah z izjemo LDS-a,
               ampak sem govoril o vseh strankah, govoril sem pa nasploh o slovenski politični
               realnosti.</p>
               <p>Zdaj pa nekaj okoli številk, tudi replika na posamezne predhodne replikante, gospodu
               Leniču. Gospod Pukšič, ki je govoril o tem, kako so občine dale več dobrega in niso
               predstavljale podražitev funkcioniranja te države, če pa so jo že, so pa učinki
               večji. Njemu bi rad povedal samo to, da so občine v letih 1995 in 1996 število
               zaposlenih, če gledamo celo državo, povečale iz 1800 na 2800, torej 1000 novo
               zaposlenih, kar se seveda vse se odraža v, če ne drugega, v državnem proračunu v
               postavki Sofinanciranje občin. Skratka, gre za večji pritisk na to postavko, ki je
               zaradi tega realno večja vsako leto. Tudi iz razloga zaposlovanja, poleg vseh tistih
               drugih hvalevrednih razlogov, na katere je mislil gospod Pukšič. Skratka, neposredni
               učinek, če ga lahko tako gledamo, je 1000 dodatno zaposlenih uradnikov v občinah, ki
               jih po mojem laičnem mnenju ne bi bilo treba zaposliti.</p>
               <p>Potem, gospod Mozetič je omenjal, koliko denarja je bilo vloženega v razna podjetja,
               in s katerih ni bilo nič. Z njim se seveda povsem strinjam, rad bi pa samo opozoril
               na to, da če govorimo o letošnjem proračunu, imamo v njem postavko <q>"unovčena
               jamstva"</q>. Ta postavka je visoka milijardo 300 milijonov tolarjev. Sestavljena je samo
               iz dveh stvari: iz unovčenih jamstev za podjetje Litostroj, za katerega vemo, kako se
               je vodil in kdo ga je vodil, vsaj gospod Mozetič zelo dobro ve, in za podjetje TAM.
               Tudi za njega vemo, kdo je glasoval za predlog zakona, ki je to omogočil. Tudi LDS,
               jaz osebno ne, gospod Lenič tudi ne, ampak vseeno se mi zdi, da kaže opozoriti na
               konkretnosti, ki se kažejo v proračunu, če že govorimo o proračunu.</p>
               <p>V zvezi z otroškimi dodatki bi rad rekel samo to, da je po mnenju Liberalne
               demokracije Slovenije povsem nesprejemljivo, da otroški dodatek prejema dohodkovni
               razred, ki sega od 55% do 110% povprečne plače v Republiki Sloveniji na člana
               gospodinjstva. Gre za razred, ki je takoj za najvišjim dohodkovnim razredom, skratka,
               gre za razred z zelo solidnim dohodkovnim položajem in izdatki za otroške dodatke za
               ta konkretni dohodkovni razred v letošnjem proračunu predstavljajo približno
               milijardo in pol tolarjev. Gre za nekaj, kar je po našem mnenju povsem nepotrebno. Za
               druge, nižje dohodkovne razrede nismo govorili. Jaz sem osebno še za enega, da bi
               tudi tistemu od 45% do 55% ne bilo potrebno dajati, vendar vsi v moji stranki niso
               tega mnenja.</p>
               <p>V zvezi z rastjo plač v letu 1992. Rast plač, ki je dejansko bila taka, kot kažejo
               podatki UMAR-ja, je bila posledica avtomatizma iz zakona o določitvi plač, ki je bil
               sprejet leta 1991 na predlog takratne Demosove vlade oziroma ministrice Jožice Puhar
               in ni predstavljal avtonomne odločitve vlade, ampak samo avtomatizem indeksiranja
               takratne nove Drnovškove vlade.</p>
               <p>Potem v zvezi s socialnimi transferji<gap n=".."/></p>
            </sp>
            <sp xml:id="SDZ2-Izredna-15-1997-10-02.sp39">

               <speaker>PODPREDSEDNIK ANDREJ GERENČER:</speaker>

               <p>Zaključna misel, prosim.</p>
            </sp>
            <sp xml:id="SDZ2-Izredna-15-1997-10-02.sp40">

               <speaker>MAG. JANEZ KOPAČ:</speaker>

               <p>Se opravičujem, čisto kratek bom še. V zvezi s pokojninami in hitrimi ali počasnimi
               učinki bi rad rekel samo to. V lanskoletni februarski mini reformi je bila ena stvar
               spregledana, tudi jaz osebno sem jo spregledal: izjemno ugodno, povsem nenormalno
               ugodno pretirano možno predčasno upokojevanje za zelo nizek znesek, ki se na račun,
               tam korist pridobiva posameznik, ki se predčasno upokoji na način, ki je omogočen,
               stroške za to pa prenese na vse druge. Skratka, gre za nekaj, kjer ni nobene
               neposredne zveze med delom posameznika in njegovo pokojnino. No, iz tega naslova je
               letos najmanj, skratka, letos je novo upokojenih 1,6% vse poprejšnje upokojenske
               generacije. Polovica tega zneska je prirastek na podlagi stvari, ki so popoln nonsens
               in predstavljajo samo obremenitev javnih sredstev za privatnikove koristi.</p>
               <p>In še v zvezi <gap n="..."/></p>
            </sp>
            <sp xml:id="SDZ2-Izredna-15-1997-10-02.sp41">

               <speaker>PODPREDSEDNIK ANDREJ GERENČER:</speaker>

               <p>Gospod Kopač, lepo prosim, se opravičujem, pet minut je minilo. Hvala. Besedo ima
               gospod Benjamin Henigman, pripravi naj se gospod Demšar. Imamo še vedno replike.</p>
            </sp>
            <sp xml:id="SDZ2-Izredna-15-1997-10-02.sp42">

               <speaker>BENJAMIN HENIGMAN:</speaker>

               <p>Hvala lepa. Prijavil sem se na repliko, na nekaj govorcev. Najprej gospod Kebrič.
               Čisto na kratko. 155. člen ustave jasno pravi, da si pridobljenih pravic ne da
               zmanjševati. Ne bom bral. Se pravi, da ni nobenega problema za vseh 460.000
               upokojencev in to vsi dobro vemo, da pri pokojninski reformi jim ne moremo kratiti
               njihovih pravic do pokojnin. Tako da ne vem zakaj razpravljamo ob tem problemu o
               upokojencih. Problemi vseh nas ostalih državljanov, kateri še nimamo pogojev, in ki
               bomo morali pač sprejeti nov način in <q>"švicat"</q> za ta način. Tako da DeSUS, če se že
               bori, naj se bori za to, da se bo pokojninska reforma čimprej začela, zato da bo vir
               za upokojence, ki so sedaj v pokoju, ki sedaj dobivajo pokojnino, zagotovljen. To je
               vsa filozofija in mislim, da bi moral biti DeSUS tisti, ki bi podpiral in spodbujal,
               da se to čimprej zgodi. Ne pa da, če prav razumem, ste na nasprotni strani trenutne
               koalicije. Gotovo bom tam pri tej reformi, kjer bo koalicija, ki bo za reformo.</p>
               <p>Drugo, glede tega, kar je gospod Lenič rekel. Kje ste bili zraven in kje niste bili
               zraven. Zraven smo bili vsi v prejšnji vladi. Čeprav mislim, da to opravičevanje kdo
               je pospeševal občine, kdo je bil za otroške dodatke in za pokojninsko reformo, in kdo
               ni bil, je sedaj malo pozno. Mislim, da je treba prevzeti odgovornost za vse. Če pa
               osebno meniš, da niste bili zraven, je to tudi deloma res.</p>
               <p>Kar se pa tiče samih občin. Tistih 29 milijard tolarjev, pa trdim, da ni izgubljen
               denar, tako kot je gospod Juri rekel. To sploh ni res. Ker letošnji proračun,
               katerega bi zelo rad, da bi ga hitro zaključili, ker je bolj pomemben naslednji, je v
               bistvu potrošniško naravnan. In 25 milijard, ali ga daš občinam tisti denar, ali pa
               ga centralizirano porabljaš, je za javne finance praktično vseeno. Trdim pa, da je
               glede na odziv po ustanavljanju novih občin in glede na transparentnost do
               davkoplačevalcev veliko bolj smotrno, da sredstva porabljajo občine in s dodatnimi
               aktivnostmi ta denar tudi oplemenitijo. Mislim, da se bomo tukaj strinjali, bolj kot
               pa državni uradniki iz Ljubljane. 100% bolj. In če je ta projekt zgrešen, potem to
               jasno povejte, da bo LDS nasprotoval vsem pobudam s terena, pobud je pa, vemo koliko.
               Toliko kot je bila približna ocena, da naj bi lokalna samouprava v končni fazi
               znašala. Se pravi, da bomo imeli tam okoli 200 normalnih občin. Nekatere manjše,
               nekatere večje. In tukaj manipulirati z 29 milijardami dodatnega denarja v proračunu
               - 710 milijard ali pa v porabi 1.300 milijard - ni na mestu.</p>
               <p>Potem - otroški dodatki. Gospodu Jakiču bi samo to rekel, da ni treba posploševati
               razprave, kaj je kakšen predstavnik v parlamentu, poslanske skupine SKD leta 1990,
               1991 ali pa 1997 izjavljal. Vsak lahko pove tisto, kar meni, da je v tistem trenutku
               na mestu, in kar si predstavlja, da je takrat tudi logično.</p>
               <p>Kar se tiče pa postelje, bi jaz tako rekel: ne bom se opredeljeval do nobenega, kdaj
               gre v posteljo in s kom gre. Vesel bi bil, da gre vsak s svojim partnerjem,
               zakonitim, če je to možno, predvsem pa hodimo vsi skupaj - tudi vi, gospod Jakič -
               več v posteljo, ker tako se bomo, upam, raje imeli, bomo bolj zadovoljni in nas bo
               več; da bomo osnovne šole, ki jih gradimo, tudi v bodoče popolnili. Hkrati pa bomo
               zagotovili penzione tudi sami sebi. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp43">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Demšar. Zanimiva je razprava. Prosim, poslušajmo
               razpravljalce! Prosim pa, da se držimo točke dnevnega reda, to je proračun in replike
               okoli samih razprav. Prosim.</p>
            </sp>
            <sp xml:id="SDZ2-Izredna-15-1997-10-02.sp44">

               <speaker>VINCENCIJ DEMŠAR:</speaker>

               <p>Najprej tole: gospodu Kebriču se zahvaljujem - verjetno bo še kdo drug hvaležen, ker
               na ta način izvemo, kako se počuti v koaliciji. Hvala lepa za to pripoved.</p>
               <p>Me pa zanima, komu je odgovoril gospod Lenič - ni gledal po tej strani, ampak v tej
               smeri, ko je rekel, <q>"z vami si ne bomo mogli kaj pomagati"</q>. Ali je bil to odgovor,
               gospod, vam, Kebrič, ne vem. Ampak ne bi hotel pa stvari napeljevati v kakšno napačno
               smer, ampak tako je bilo povedano. Ne vem, komu je bilo to odgovorjeno. Jaz sem tako
               dojel, kot da je to pač moral <q>"kasirati"</q> DeSUS.</p>
               <p>Potem bi samo omenil, ko gospod Jakič pripoveduje, kako z nami, ki smo nekoliko
               starejša generacija. Vam povem, ne 1971., ne 1972. leta zame ni bilo možno tudi sobe
               ne najti v Škofji Loki. Ni bilo možno, pa so se veliko gradile stolpnice, ampak zame
               ni bilo. Tako, da ne boste rekli, kako vi na pavšalu starejša generacija - zdaj smo
               verjetno res že starejša generacija - ste bili v boljšem položaju. S svojo streho, z
               lastnimi rokami smo nekateri morali graditi.</p>
               <p>Zdaj pa k bistvu problema. Poglejte, zdajle vidimo, se je ministrstvo in pa vlada
               lotila vprašanja brezposelnosti, zajemanja davkov. Ampak v bistvo problema pa nihče
               od te vlade še ni posegel - to je dejanska reforma pokojninskega sistema. Torej, tu
               se še da delati korekture, da recimo brezposelni dobi namesto 24 mesecev samo 12
               mesecev in tako naprej. Ampak lotiti se bistva problema.</p>
               <p>Gre pa namreč za tole, v prejšnjem letu je bilo za potrebe ZPIZ-a 67 milijard, letos
               jih je 111. Zdaj pa sprašujem in me zelo zanima, kakšen je predviden proračun za
               prihodnje leto. Če bo samo za tistih 50 milijard se povečalo, kot se je iz lanskega
               na letošnje leto, potem vemo, kam bomo prišli. Torej že zdaj gre sedmina proračuna za
               te potrebe. In jaz mislim, da če je kakšna vlada, jaz sem za namirno obliko, tako kot
               je rekel gospod Potrč: če je kdo mož, naj se potem loti tega, če ima korajžo. Da ne
               bom kakšne druge primerjave, ker danes smo nekam že bolj tako posteljno razpoloženo,
               povedal. Torej jaz si bi zelo želel, če bo se ta vlada že s tem proračunom, ki ga bo
               zdaj menda konec meseca pripravila, da ga bomo dobili v parlament, že odgovorila,
               kako bo s potrebami Zavoda za pokojninsko zavarovanje. Ker če bomo pa šli, da bo
               potem, ne vem, šla petina, četrtina proračuna za potrebe pokojnin, potem se pa res
               sprašujem, ali je ta vlada korajžna tega se lotiti ali ne. Moral se pa bo nekdo tega
               lotiti. Če pa te korajže nima, naj pa pove, da bo drugače. DeSUS bi pa vabil,
               odločitev je vaša, ampak jaz bi rekel. Pridružite se drugim, ki bodo bolj resno
               mislili na vaše probleme, kot pa ti, s katerim so zdaj skupaj. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp45">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Replika, gospod Potrč.</p>
            </sp>
            <sp xml:id="SDZ2-Izredna-15-1997-10-02.sp46">

               <speaker>MIRAN POTRČ:</speaker>

               <p>Hvala lepa. Jaz poskušam biti toliko objektiven in priznam, da ne bi mogel z
               gospodom Jakičem in Henigmanom enakopravno replicirati o postelji, zato se bom tega
               dela vzdržal.</p>
               <p>Tri stvari bi pa rad rekel. Hvala gospodu Kopaču, ki je bil tudi toliko objektiven,
               da je povedal, da je njegovo razpravo mogoče razumeti samo kot njegov pogled, ne pa,
               da kakorkoli LDS izključuje iz sokrivde za ravnanje in hvala, da ste, gospod Kopač,
               to povedali. To je bil edini namen moje razprave.</p>
               <p>Drugo. Če bi memorandum in proračun bil obravnavan leto pred tem, potem bi bila
               razprava o ekonomski politiki, ki je v memorandumu zapisana, resna. In bi se lahko
               pogovarjali, ali bomo šli v te, druge, tretje reforme. Gospod Lenič, veste, da vse
               to, kar je napisano v memorandumu, zgleda kot da je sicer pisano spomladi, da pa od
               tega v letošnjem letu za proračun 1997 nič ne bomo naredili. Zdaj, če boste rekli, da
               smo to mi drugi krivi, ne pa vladna koalicija, mi ne bo ljubo.</p>
               <p>In tretje, kar zadeva <q>"jemanje"</q> penzij, v narekovajih seveda, ne dobesedno. Gospod
               Kebrič vam je za lani in za letos odgovoril. To smo mi ob sprejemanju tega zakona
               skoraj do desetinke procenta natančno povedali in zato šli iz koalicije, imeli prav
               ali narobe, to je druga stvar, ampak mi to priznamo. Kar pa zadeva sistem naprej, pa
               samo naslednje. Jaz nisem rekel, da mi pri njem ne bomo sodelovali. Ampak dolgoročno
               je nujno potrebno, spremembe. Tisti, ki si pa delajo iluzije, da lahko kratkoročno
               pomeni velik prihranek, tisti pa po mojem dela popolnoma <q>"fouš"</q> iluzije - zakaj? Ker
               obstoječe upokojence bo treba zagotoviti tako ali drugače s penzijami in s pravicami,
               ki jih imajo. Prostovoljno zavarovanje bo pa moralo biti - za prostovoljno
               zavarovanje bodo morale biti pa iz obveznega in iz prispevkov sproščena sredstva, kar
               pomeni, da bom jaz moral dati iz obveznega zavarovanja manj za, da rečem <q>"stare"</q>
               penzioniste, in več za svoje prostovoljno zavarovanje; za to bo država kratkoročno
               morala iz proračuna še več prispevati za penzijsko zavarovanje. Zato trditi, da bo
               prva leta prihranek, sploh ni res in ne <q>"farbati"</q> ljudi! Prva leta bodo spremembe
               penzijskega sistema za državo dražje, so pa nujno potrebne, da bi dolgoročno v nek
               normalen sistem prišli. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp47">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Mozetič.</p>
            </sp>
            <sp xml:id="SDZ2-Izredna-15-1997-10-02.sp48">

               <speaker>MIROSLAV MOZETIČ:</speaker>

               <p>Hvala lepa. Poglejte, meni očitati, da nisem z argumenti nekih svojih dejstev, ki sem
               jih navedel, dokazal, je nesmiselno. Ker tudi gospoda, ki sta govorila oziroma na
               enega sem repliciral, drugi je meni repliciral, nista povedala nobenih argumentov.
               Ker nismo govorili o argumentih, govorili smo o dejstvih. Dejstvo, da je treba
               pokojninski sistem spremeniti - to je dejstvo. Vsi argumenti za to so več ali manj
               znani in bodo znani, ko bo razprava. Dejstvo je pa tudi to, da penzione služi tisti
               del populacije, ki je aktiven, in v aktivno populacijo prihajajo tisti od rojstva
               naprej, ki zrastejo, do 18. leta ali pa do katerega leta, ko začnejo delati. Dejstvo
               je, to se bere v časopisih, dejstvo je - podatki, da tam pač na tistem inputu živa
               sila, kot so nekje rekli, se zmanjšuje. In če se to zmanjšuje, na drugi strani
               povečuje - ne vem, povejte, kako je to možno drugače narediti, zdaj, da se bo to
               neravnovesje, neravnotežje, ki se pojavlja, rešilo, povejte! Če je možno, so tudi
               drugi načini. En način, najbolj naraven in nacionalen, so rojstva. Kako priti do
               rojstev? Zdaj govorimo že o raznoraznih metodah, ampak to ni moj problem.</p>
               <p>Meni pa očitati ali pa SKD-ju to, kar ste, gospod Jakič, očitali, to ni res! Nikjer
               v našem programu, nikjer v naših stališčih ni tega, kar ste vi rekli. Če se je nekomu
               nekoč, ne vem zakaj, nekaj zareklo - dobro, meni se nikoli ni. In repliko na mene, ki
               nimam takih stališč in ki jih tudi nikoli nisem povedal, to ni bilo dovolj <q>"fair"</q>.
               Sicer sem z vami zmeraj pripravljen replicirati na vsako stvar, ker mislim, da je
               tudi zelo zanimivo.</p>
               <p>Samo še ena stvar, ki je bila povedana, recimo kar se tiče občin. Jaz sicer sem
               zmeraj bil kritičen do tega, da se v občinah morda res preveč zaposluje. Vendar
               podatki - poglejte, v občinah naj bi se v štirih oziroma v treh letih, kar občine
               obstojajo <stage>(pa nisem prepričan, da je ta podatek točen, ampak recimo da je, ker ga je
               gospod Lenič povedal)</stage> 1.000 ljudi. Nova vlada je uspela v treh mesecih 500 novih
               zaposliti. Ja, to je tudi malo za <q>"zvagati"</q>; na eni strani občine, recimo 1.000 ljudi
               v treh letih, pa v glavnem mislim, da v občinah v glavnem tudi tisti ljudje nekaj
               koristnega in pametnega delajo, dvomim pa, ob tem, da je 28 ali ne vem koliko, 30.000
               v državni službi zaposlenih.</p>
               <p>In zdaj, če gremo na podatek, ki ga je okoli otroških dodatkov - pa jaz nisem za to,
               da dobivajo najbogatejši oziroma tisti, ki imajo - ne najbogatejši po plačah, ker se
               samo na plače, na žalost, to računa, visok, in jaz ga ne dobivam; ne vem, ali mi
               pripada ali ne, niti poskušal nisem tega. Ampak sem rekel milijarda. Če gremo v ta
               proračun, dobimo milijardo v petih minutah. Če ne drugje, v nadurah za delavce v
               državni upravi, ki jih je tako ali tako, vsi ste tukaj rekli, z mano vred, da jih je
               preveč. 30.000 ljudi rabi še milijardo in še ne vem koliko za nadure. V redu. To
               pomeni, če rabi nadure, je 500 ljudi v državni upravi v treh mesecih še zmeraj
               premalo. Je treba zaposliti še 500 ljudi. V redu. Ampak to so vaši podatki, to so
               vaši predlogi. To so predlogi te vlade, ki je ta trenutek na oblasti.</p>
               <p>Ne vem, zakaj ste, gospod Kopač, omenil Litostroj. Saj sem govoril o podjetju, v
               katerega se denar vlaga. Morda zato, ker je bil v Litostroju dr. Duhovnik direktor.
               Ampak če bi ga tam pustili, če ga ne bi ven zagnali tisti, ki so ga, lahko
               špekuliramo, ne bi bilo treba jamstev unovčiti, ker bi zagotovil posle. Kaj pa sedaj
               ta vlada dela z Litostrojem? Kako ga prodaja? Na kakšen način in kaj? To je pa že vaš
               problem. Kakšno je bilo stališče SKD pri TAM-u in še pri podobnih drugih zadevah je
               pa tudi jasno. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp49">

               <speaker>PODPREDSEDNIK ANDREJ GERENČER:</speaker>

               <p>Hvala. Ugovor, gospod Pukšič.</p>
            </sp>
            <sp xml:id="SDZ2-Izredna-15-1997-10-02.sp50">

               <speaker>FRANC PUKŠIČ:</speaker>

               <p>Hvala lepa. Rad bi repliciral gospodu Kopaču. Sedaj po teh številkah o zaposlenih je
               pravkar pred menoj povedal, vendar verjamem Kopaču, ker je rekel, da je to njegovo
               laično mnenje. Resnično je to bolj laično kot pa kaj drugega. Efekti teh ljudi v
               občinah pa so bistveno večji kot pa raznih administratorjev po državni upravi.
               Navsezadnje, poglejte si, nekatere zadeve, ki jih izvajajo že nekaj let in niso nič
               naredili. Da so efekti in razvoj v podeželju bistveno drugačni, kot so bili v času
               komunalnega sistema, kažejo tudi vloge, mislim okoli 85 ali 86 novih občin. Mislim,
               da bi bilo potrebno te vloge podpreti in jim omogočiti. Nenazadnje ste dali možnost
               takšnega razmišljanja - vladna služba torej vlada - ko ste predlagali za ustanovitev
               ene občine, ki ima v svoji rezidenci tako rekoč dva razreda osnovne šole brez
               zdravstvenega doma in banke in tako dalje. Tako da upam, da bo omogočeno vsem tem
               novim občinam to.</p>
               <p>Ne strinjam z gospodom Jurijem, ki govori o višjih stroških. Niti slučajno, to je
               centralistično razmišljanje, tako kot je bilo v komunalnem sistemu in tam, kjer
               korektno poslujejo, sem prepričan, da to samo prinaša.</p>
               <p>Strinjam se pa z gospodom Jakičem, da je problem mladih družin in niso same krive,
               da so v takšni poziciji. Velikokrat se zavzemam, da bi bilo tu potrebno nekaj
               narediti. Verjamem pa sedaj, da je kontinuiteta LDS-a že nekaj let na oblasti, da
               boste slej ko prej prišli z zakonom o kreditiranju stanovanjske izgradnje, nakupa
               stanovanj, na način, ki je vam LDS-u dobro znan, pa upam, da bo to postalo praksa za
               mlade slovenske družine, R + 3.</p>
            </sp>
            <sp xml:id="SDZ2-Izredna-15-1997-10-02.sp51">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Tomažič.</p>
            </sp>
            <sp xml:id="SDZ2-Izredna-15-1997-10-02.sp52">

               <speaker>BRANKO TOMAŽIČ:</speaker>

               <p>Hvala za besedo. Spoštovani zbor! Na kratko bi rad repliciral gospodu Leniču. Mislim,
               da je že drugič v tem državnem zboru, pa tudi nekateri predstavniki vlade so očitali
               Demosovi vladi na prevelikem takratnem upokojevanju. Jaz bi rad vprašal, kdo je vodil
               takrat tisti resor - gospa Puharjeva, gospa Klinarjeva. Ne bi govoril kateri opciji
               pripada ali od kje izhaja. Tako, da bi rekel, gospod Lenič, malo roko na srce in
               potem govorite in dajte kriviti druge. Strinjam se pa z vami, da Združena lista dela
               eno, govori pa drugo. In glede pokojninske zakonodaje gospod Potrč stalno demagoško
               vpliva na javnost in tudi na ta parlament. Rad bi pa še to rekel, da nekateri bodo
               res morali v posteljo, ker pregovor lepo pravi - odeja vse pokrije ali <q>"kovter vse
               pogliha"</q>.</p>
            </sp>
            <sp xml:id="SDZ2-Izredna-15-1997-10-02.sp53">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Delak.</p>
            </sp>
            <sp xml:id="SDZ2-Izredna-15-1997-10-02.sp54">

               <speaker>ANTON DELAK:</speaker>

               <p>Hvala lepa. Spoštovani državni zbor! Gospod Lenič je pravilno opozoril, da bo v
               naslednjem obdobju nastal v naši državi nek velik problem. Tri segmente je povedal.
               In jaz se z njimi do kraja strinjam. Še bolj sem pa vesel, da so tule razpravljalci
               pokazali takšno pripravljenost, da se bodo problemi reševali v korist upokojencev.
               Pričakujem, ko bo to na dnevnem redu, da bomo seveda z eno veliko večino pokazali to
               pripravljenost.</p>
               <p>No, ko pa sem že tukaj na govornici, bi pa le gospe in gospode poslance opozoril, da
               nekateri razpravljajo izven konteksta točke dnevnega reda. Ponavljamo se, vse smo že
               slišali, vse je že trikrat, petkrat prežvečeno in gospodje in dame, ni produktivno
               to. Ljudje nas gledajo. Ko sem zadnjič bil doma, me nekateri ljudje sprašujejo, če
               smo poslanci malo nori, oprostite izrazu. Da smo si dovoliti do štirih zjutraj
               poslušati takšna različna stališča. Da so nekateri ne vem kolikokrat šli za
               govornico, pa pravzaprav nič povedali, da so nastopali samo za televizijo, vsebinsko
               pa od tega ni bilo nič in nobene koristi.</p>
               <p>No, ko sem že tukaj, pa bom na koncu še povedal gospodu Demšarju: koalicija zaenkrat
               zelo v redu dela, po naši oceni, zelo v redu. Res je, da so posamezne težave. Samo
               težave nastopijo vedno tam, kjer je več partnerjev. In zaradi tega bi predlagal
               razpravljanje o tem, ali koalicija v redu dela ali ne, ali je neka stranka v
               koaliciji zadovoljna ali ne, da kar nam to prepustite. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp55">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Aurelio Juri. Replika.</p>
            </sp>
            <sp xml:id="SDZ2-Izredna-15-1997-10-02.sp56">

               <speaker>AURELIO JURI:</speaker>

               <p>S kolegom Pukšičem se imava rada danes, pa bova<gap n="..."/> Bom pa to sklenil, to polemiko.</p>
               <p>Najprej se bom posluževal seveda tega, kar pravi stroka, ker pravi, gradivo, bukve
               okoli seveda lokalne samouprave. Prejšnji komunalni sistem je zagotavljal
               policentričnost. Da pa so bili v posameznih občinah seveda tudi centralistični
               pristopi glede razporejanja denarja, virov prihodkov, do svojih odmaknjenih krajev,
               je pa tudi res. Zato ne bi govorili o tem, da prejšnji komunalni sistem je določal
               centralistični pristop do lokalnih potreb, več ga omogoča sedanji sistem. To je eno.</p>
               <p>Drugo, kot ilustracijo. Če v prejšnjih 60-ih občinah smo letno lahko zgradili v
               vsaki občini po eno cesto, popravili eno ambulanto, popravili eno šolo in prispevali
               k 10 novim delovnim mestom, sedaj, dejstvo je, da v vseh 147 občinah lahko letno
               asfaltiramo eno cesto, ampak zaradi tega zmanjkuje denarja za popravilo ambulante,
               šole in za delovna mesta. To so dejstva. Seveda, na to se moramo umisliti, ko bomo to
               zadevo nadaljevali. Hvala.</p>
            </sp>
            <sp xml:id="SDZ2-Izredna-15-1997-10-02.sp57">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Jakič.</p>
            </sp>
            <sp xml:id="SDZ2-Izredna-15-1997-10-02.sp58">

               <speaker>ROMAN JAKIČ:</speaker>

               <p>Hvala za besedo. Obljubljam, da bo moja zadnja replika, razen, če ne bom res izzvan.</p>
               <p>Gospodu Mozetiču. Input-output, pač to tehnično gledanje na to, se popolnoma
               strinjam. Ampak distinkcija, vi ste popravili svojo diskusijo z repliko. Namreč v tej
               zadnji repliki ste govorili, da je zmanjšana rast natalitete. Prej ste pa govorili,
               da LDS-ovci so seveda tisti, kjer jim je reprodukcija manjša kot pa vam. Jaz sem pa
               govoril o svoji generaciji in sem vas opozoril seveda na probleme, zakaj mlajša
               generacija, ki ni samo LDS-ovska, ampak je tudi SKD-ovska ali pa nobena, kar se
               politične opredelitve tiče, da ta mlajša generacija pač nima osnovnih pogojev, da bi
               seveda imela večje število otrok.</p>
               <p>No, in seveda za na konec naj seveda rečem tisto, kar sem, se moram popraviti - SKD
               ali pa ta parlament mi na neki način že kroji tudi meni usodo, kar se tiče, ker več
               preživim v tej dvorani z vami kot s svojo partnerko in najinim otrokom.</p>
               <p>Za zaključek bi pa Henigmanu, ki ga sicer ni tukaj, je, pa rekel, da tudi glede
               ljubljenja sva si narazen. Glede ljubljenja, zvečer sva si narazen, meni je bolj všeč
               seveda ljubljenje zjutraj.</p>
            </sp>
            <sp xml:id="SDZ2-Izredna-15-1997-10-02.sp59">

               <speaker>PODPREDSEDNIK ANDREJ GERENČER:</speaker>

               <p>Hvala. In še zadnja replika, gospod Mozetič. Gospod Mozetič, replika! Repliko ste
               zahtevali - ne? <stage>(Ne.)</stage> Hvala. Torej, nimamo več replik.</p>
               <p>Prehajamo na razprave po pet minut. Besedo dajem gospe dr. Majdi Zbačnik.</p>
            </sp>
            <sp xml:id="SDZ2-Izredna-15-1997-10-02.sp60">

               <speaker>MAJDA ANA KREGELJ-ZBAČNIK:</speaker>

               <p>Lep pozdrav! Spoštovani! Naj citiram Gospodarsko zbornico: <q>"Socialni sporazum in
               proračunski memorandum naj bi med drugimi zagotovila socialni mir, pa tudi spodbudno
               poslovno okolje, ne le za leto 1997, ampak tudi za obdobje do novega tisočletja."</q>
               Vendar temu ni tako. Veliko je bilo že povedanega, zato ne bom ponavljala.</p>
               <p>Vsakomur je jasno, da varčevanje pomeni to, da porabi manj oziroma nikakor ne več,
               kot zasluži. Letošnji proračun je popolnoma drugačen. Če bi se vlada resno lotila
               takoimenovane politike razbremenjevanja gospodarstva in izvajanja drugih razvojnih
               programov, bi morala spremeniti tudi proračun na prihodkovni strani. Lahko bi
               naštevala, zakaj je slovenska vlada slab gospodar. Vendar je bilo tudi o tem že
               veliko povedanega. Koalicijski partnerji se veliko ukvarjajo s seboj, število
               zaposlenih v državni upravi pa se je v letu 1997 povečalo več kot za 600 in so se
               stroški za plače povečali za 17,7% več, kot to dovoljuje indeks rasti inflacije.</p>
               <p>Na področju Ministrstva za delo, družino in socialne zadeve je gospod minister
               zagotovil, da predvidena sredstva zagotavljajo izvajanje temeljnih funkcij in nalog
               ter programov dela ministrstva na treh temeljnih področjih: socialnih transferjih,
               subvencijah, mreži javnih služb. Vendar moram poudariti, da predlagani proračun
               omogoča ministrstvu normalno delovanje, vendar gre več kot 80% vseh predvidenih
               sredstev proračuna za fiksne zakonske obveznosti države, ki naraščajo iz leta v leto.
               Zato me zelo skrbi, ali ne bo zmanjkalo sredstev za ukrepe aktivne socialne politike.</p>
               <p>Imam pa tudi vprašanje za predstavnika ZPIZ-a, kako je z varčevalnimi ukrepi, in bi
               potem kasneje prosila tudi odgovor na to.</p>
               <p>Na področju zdravstva pa je tudi vprašanje, kako se bodo lahko iz predloga
               proračuna, ki je v globalnem namenjal Ministrstvu za zdravstvo indeks 114, le malo
               več sredstev kot v letu 1996, za izvajanje programskih nalog, za investicije,
               investicijsko vzdrževanje in mreže javne zdravstvene službe in na nivoju primarne,
               sekundarne in tercialne ravni. Ravno tako pa so tudi v proračunu 1997 že upoštevane
               nove naloge in obveznosti, ki izhajajo iz novo sprejetih zakonov, kot tudi iz
               sprejetih sklepov Vlade Republike Slovenije; na primer, izvajanje novogradnje
               Pediatrične klinike, zakona o povračilu stroškov osebam, okuženih z virusom HIV
               zaradi transfuzije krvi ali krvnih pripravkov, in še in še bi lahko naštevala.</p>
               <p>Navedem naj tudi primer zmanjševanja indeksa na postavki 1812 - Urada za Slovence po
               svetu. Že na matični komisiji je bilo opozorjeno, pa tudi sama sekretarka, gospa
               Mihaela Logar je opozorila, da je v sistemu začasnega financiranja ta urad dobil celo
               manj sredstev, kot jih je imel v letu 1996, in ki bi mu v skladu z načelom dvanajstin
               pripadala. Opozorila je tudi na težave, ki nastajajo pri vzdrževanju slovenskih
               organizacij, ker ne dobivajo finančnih sredstev pravočasno. Prispevki Italije
               zamujajo celo za leto ali več, slovenske organizacije v Avstriji pa letos prvič niso
               prejele sredstev s strani Urada zveznega kanclerja na Dunaju. In da so slovenske
               organizacije v zamejstvu večinoma odvisne od finančne pomoči matične države
               Slovenije. Posebno pozornost finančnih sredstev bi morali nameniti za zamejce po
               svetu na področju zamejskega tiska.</p>
               <p>Vlada pa tudi ob sestavljanju letošnjega proračuna ni pozabila na slovenski svetovni
               kongres, saj mu je od zaprošenih 20 milijonov namenila samo 4 milijone tolarjev.
               Razumem stisko in težave, toda kako naj našim Slovencem, ki se kljub vsemu trudijo in
               se še trudijo za vstop Slovenije v Nato, Evropsko zvezo, delegacija po Clintonu <gap n="..."/>
               <stage>(Nerazumljivo!)</stage><gap n="..."/> ZDA in drugod, da država njihovega dela ne ceni niti toliko, da bi
               zagotovila zgolj tekoče poslovanje upravne pisarne v Ljubljani. Naj navedem samo
               primer sosednje Hrvaške, ki ima v saboru 12 poslancev, ki zastopajo Hrvate po svetu,
               saj se dobro zavedajo njihove pomoči in moči pri oblikovanju države in samostojnosti
               pri znanosti in uspešnosti v svetu. S sodelovanjem s Slovenci po svetu bi lahko
               želene cilje dosegli hitrejše in cenejše, tudi na področju odpiranja neštetih vrat v
               same vrhove svetovne politike. Državna dotacija slovenskemu svetovanemu kongresu
               zadostuje komaj za tekoče poslovanje upravne pisarne in nujnih zunanjih, najbolj
               potrebnih dejavnosti. Zato je nujno slovenskemu svetovnemu kongresu zagotoviti iz
               proračuna nekaj dodatnih sredstev, da bo ta lahko kot državotvorna institucija preko
               svojih funkcionarjev in članov, ki živijo v deželah z velikimi političnim vplivom na
               vsa dogajanja našo državo predstavljala kot samostojno, demokratično, enakovredno
               vsem ostalim narodom, ki čakajo na vstop v Nato in Evropsko zvezo. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp61">

               <speaker>PODPREDSEDNIK ANDREJ GERENČER:</speaker>

               <p>Hvala, gospa doktor. Besedo ima gospod Miroslav Mozetič.</p>
            </sp>
            <sp xml:id="SDZ2-Izredna-15-1997-10-02.sp62">

               <speaker>MIROSLAV MOZETIČ:</speaker>

               <p>Hvala lepa za besedo. Drage kolegice, spoštovani kolegi! Ne bom več repliciral. Še
               nekaj bi lahko povedal, ampak bom raje se ob kakšni drugi priliki pogovoril. Sicer se
               pa absolutno strinjam s tem, da bo ta država morala resno razmisliti o tem, kako
               zagotoviti osnovne pogoje za vse generacije, ne samo za eno generacijo, za vse in
               mislim zlasti za tiste generacije, ki prihajajo v življenje, ne da se rojevajo, pač
               pa v življenje. Ker dejstvo je, da brez tega bomo potem tudi - mi bomo še delali za
               penzioniste, ki so zdaj penzionisti, ko bomo pa mi prišli do penziona, pa ne bo več
               nikogar. Ampak to pustim ob strani. Tudi se ne bom dosti spuščal v same številke, bom
               samo na nekaj stvari opozoril. Delno je že bilo opozorjeno, ampak mene ena stvar
               recimo moti pri tej zadevi. Poglejte, LDS, ko je nastopil predstavnik v imenu
               poslanske skupine, je povedal, kaj vse ga moti, stvari - ne bom razpredal, kar je že
               bilo. Ampak poglejte, nič jih ne moti. Vladno koalicijo, nič, bom tako razširil, nič
               ne moti zamuda, s kakršno je ta proračun za letošnje leto prišel v parlament. Nič jih
               ne moti, da je že drugi dan zamude za proračun za leto 1998. Nič jih ne moti. In to
               je tisto, kar bi moralo motiti, zlasti, če izhajamo za proračun za leto 1997 iz tega
               dejstva, in to bi verjetno ministri lahko povedali, LDS-a, ki so bili prej v vladi,
               da je prejšnja vlada, prejšnji ministri so že v oktobru pripravili zelo daleč
               izhodišča za proračun.</p>
               <p>Če izhajamo iz dejstva, ki ga je gospod Kopač povedal, da je praktično večina
               proračuna fiksni del. Tu se ni bilo treba nič pogovarjati. Vse tisto, kar je fiksno,
               je treba samo sešteti in dati notri. Pogovarjali ste se za en majhen del in tisti
               majhni del je verjetno v tistem minusu, ki bo izkazoval ta proračun. To je
               zaskrbljujoče. Da ne govorimo o tem, da se cela vrsta problemov iz tega ven poraja,
               na katere sem že takrat opozoril. Vprašanje pravne varnosti, pravne kulture,
               spoštovanja zakonitosti pri porabi javnega denarja. Tu ni vladni denar, to ni denar
               koalicije, takšne ali drugačne, čisto vseeno. To je javni denar. Ni preglednosti, ni
               kontrole. To so bistvene stvari in to so tiste glavne stvari, ki bi nas mogle motiti
               pri tej razpravi.</p>
               <p>Hkrati pa se tukaj v resnici prizna in me je že skoraj sram, gremo v farso. Mi se
               pogovarjamo o proračunu za letošnje leto, ki je že mimo, celo postavke, ki so v
               predlogu proračuna so že prekoračene. Ne vem na kakšni osnovi. Beremo pa v časopisih,
               da se koalicija pogovarja, usklajuje in razpravlja o proračunu za leto 1998. Zakaj se
               ne bi mi že tukaj pogovarjali o proračunu za leto 1998? Zakaj se vi pogovarjate?</p>
               <p>Potem, ko se boste vi končno dogovorili, bomo želeli mi določene stvari razčistiti,
               bomo pa poslušali, tako kot smo prej poslušali od gospoda Delaka, pa kaj se greste
               tukaj, pa dajte nehati že enkrat. Kaj se skozi greste tukaj, sprašujete, <q>"debatirate"</q>
               do 3.00 ure zjutraj? Saj nisem jaz kriv, da smo debatirali do 4.00 ure, ne do 3.00
               ure. To je vodstvo zbora in koalicija, ki je terala, zahtevala, da peljemo tisto sejo
               do konca. Jaz sem samo prebral, da bi moral iti očitno na kakšno doping kontrolo, ker
               sem ob 3.00 uri zjutraj razpravljal. Moral bi iti najbrž kakšen od ministrov. To ni
               bil moj problem, to je bil spet problem koalicije, ki je na tak način to zadevo
               speljala.</p>
               <p>In tudi tistih 31 ukrepov in ne vem kaj, ki jih boste predlagali. Dajte jih že
               predlagati, da se začnemo pogovarjati o teh stvareh, za katere skozi pravite, da so
               pravi problemi. Ampak dajte že priti z njimi v parlament. Ne se sami s seboj
               ukvarjati, ker jasno kaže na to, da nekaj ne <q>"štima"</q>. Verjamem gospodu iz DeSUS-a, da
               je vse v najlepšem redu, ampak če je vse v najlepšem redu morate tukaj dokazati, v
               parlamentu, s predlogi, z jasnimi stališči, in opozicija bo samo opozarjala na
               določene stvari, da niso dobre, da mislite, da bi bilo boljše, da bi bile drugačne,
               potem bo res parlament morda tudi nekoliko drugače začel delati.</p>
               <p>Glavni problem, kar se mojega mišljenja in razmišljanja tiče, je problem v tem, da
               bi morala biti skrb posvečena temu in glavna skrb pri vsej tej razpravi o tem
               proračunu ob tem, da je prevelik, bi morala biti posvečena ravno temu, da je nujno
               treba zagotoviti, da bo proračun sprejet pravočasno in da bo tako transparenten, da
               bo lahko možna kontrola porabe javnega denarja.</p>
               <p>Tu gre za javni denar. To ni koalicija, to ni fevd LDS oziroma koalicije kakršnakoli
               že je. Trenutno je taka kot je. To gre za javne stvari in zato bi morali o teh
               stvareh tukaj sprožiti razpravo in to je glavni problem, ker tega ni tukaj. Vse drugo
               je pa neka igra, ki jo pač moramo igrati, ker nas v to silite. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp63">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Besedo ima Benjamin Henigman.</p>
            </sp>
            <sp xml:id="SDZ2-Izredna-15-1997-10-02.sp64">

               <speaker>BENJAMIN HENIGMAN:</speaker>

               <p>Hvala za besedo. Prijavil sem se k razpravi za včeraj, vendar, žal, nisem bil tukaj,
               nisem mogel biti, ker nihče ne more planirati svojega dela tukaj v tem državnem zboru
               niti za par dni naprej.</p>
               <p>Ne bom vas utrujal s številkami in z ne vem kakšnimi poglobljenimi dejstvi pri tem
               proračunu za leto 1997. Rad bi pa poudaril vseeno nekaj. Proračun za leto 1997 je
               slika kršenja ustave in finančnih zakonov v državi. In to je v bistvu odraz trenutne
               vlade, ki pač ni v stanju držati se rokov, ki so ji bili podani. Veliko se je
               govorilo o zakonitosti in pravnem redu in prvič, ko je predsednik te vlade in
               prejšnje vlade in še pred prejšnje zaprisegel in vsi ministri so zaprisegli, da bodo
               spoštovali ustavni red in zakonitost te države. Samo na to hočem opozoriti. Kaj si
               mislijo davkoplačevalci in vsi porabniki javnega denarja, ko vlada in z njo posredno
               tudi parlament, krši ustavnost in zakonitost pri tako pomembnem aktu, kot je
               proračun.</p>
               <p>Zadnjič sem tamle z okna dol poslušal razpravo študentov. In veste, kaj so študentje
               rekli? Če v tej hiši lahko kršijo zakonitost, potem smo tudi mi lahko eno uro dlje,
               kakor imamo dovoljenje, da smo na tej zelenici. Samo to ni problem samo študentov.
               Mislim, da je treba v tem smislu miselnosti v tej državi nekaj primakniti. Tak
               proračun in sprejemanje proračuna za nazaj je slaba popotnica. Lahko bi ponovil
               razpravo, ki je bila tudi pri interpelaciji tudi glede proračuna, pa je ne bom, ker
               je bilo že vse povedano. Samo mislim, da naj nam bo dobra izkušnja za proračun za
               leto 1998, za katerega se pa že a priori ve, da bo z enomesečno zamudo prišel v
               parlament. Mislim, da bi se nad tem zamisliti koalicija, predvsem pa vlada in tisti
               del vlade, ki je že pet let na oblasti. Ni nobenega opravičila, da ni proračun tak
               ali pa drugačen prišel pravočasno v parlament. Še posebej pa ne, če potem
               predstavniki delovnih teles v državnem zboru, ki jih vodijo pozicijske stranke,
               kritizirajo svoj izdelek in priporočajo, kaj vse bi bilo še treba pri tem proračunu
               spremeniti. Imajo pa večino v vseh delovnih telesih državnega zbora in bi to lahko že
               prej uskladili v sami koaliciji.</p>
               <p>S tem bi zaključil in mislim, da res nima več smisla razpravljati, naj rečemo temu,
               poračunu ali obračunu. Vendar na koncu leta se bo pokazalo, da tudi ta sprejet
               proračun ne bo zadoščal za vso javno porabo, ki se financira iz tega namena. To je pa
               še večja tragika. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp65">

               <speaker>PODPREDSEDNIK ANDREJ GERENČER:</speaker>

               <p>Hvala. Besedo ima gospod Špiletič.</p>
            </sp>
            <sp xml:id="SDZ2-Izredna-15-1997-10-02.sp66">

               <speaker>BOGOMIR ŠPILETIČ:</speaker>

               <p>Hvala lepa. Imam za vlado nekaj vprašanj. In sicer prvo vprašanje se nanaša na
               določitev obsega sredstev, ki so vladi na voljo za trošenje v obdobju začasnega
               financiranja. Namreč, 17. člen zakona o financiranju javne porabe je jasen in
               nedvoumen. Ta pravi, da vlada lahko v tem času porabi sorazmerno toliko kot v istih
               dobah po proračunu za prejšnje leto. Tega se vlada tudi zaveda in v svoji
               obrazložitvi, na katero je opozoril gospod Gaspari izza te govornice, je zapisano, da
               gramatikalna razlaga tega 17. člena res določa, da bi vlada smela v prvem trimesečju
               lanskega leta potrošiti le 262 milijard slovenskih tolarjev; ker je pa potrebovala
               več, je k temu prištela še to, to, to in to, in prišla na znesek 326, s katerim je
               pokrila vse potrebe.</p>
               <p>S takšnim ravnanjem, ocenjujem, da je vlada presegla svoja pooblastila, da je šla z
               uredbo nad zakon, za kar nima nobenih pooblastil, in potem tudi ostane instrument
               začasnega financiranja povsem brez potrebe. Namreč, začasno financiranje ima pomen
               samo takrat, kadar se v začasnem financiranju pokrijejo le najnujnejše potrebe države
               in je to hkrati tudi prisila, da se proračun čimprej predloži v parlament.</p>
               <p>Zato bi prosil od predstavnikov vlade, pa tudi od Sekretariata Državnega zbora, da
               se o tem izrečemo, kajti kasni tudi proračun za leto 1998, in poslanci imamo pravico
               biti seznanjeni o tem, kako bo vlada določala obseg sredstev v začasnem financiranju
               v letu 1998.</p>
               <p>Drugo, na kar bi s tem v zvezi še opozoril, je izjava gospoda ministra Gasparija, da
               s tem v zvezi, torej o začasnem financiranju in določanju obsega sredstev, ne želi z
               mano več govoriti izza te govornice. Dokler je on minister za finance Republike
               Slovenije in dokler se zadeva nanaša na javne finance Republike Slovenije, menim, da
               je dolžan govoriti s te govornice. Ko bomo pa govorili o <q>"Gasparijevih"</q> financah,
               takrat pa naj on govori s komer hoče, mene ne zanima to, pa ne bom govoril niti za to
               govornico, niti izven te govornice.</p>
               <p>Naslednje, kar bi prosil prav tako za enotno razlago, tako Sekretariata Državnega
               zbora za zakonodajo kot ponovno pojasnilo Ministrstva za finance, kako si razlaga 4.
               člen zakona o izvrševanju proračuna Republike Slovenije.</p>
               <p>Bom jasen: ali je obseg proračuna, ki ga bomo poslanci izglasovali v tem državnem
               zboru, absolutna gornja meja, ki se lahko poveča zgolj za dotacije in pa za kupnine
               po zakonu o lastninskem preoblikovanju podjetij, ali ta obseg povečujejo tudi poraba
               na podlagi kasneje sprejetih zakonov, ki širi obseg pravic iz javnih blagajn. Menim,
               da 4. člen zakona o izvrševanju proračuna določa <q>"plafon"</q> in da bi ob morebiti
               kasneje sprejetih zakonih moralo priti do rebalansa, če bi se hotelo povečati obseg
               javne porabe, ne pa da vlada to šteje kot avtomatizem. Mimogrede, predstavnik vlade
               je pojasnil, da tako ravnajo sklicujoč se na razpravo v državnem zboru.</p>
               <p>Naslednje, kar imam še za vprašati, pa sta dve, tri vprašanja, ki se nanašajo na
               zakon o spremembah in dopolnitvah zakona o izvrševanju proračuna, o čemer nismo
               pravzaprav v tej celotni dvodnevni razpravi govorili še nič. In s tem v zvezi bi
               prosil predstavnike vlade, da povedo, katere cilje zasledujejo s temi spremembami in
               dopolnitvami zakona o financiranju javne porabe. Namreč, če opozorim samo na tri
               zadeve.</p>
               <p>Prva od teh je, da določa, da se v obdobju začasnega financiranja lahko Republika
               Slovenija zadolži do višine ki je potrebna za odplačilo dolgov v obdobju začasnega
               financiranja. Sprememba pa pravi: <q>"če tako ni določeno s posebnim zakonom"</q>. Torej,
               širi manever koalicije, da si izglasuje poseben zakon in troši v nedogled.</p>
               <p>Naslednja sprememba pravi naslednje: <q>"Sredstva za realizacijo nacionalnih programov
               in zakonov, s katerimi je določen poseben način financiranja posameznih javnih
               potreb, se v letu 1997 zagotavljajo v znesku, določenim s proračunom, ne glede na
               znesek, ki je določen z nacionalnim programom ali z zakonom."</q> Torej, vlada skuša zdaj
               nam poslancem podtakniti kukavičje jajce, da bomo hkrati, ko bomo glasovali o
               spremembah in dopolnitvah zakona o izvrševanju proračuna, izglasovali tudi omejevanje
               pravic po vseh zakonih. Če hočete, namesto, da bi vlada prišla sem z reformami in s
               spremembami in dopolnitvah posameznih zakonov, si je vzela pravico, da bo sama rezala
               kruh, pač glede na to, koliko je kdo komu simpatičen, sklicujoč se na ta člen.</p>
               <p>Poleg tega<gap n="..."/></p>
            </sp>
            <sp xml:id="SDZ2-Izredna-15-1997-10-02.sp67">

               <speaker>PODPREDSEDNIK ANDREJ GERENČER:</speaker>

               <p>Končajte, prosim.</p>
            </sp>
            <sp xml:id="SDZ2-Izredna-15-1997-10-02.sp68">

               <speaker>BOGOMIR ŠPILETIČ:</speaker>

               <p>Naslednje je, da se ponovno omogoča in širi izvenproračunska poraba, ponovno pa
               sprašujem, kdo cenzurira poročila v skladu z 88. členom zakona o izvrševanju
               proračuna. V mislih imam prilogo 2 k poročilu o finančnem načrtu Agencije za sanacijo
               bank in hranilnic, ki manjka.</p>
            </sp>
            <sp xml:id="SDZ2-Izredna-15-1997-10-02.sp69">

               <speaker>PODPREDSEDNIK ANDREJ GERENČER:</speaker>

               <p>Hvala. Besedo ima gospod Boris Sovič.</p>
            </sp>
            <sp xml:id="SDZ2-Izredna-15-1997-10-02.sp70">

               <speaker>BORIS SOVIČ:</speaker>

               <p>Cenjene dame, spoštovani. Moj spoštovani predhodnik je pustil list. Če mu kaj
               pomeni, mu ga s hvaležnostjo vračam.</p>
               <p>Jaz sem danes želel opozoriti na problem postavke, to je postavke v Ministrstvu za
               znanost in tehnologije, postavke, ki se imenuje Informacijska in komunikacijska
               infrastruktura. Želel sem govoriti o tem, da bi kazalo na tej postavki pravzaprav
               zagotoviti nekaj dodatnih sredstev, če bi želeli zagotoviti učinkovito povezovanje
               Slovenije v evropsko informacijsko omrežje. Vendar žal, spoštovani, je včeraj prišlo
               do dogodka. Jaz bi rekel, da je to pravzaprav škandal nacionalnih razsežnosti, ko se
               je zgodilo, da ne samo, da Slovenija ne more več upoštevati in uporabljati dosedanjih
               povezav, ki jih je z Evropo imela, na Internetu, ampak so bile te zveze prekinjene.</p>
               <p>Cela Evropska zveza je namreč do sedaj imela omrežje Euronet, ki je delovalo na
               hitrostih približno 1 do 2 megabita na sekundo. Od spomladi naprej pa je začelo
               delovati evropsko omrežje Ten 34, ki deluje s hitrostjo 34 megabitov na sekundo. Samo
               tri srednjeevropske države so bile povabljene, da bi se priključile na to omrežje,
               Madžarska, Češka in Slovenija. Ne rabim posebej poudarjati žalostnega dejstva, da so
               vsi zagotovili vse potrebne predpogoje za to, da bi se v to omrežje vključili, samo
               Slovenija je edina država, ki tega ni zagotovila. Mi smo zdaj edina država, ki smo iz
               tega omrežja izločeni.</p>
               <p>To seveda pomeni, da so od včeraj naprej naše povezave z Internetom možne, torej z
               Evropo še samo preko Združenih držav Amerike. Od včeraj naprej imamo torej
               informacijska vrata praktično priprta. To je škandalozno dejstvo. To je dejstvo, ki
               je v celoti, pravzaprav neverjetno in odstopa od vsega, kar piše v Agendi 2000 in za
               kar se ta država zavzema. Graditev informacijskih avtocest je vsaj tako pomembna, kot
               graditev navadnih avtocest. Če se mi iz tega izločimo, spoštovani, potem ne samo, da
               onemogočimo komunikacijo naši znanstveni, poslovni sferi, ampak postajamo tudi bela
               lisa na zemljevidu. Če te ni na informacijski avtocesti, te ni, kot država te ni.</p>
               <p>Samo našo informacijsko avtocesto mesečno, vsaj do sedaj, je obiskalo več kot
               30.000, do 40.000 obiskovalcev. To je vsaj tako pomembno že kot, recimo nekatere
               aktivnosti na področju turizma. Kljub temu je včeraj prišlo do tega, da so se naša
               vrata v Evropo praktično zaprla, kar se interneta tiče, in paradoksalno, ravno v
               trenutku, ko je v Sloveniji bil zvezni kancler Republike Avstrije, je prišlo do tega,
               da povezavo med Ljubljano in Dunajem, ki bi omogočila to vključitev v internet, ni
               bila vzpostavljena. Zakaj? Tokrat, ne boste verjeli, niso problem sredstva.
               Ministrstvo za znanost in tehnologijo in Ministrstvo za šolstvo in šport sta si
               prizadevala in uspela zagotoviti potrebna sredstva, tudi vse ostale aktivnosti sta ti
               dve ministrstvi mislim da zgledno skoordinirala in omogočila, da bi se Slovenija
               lahko vključila v to povezavo. Vendar prišlo je do tega, da ni prišlo do soglasja med
               Arnesom in Telekomom. Telekom ima pač očitno svoje ambicije, ki so seveda legitimne.
               Vendar ne bi pričakovali, da bo vlada te različne interese znala med seboj uskladiti.
               To se ni zgodilo in rezultat je, da zdaj celo tujci nas opozarjajo, imam pismo,
               recimo generalnega direktorja omrežja evropskega, akademskega, ki opozarja, kako je
               nesprejemljivo, da prihaja do zamude in kako se bo Slovenija s tem izključila iz
               svetovne akademske skupnosti.</p>
               <p>Jaz mislim, da je to nesprejemljivo, zahteva odločno obsodbo takega nesprejemljivega
               ravnanja, ki nastaja zaradi ne dovolj dobre, očitno koordinacije znotraj vladnih
               resorjev. Mi imamo celo koordinatorja za univerzi znotraj vlade, pa je kljub temu
               ravno univerza zdaj s tem najbolj prizadeta. Jaz zato zahtevam, da ta koordinator
               pride pred ta državni zbor in pojasni, ali je to sestavni del politike te vlade, da
               bo Slovenijo, bi rekel odtrgala od Evropske zveze ali ne. Ker če to je tako, potem je
               tudi ta proračunska postavka nepotrebna, spoštovani.</p>
               <p>Če je intenca te nove politične matrike ta, da se bodo nam vrata v Evropo zapirala,
               da se bomo odtrgali od Evrope, potem naj to povedo, potem lahko še kje drugje kaj
               prihranimo v proračunu. Jaz temu odločno nasprotujem, sem ogorčen nad tem in to
               izničuje napore vseh, ki so do sedaj v Sloveniji na tem področju delali. Mnogo jih je
               bilo in z veliko težavo so iskali kontakte s, če hočete, svetovno akademsko
               skupnostjo in jih uspeli doseči. Slovenija je bila zgledno predstavljena na
               internetu. Zgledno je bilo sodelovanje naših znanstvenikov, in zdaj, ko se Evropa
               pravzaprav odpira na čisto nova pota, mi zaradi nekoordiniranosti, nesposobnosti,
               indolence, pravzaprav se iz tega izključujemo.</p>
               <p>Jaz mislim, da je to obsojanja vredno in jaz predlagam, da vlada vendarle to
               pojasni, ne samo nam, tudi naciji, ker tukaj gre za prihodnost te nacije. In če se
               bomo iz tega eleminirali, potem ne samo mi, tudi naši zanamci ne bodo imeli v Evropi
               nobene priložnosti in jaz temu nasprotujem. Hvala.</p>
            </sp>
            <sp xml:id="SDZ2-Izredna-15-1997-10-02.sp71">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Besedo ima gospod Samo Bevk. Gospod Bevk, samo trenutek, replika je.
               Gospod minister, izvolite.</p>
            </sp>
            <sp xml:id="SDZ2-Izredna-15-1997-10-02.sp72">

               <speaker>DR. LOJZE MARINČEK:</speaker>

               <p>Hvala lepa za besedo. Spoštovani poslanci! V kolikor so informacije, z vsem
               spoštovanjem gospoda Soviča, točne, gre sigurno, po mojem mnenju za en hud spodrsljaj
               in jaz osebno se bom zavzel že danes zvečer, predvsem bomo pa v ponedeljek se sestali
               ministri, doktor Gaber, gospod Bergauer in jaz, in bomo to stvar - najodločneje bom
               zahteval, da se vzpostavi prvotno stanje. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp73">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod minister. Besedo ima gospod Bevk.</p>
            </sp>
            <sp xml:id="SDZ2-Izredna-15-1997-10-02.sp74">

               <speaker>SAMO BEVK:</speaker>

               <p>Hvala za besedo, gospod podpredsednik. Spoštovani zbor! Ker mi je včeraj propadla
               pismena prijava zaradi opravičene odsotnosti, bom danes spregovoril samo o drugem
               delu moje razprave.</p>
               <p>Menim namreč, da je proračun tudi strukturno, po mojem mnenju, nepravilno sestavljen
               in je zelo neuravnotežen med posameznimi proračunskimi porabniki. Po mojem mnenju je
               cela vrsta dejavnosti in področij neupravičeno prezrta ali pa temeljito
               zapostavljena.</p>
               <p>Dovolite mi, da jih nekaj konkretno tudi naštejem. Tudi zaradi prekasnega
               sprejemanja proračuna je bil velik časovni zamik pri uresničevanju investicijskih
               programov. Če omenim, na primer, samo programe na področju izgradnje šolskega
               prostora; tam pa, kjer tečejo, občine v veliki meri same zalagajo denar, čakajoč
               seveda na državni proračun.</p>
               <p>Nadalje na področju kulture je podhranjena kompletna muzejska dejavnost. To predvsem
               trdim z vidika evropsko primerljivih rezultatov in dosežkov slovenskih muzejev, tako
               da se tej dejavnosti, po mojem mnenju, namenja absolutno premalo denarja. Samo
               konkretno: Forum EMI-ja pod okriljem Sveta Evrope že dvajset let razpisuje natečaje
               za najboljše muzeje v Evropi. Od leta 1989 na teh natečajih sodelujejo tudi slovenski
               muzeji in od desetih udeležencev je bilo deset muzejev nominiranih. Dobili so eno
               priznanje, ki je šlo v Ljubljano in dve najvišji nagradi v Kobarid in Idrijo. Mislim,
               da je tudi zaradi teh evropsko primerljivih rezultatov treba to dejavnost bolje
               vrednotiti.</p>
               <p>Tudi na področju varovanja kulturne dediščine je sredstev premalo. Predvsem bi tukaj
               opozoril praktično na sredstva, ki so enaka ničli - namreč za odkupe muzejskih
               predmetov, ki sedaj romajo čez mejo in postajajo tako last tujcev, ker muzeji nimajo
               denarja, da bi to našo premično kulturno dediščino, ki je na trgu, tudi kupili.</p>
               <p>Naslednje področje, ki je prav tako v proračunu podhranjeno in je s tem nekako tudi
               povezano, kar sem prej povedal, je turizem. Da se gospodarski panogi, ki po vseh
               kazalcih dosega najboljše rezultate v svetovnem merilu, namenja tako malo denarja,
               razumem predvsem kot pomanjkanje vizije nadaljnjega gospodarskega razvoja Slovenije.</p>
               <p>Še eno bolečino nosim v srcu, če se lahko tako izrazim, pa tudi več mojih kolegov je
               o tem že spregovorilo. Absolutno premajhna so sredstva za financiranje dejavnosti
               Slovencev v zamejstvu in po svetu. Leta 1996 je bilo najhujše v novejši zgodovini za
               slovensko manjšino v Italiji. Italijanski državi je namreč uspelo spodrezati
               ekonomsko bazo naši manjšini čez mejo v Italiji. Da pa po lastni manjšini udari še
               matična država s tako sramotno nizkim indeksom, pa je naravnost nerazumljivo.</p>
               <p>Tudi na področju Ministrstva za ekonomske odnose in razvoj je zapostavljeno področje
               varstva potrošnikov. Mislim, da je ta postavka predvsem rezultat spora med Uradom za
               varstvo potrošnikov in med Zvezo potrošnikov Slovenije. Indeks je komaj 88.</p>
               <p>Iz lastnega okolja pa moram izpostaviti zastoj pri sanaciji ilegalnega ali tajnega
               odlagališča radioaktivnih odpadkov v Zavratcu. Kajti po vseh terminskih planih in
               obljubah ministra in ministrstva, bi morala biti zadeva v Zavratcu po več kot 30
               letih v letošnjem letu končno ad acta. Pa ima v proračunu ima Agencija za
               radioaktivne odpadke indeks komaj 96.</p>
               <p>Še nekaj stvari imam tukaj zapisanih, ker se mi počasi čas izteka, bom še nekaj
               povedal o občinah.</p>
               <p>Glede financiranja občin. Vladi, ne prejšnji ne sedanji, še ni uspelo sprejeti meril
               za financiranje občin. Tako vlada kot državni zbor vzpodbujata nastajanje novih in
               novih občin. Mislim, da je to nedopustno, vse do takrat, dokler se ne zagotovi
               ustrezno delovanje in financiranje obstoječih 147 občin.</p>
               <p>Proračun pa mi ni simpatičen tudi zaradi tega, ker območje iz katerega prihajam, v
               državno blagajno prispeva mnogo več denarja, kot ga potem to področje tudi iz
               državnega proračuna dobi.</p>
               <p>No in ker je zapiskalo bi povedal še to, kot je dejal eden izmet mojih kolegov
               poslancev iz vladajoče koalicije, ki je dejal, da proračun ni prepozen, le leto je
               prišlo prehitro naokrog.</p>
            </sp>
            <sp xml:id="SDZ2-Izredna-15-1997-10-02.sp75">

               <speaker>PODPREDSEDNIK ANDREJ GERENČER:</speaker>

               <p>Hvala gospod Bevk. Besedo ima gospod Lojze Peterle.</p>
            </sp>
            <sp xml:id="SDZ2-Izredna-15-1997-10-02.sp76">

               <speaker>ALOJZ PETERLE:</speaker>

               <p>Spoštovani! Rad bi opozoril na eno od pomembnih razlik v tem, kako vidi naše
               gospodarsko stvarnost, predsednik vlade in kako jo vidi Evropska zveza, kamor se
               menda namenjamo.</p>
               <p>Gospod predsednik je v svojem nastopu trdil, da konkurenčnost, trdil to v petek, 26.
               septembra, da se je konkurenčnost našega gospodarstva izboljšala leta 1996 in se
               izboljšuje tudi v letu 1997. Gospodarski rezultati niso slabi, so sorazmerno dobri,
               govorim oziroma citiram iz magnetograma. Naprej je povedal ponovno, da gospodarska
               gibanja v letošnjem letu še enkrat niso slaba, izvoz narašča, konkurenčnost se
               popravlja. To vse kar se lepo godi, pomeni nadaljnjo povečevanje konkurenčnosti
               našega gospodarstva in tudi ustrezne stopnje rasti v osrednjem obdobju, s tem da
               ponovno ne vem, katere so ustrezne stopnje rasti.</p>
               <p>Ko gledam oceno Evropske zveze, berem pri gospodarskih - pardon Evropske komisije,
               berem pri Sloveniji pod gospodarskimi kriteriji naslednje. Hitra rast plač in nizka
               rast produktivnosti povzroča upadanje konkurenčnosti.</p>
               <p>Gospe in gospodje! Komu naj torej verjamemo? S tem se bomo verjetno še ukvarjali,
               kakor jaz razumem gospodarske podatke iz gospodarske statistike. Mislim, da je
               Bruselj bliže resnici in rad bi se skliceval na konjukturna gibanja, ki nam jih
               pošilja poslancem Gospodarska zbornica, tam po splošni relativni pozitivni oceni, češ
               da se letos bolj pozitivna konjuktura obeta v drugem, kot v prvem polletju. Ob tej
               relativno ugodni oceni, pa beremo, da se tendenca industrije razmerna trgu dela zelo
               slabša, da se likvidnost gospodarstva ne izboljšuje. Še naprej so močni stroškovni
               pritiski na gospodarske družbe, stroški na delovno uro so se v enem letu povečali med
               5 in 10%.</p>
               <p>Gospe in gospodje! Kasneje je potem tudi podatek, da se je to zgodilo, da je
               povprečna urna postavka stroška plače, 11% višja kot leta 1996. Primerjajmo to malo z
               inflacijo in še s kakšnim drugim podatkom, pa bomo videli tudi tisti, ki smo manj
               ekonomije zaužili v mladih letih, da se na tak način konkurenčnost ne povečuje.</p>
               <p>Je tudi trend padanja zaposlenosti, v gradbeništvu nekaj boljše, hvalo bogu. Glede
               izvoza pa v dolarskem izračunu pomeni 1% manj kot v lanskem letu, povprečna bruto
               plača se je povečala pa za 13,8.</p>
               <p>Ponovno opozarjam na razliko s produktivnostjo in z inflacijo in se sprašujem, kako
               je z oceno iz ekonomije našega gospoda predsednika vlade.</p>
            </sp>
            <sp xml:id="SDZ2-Izredna-15-1997-10-02.sp77">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Peterle. Besedo ima Herman Tomažič.</p>
            </sp>
            <sp xml:id="SDZ2-Izredna-15-1997-10-02.sp78">

               <speaker>HERMAN TOMAŽIČ:</speaker>

               <p>Gospod predsedujoči, kolegi in kolegice! Najprej nisem mislil razpravljati, ampak
               glede na to, kaj vse je bilo rečeno ob tem proračunu, se mi vendarle zdi potrebno, da
               opozorim na nekatere zadeve tudi sam.</p>
               <p>Predvsem menim, da proračun ne upošteva dovolj enakomernega razvoja regij. To se
               morda niti ne da v proračunu 1997 ali sploh ne posebej urediti, vendar so posamezne
               regije v tako neenakopravnem položaju, da bo na tem področju vendarle treba nekaj
               storiti. Nekaj tega je sicer bilo danes rečenega, sam pa bi vendarle hotel
               predstaviti razmere, ki jih poznam, to se pravi na Koroškem, kjer kot regija v
               zadnjem času izrazito zaostajajo.</p>
               <p>V proračunu za leto 1997, pa če seštejem vse tisto, kar se bo po pričakovanju
               usmerilo v to regijo, je tega tako malo, da me to navdaja s skrbjo, še posebej zato,
               ker ni mogoče oceniti, ali je to le slučaj ali pa je to mogoče v prihodnjih
               proračunih spremeniti, da bodo bolj regijsko razvojno naravnani. Za ilustracijo samo
               trije bolj kompleksni podatki, kjer ne vidim primerne podpore v tem proračunu.
               Nezaposlenost v tej regiji dosega 24%, vsaj v nekaterih delih, kot je Dravska dolina,
               pa kljub temu temu področju grozijo še mnogi stečaji, kot je na primer Tekstilna
               tovarna v Otiškem Vrhu, kot je Livarna v Vuzenici, kot so nekateri obrati Lesne in
               podobno.</p>
               <p>Prometno je ta regija odmaknjena, izrazito odmaknjena. Do prve avtoceste je ponekod
               več kot 70 kilometrov daleč, manj kot 45, 50 ni nikjer.</p>
               <p>Železnica Maribor-Avstrija zaostaja v svojem razvoju in v tem proračunu pravzaprav
               sploh ni omenjena. Ukinjena železnica Dravograd-Velenje ni našla še svojega mesta za
               obnovo.</p>
               <p>Magistralna cesta Maribor-Dravograd-Arja vas je izredno dotrajana, manjkajo predvsem
               obvoznice. Izrazit primer je obvoznica Radlje ob Dravi, za katero se že pravzaprav
               borimo 20 let.</p>
               <p>Podeželje na tem področju ima izrazite razvojne zaostanke, kar seveda velja tudi za
               druge, ampak ker govorim o Koroški, poudarjam, da gre za hribovito podeželje, za
               problem gozdnih cest, ki so v bistvu javne ceste, ne gozdne ceste, in jih je za preko
               900 kilometrov v tem okolju; za zakonodajo, ki ne omogoča ali omejuje dodatne
               dejavnosti na kmetijah, za CRPOV, ki v tem proračunu in že v prejšnjih ni imel dovolj
               podpore oziroma sredstev. Za ta področja torej ne vidim dovolj podpore v tem
               proračunu, glede na potrebe in ne glede na to, koliko smo uspeli ali bomo uspeli
               zlobirati sredstev za to okolje. Še slabše je seveda na nekaterih drugih področjih,
               ko gre za vprašanje zdravstva, kulture, športa, ekologije, turizma itn., ker
               praktično ni na tem področju nobenih vlaganj. Zato seveda menim, da bo vendarle
               potrebno več razmisleka o skladnejšem regionalnem razvoju.</p>
               <p>Pa še dve zelo kratki repliki. Gospod Zamernik pravi, da je najslabša regionalna
               cesta na Pavličevo sedlo. Pravim, da je najslabša regionalna cesta Vuhred - Ribnica,
               ki jo gradimo že 10 let po 100 metrov na leto in bi pač z gospodom Zamernikom to
               pogledala in se skušala uskladiti.</p>
               <p>In pa še kratka replika glede otrok. Imam štiri otroke; upam, da je to v skladu s
               kriteriji, ki so bili danes že povedani. Hvala.</p>
            </sp>
            <sp xml:id="SDZ2-Izredna-15-1997-10-02.sp79">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Besedo ima Ciril Pungartnik.</p>
            </sp>
            <sp xml:id="SDZ2-Izredna-15-1997-10-02.sp80">

               <speaker>CIRIL METOD PUNGARTNIK:</speaker>

               <p>Spoštovani podpredsednik, spoštovane poslanke in poslanci! Nisem imel pravzaprav
               namere govoriti v splošni razpravi, vendar pa glede na nekatere predhodne razprave je
               prav, da se dveh področij malo dotaknemo. To sta kmetijstvo in pa lokalna samouprava
               oziroma občine.</p>
               <p>Kar precej razpravljavcev je dalo vedeti, kako je bilo kmetijstvo v preteklosti,
               nekje tam do leta 1990, zapostavljeno, kako strašno je stagniralo itn. Moram reči, da
               to ni res. Tako kmetijstvo kot delavstvo je po vojni plačalo svojo ceho, eni bolj,
               drugi manj, ampak spomnimo se, da je tudi delavec moral dva, tri mesece delati za ene
               <q>"gojzarje"</q> po vojni. Od let 1960 in 1970 naprej pa so bila vlaganja v kmetijstvu kar
               precejšnja. Od tega, da je cela družba prevzela veliko solidarnost za zdravstveno,
               pokojninsko zavarovanje in tudi na mnogih drugih stvareh, kot so bile zadruge, ki so
               kar precej sredstev dobivale za kreditiranje. Danes govoriti, da v tem času je naše
               kmetijstvo stagniralo, je čisto navadna neumnost. Zakaj? Saj vidite podatke, kako je
               napredovalo v smislu produktivnosti na hektar ali na molznost krav itn. Skratka,
               povečevalo se je. Solidarnost pa je bila zelo velika. Vsak delavec v industriji je
               tri stvari plačeval za kmeta. Plačeval je preko svojega socialnega in zdravstvenega
               zavarovanja več, kot je bila solidarnost. Drugič, plačeval je za zemljiško občinsko
               skupnost in še prispevek za pospeševanje kmetijstva. Mi smo v tem času vendarle
               kmetijstvo opremili, jaz ne mislim, da je bilo dobro. Ko smo imeli razne delegacije
               iz Avstrije, iz Italije in smo povedali, koliko imamo kmetij pa koliko ima kmetija
               zemlje in pa koliko imamo traktorjev, so se samo za glavo prijemali. En drug problem
               je, ki pa tudi v tem času od leta 1990 naprej strahotno stagnira. To je ena resna
               orientacija, kaj pravzaprav hočemo v kmetijstvu doseči. O letošnjem proračunu jaz ne
               bi govoril, saj več ali manj, tak je, kakršen je, mogoče se bo kaj spremenilo. Ampak,
               če kdo rabi, potem kmetijstvo rabi mnogo mnogo večjo postavko, pa ne enkrat, dvakrat,
               trikrat, desetkrat, stokrat večjo za zemljiške operacije. Mi s strukturo, posestno
               strukturo in parcelno strukturo kmetijskih obdelovalnih zemljišč, kakršno imamo,
               nimamo nobene perspektive. In jaz mislim, da je tu tisto bistvo, da bi moral proračun
               Slovenije v prihodnosti biti mnogo bolj naravnan v spodbujanje in sovlaganje tam,
               kjer bi se združevale parcele, kjer bi se večale perspektivne kmetije, da bi mogoče
               čez 20, 30 let pa le prišli do kmetijskih enot, ki bi dejansko lahko na zemlji imeli
               toliko proizvodnje, da bi tudi kmet lahko živel.</p>
               <p>Problem, ki je nastal zdaj v zadnjih letih, je pa velik. Torej, ni več poceni
               kreditov, pod ceno, ki bi razvrednotili, in dejansko je problem, kako naj kmet, ki
               ima 2 ha orne zemlje, potem nov traktor nabavi. Cene so se glede na industrijske
               izdelke znižale. V tem smislu jaz mislim, da bi morali v prihodnje zastaviti
               proračun. Če se da pa letos kaj v tem kmetijskem sklopu narediti, bi morali pa že v
               letošnjem kaj več denarja nameniti za te nakupe zemljišč in da jih potem postopoma
               dobijo kmetije, ki so perspektivne.</p>
               <p>Drugi del pa glede samih občin. Nekateri so govorili in to celo, kako je treba
               občinam več denarja dati in tako naprej. Občine so bile kastrirane z viri prihodkov s
               1.1.1992. To moramo vedeti. Ne pred letom dni ali pa dvema. S 1.1.1992 je bila
               narejena kastracija, dobesedno kastracija izvirnih prihodkov občin. Od takrat naprej
               se z nekimi indeksi poskuša nekaj uravnavati, z nekimi boleznimi in bolnimi<gap n="..."/></p>
            </sp>
            <sp xml:id="SDZ2-Izredna-15-1997-10-02.sp81">

               <speaker>PODPREDSEDNIK ANDREJ GERENČER:</speaker>

               <p>Gospod Pungartnik, prosim zaključite misel.</p>
            </sp>
            <sp xml:id="SDZ2-Izredna-15-1997-10-02.sp82">

               <speaker>CIRIL METOD PUNGARTNIK:</speaker>

               <p><gap n="..."/>tehnikami dajanja nekih denarjev. Tu je nujno treba priti do novega načina
               financiranja občin, kjer bi bila razvojna komponenta notri. Pa ne zato, ker se tako
               borim za občine, ampak mi vsi točno vemo, da čim na nižjem nivoju se dinar uporabi,
               boljše efekte daje. V krajevni skupnosti 1 tolar pomeni 1,5 tolarja, na občini 1
               tolar 1 tolar, v republiki pa tudi že manj.</p>
            </sp>
            <sp xml:id="SDZ2-Izredna-15-1997-10-02.sp83">

               <speaker>PODPREDSEDNIK ANDREJ GERENČER:</speaker>

               <p>Gospod Pungartnik, prosim zaključite.</p>
            </sp>
            <sp xml:id="SDZ2-Izredna-15-1997-10-02.sp84">

               <speaker>CIRIL METOD PUNGARTNIK:</speaker>

               <p>Hvala. Drugo pa samo še to. Proračun je prevelik. Prevelik je ravno toliko, kolikor
               ni realno pridelan, kolikor se ni povečal realno družbeni proizvod. Denarja je dosti.
               Hvala.</p>
            </sp>
            <sp xml:id="SDZ2-Izredna-15-1997-10-02.sp85">

               <speaker>PODPREDSEDNIK ANDREJ GERENČER:</speaker>

               <p>Gospod Pungartnik, prosim zaključite. Besedo ima Jože Avšič, zadnji razpravljavec in
               upam, da smo tudi potem nekako zaključili razprave. Prosim.</p>
            </sp>
            <sp xml:id="SDZ2-Izredna-15-1997-10-02.sp86">

               <speaker>JOŽE AVŠIČ:</speaker>

               <p>Hvala, gospod predsednik. Odločil sem se pravzaprav, ker eno področje tudi vsebinsko
               ni bilo niti slučajno opredeljeno, pa mislim, da ni nepomembno, tako za delovanje
               države, državnih organov, pa tudi nekaterih lokalnih skupnosti, ki živijo ob mejah.
               Gre za področje podcenjenega proračuna za delovanje vladnega organa, vladnega urada
               skupnih služb. Jaz sem o tem razpravljal na Odboru za notranjo politiko, vendar smo
               ugotavljali, da ta odbor niti ni matični organ. Ne vem, če se dobro zavedamo, zlasti
               v tistih občinah, kjer so sedeži upravnih enot, da ta proračun ne predvideva niti
               investicijskega vzdrževanja v upravnih enotah. Mi v tistih občinah, kjer so sedeži
               upravnih enot, v bistvu ponujamo gostoljubje državni upravi brez pravih najemnin in
               pristajamo pravzaprav na to, da niti tista najnujnejša dela za vzdrževanje objektov,
               v katerih delujejo upravne enote, država ne bo krila. Seveda razpravljam v tem
               smislu, da bi vsaj za prihodnje leto to zadevo popravili.</p>
               <p>Govorim tudi o mejnih prehodih na južni meji, ki so bili ob času osamosvajanja na
               hitro postavljeni in ki so popolnoma neurejeni. Tudi to področje je v tem sklopu in z
               indeksom 86, na lansko porabo se bo stanje samo še poslabšalo.</p>
               <p>Gospod podpredsednik, prvič se oglašam ob tej razpravi, zato nimam slabe veste, da
               bom izkoristil še kakšno minuto, kajti to, da smo odločno preveč porabili časa, so
               verjetno krivi drugi. Vendar bi na koncu ob tem, da je mnogo razpravljavcev govorilo
               o pravnosti države, o nepravnem postopku okoli predlaganja proračuna, le opozoril, da
               se tudi mi v državnem proračunu ne obnašamo vedno v skladu z ustavo in zakoni. Že
               samo dejstvo, ki sem ga na zadnji nočni seji predlagal, da bi se državni zbor
               obvezal, da bomo upoštevali pri ustanavljanju novih občin zakon o občinah in pogojih
               za ustanovitev občin, je dokaz, da tudi državni zbor ni vedno pripravljen spoštovati
               zakonov. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp87">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Niste prekoračili, še ste imeli 2 minuti. Replika, gospod Hvalica.</p>
            </sp>
            <sp xml:id="SDZ2-Izredna-15-1997-10-02.sp88">

               <speaker>IVO HVALICA:</speaker>

               <p>Hvala lepa, gospod predsedujoči. Gospod Avšič, ravno to, kar ste rekli, bi bilo
               vredno razmisleka, ne trošimo časa po nepotrebnem. Ali si lahko predstavljate, če
               zdaj zaključimo in ne sprejmemo tega proračuna, država bo itak - zagotavljamo z
               zakonom o začasnem financiranju - funkcionirala, koliko časa lahko prihranimo in ga
               uporabimo za kaj drugega v tem državnem zboru? Tu je prilika, glasujte proti
               proračunu, proračuna za leto 1997 ne rabimo oktobra meseca, dajmo porabiti čas za
               proračun 1998 in za druge stvari, ker sicer, jaz ne vem, koliko vi poznate to
               proceduro, namreč z današnjem dnem ta zadeva ne bo sprejeta, potem gremo v delovna
               telesa, amandmaji, sprejem amandmajev v delovnih telesih, sprejem amandmajev na
               plenumu državnega zbora, to bo trajalo še 2 meseca. Ravno do božiča bomo končali. Ali
               ima to smisel, ko ta država potrebuje prenekatero drugo stvar, ki bi jo morali tu
               urediti. To tudi ljudje pričakujejo. Torej, zadeva je jasna, pogovoriti se, jaz tega
               nisem vrgel kar tako. Mislim silno resno. Nima smisla! Povedali smo si, kar smo si
               imeli povedati, ampak to je vse po toči zvoniti<gap n="..."/> Jaz pravim sicer, da je koristno,
               ker ugotoviš vsaj krivca, ta je ugotovljen, ga ni trenutno tu in zadeva bo
               urejena.</p>
               <p>Poglejte resno spoštovani kolegi, koalicije in opozicije, razmislimo o tej varianti.
               Pridimo tu do nekega konsenza, naredili bomo več za slovensko državo, za naš ugled in
               tudi vlado bomo rešili pred sramoto. Enostavno spustimo to zadevo skozi, financiranje
               je urejeno in dajmo se pogovarjati o proračunu resno, ker smo že v zamudi, veste,
               danes je 2. oktober, o proračunu 1998. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp89">

               <speaker>PODPREDSEDNIK ANDREJ GERENČER:</speaker>

               <p>Hvala. Replika dr. Marinček, Minister za znanost in tehnologijo.</p>
            </sp>
            <sp xml:id="SDZ2-Izredna-15-1997-10-02.sp90">

               <speaker>DR. LOJZE MARINČEK:</speaker>

               <p>Hvala lepa. Predvsem bi jaz rad pojasnil gospodu poslancu iz ZLSD. Naše ministrstvo,
               ustanavljamo bodoče narodne in kulturne dediščine, v kateri se trudimo zaščititi vse
               nacionalne zbirke in tudi muzeje in v kolikor gospodje poslanci, bo ta proračun za
               leto 1997 sprejet, čim prej bo sprejet, tem prej bodo te zbirke in ti muzeji dobili
               tudi denar. To se pravi, da je tudi v vašem interesu in v interesu opozicije, da se
               ta, če ste res državotvorna opozicija, če ste res opozicija, kot se spodobi za
               Slovence.</p>
               <p>Jaz vam bom govoril o katastrofalnem položaju znanosti, če ne bo ta proračun
               sprejet. Mi smo se zelo trudili in tudi sami dobro veste, od vsega začetka, da bi
               znanost dobila več denarja. V tem smislu smo mislili, da smo uspeli, vendar se je
               stvar zavlekla. V kolikor ta proračun ne bo sprejet, nam grozi razpad celotne
               znanosti. Niti tolarja ne bomo dali za tehnološke spodbude, za katere sta namenjeni 2
               milijardi tolarjev. To se pravi, da tiste tehnološke spodbude, ki so ovrednotene,
               projekti so ovrednoteni, to se pravi, da to ni metanje denarja v črne luknje, ampak
               je pametno ekonomično vlaganje denarja v naše gospodarstvo. Da ne govorim o opremi,
               ki je zastarela in za katero bi morali letos dati 700 milijonov najmanj, če bi hoteli
               vsaj malo obnoviti. Oprema v znanosti hitro zastara. Lahkomiselno govoriti o tem, da
               je potrebno proračun oziroma dvanajstine držati do konca leta, to je za državo slabo.
               Vam čisto res povem!</p>
               <p>Prosil bi vas poslance opozicije! V imenu znanosti in v imenu kmetijstva, kjer
               delamo v bistvu na slovenski ravni, in to po mojem principu je prva država, potem je
               stranka, potem sam pa jaz. Vas bi prosil, da storimo skupaj vsi vse, da se ta poračun
               za leto 1997 vseeno sprejme. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp91">

               <speaker>PODPREDSEDNIK ANDREJ GERENČER:</speaker>

               <p>Hvala, gospod minister. In še res zadnji Jurij Malovrh, ki se je včeraj prijavil, pa
               ga, žal, ni bilo, ima danes možnost.</p>
            </sp>
            <sp xml:id="SDZ2-Izredna-15-1997-10-02.sp92">

               <speaker>JURIJ MALOVRH:</speaker>

               <p>Spoštovani predsedujoči, hvala lepa za besedo. Spregovoril bi nekaj besed o tem, da
               smo pred leti sprejemali v tem državnem zboru v prejšnji sestavi nacionalni program
               Slovenskih železnic. Pa vendar, ko sem listal ta proračun, vidim, da ni denarja niti
               za obnovo, še manj pa za modernizacijo. Zato ne vem, zakaj sprejemamo nacionalne
               programe, ali samo zato, da pomirimo duhove in svojo vest, ali zato, da bi karkoli
               storili. Za obnovo manjka približno sedem milijard, in sicer je potrebno obnoviti
               elektro-relejne singnalnovarnostne naprave, potem je potrebno obnoviti proge, kajti
               hitrosti na progah so čedalje nižje, postaje, ki jih je zgradila pokojna
               Avstro-Ogrska, nam niso v čast, medtem ko je vozni park na železnici zastarel. Te
               tako imenovane <q>"gomulke"</q> so stare že preko 30 let.</p>
               <p>Glede modernizacije. Če se hočemo vključiti v evropske tokove BRUT-a, morajo biti
               hitrosti na naših progah 160 kilometrov in več. Potrebna bodo izvennivojska križanja,
               potrebna bodo sodobna vlečna sredstva, potrebna bo povezava z dvotirno progo za Luko
               Koper, za Madžarsko, hitri vlaki in pa oprtni sistem po režimu ABC, o katerem je bilo
               že veliko govorjenega. Jaz se bojim, če v to panogo gospodarstva ne bo vloženih
               sredstev, da bomo prav kmalu otok v tej Evropi in da nas bodo drugi zaobšli po
               avstrijski Koroški in pa po italijanski strani.</p>
               <p>Še nekaj, kar bi tule rekel. Nisem opazil gradnje hidroelektrarn na tej tako
               imenovani savski verigi. Talum Kidričevo je dolžan elektrogospodarstvu približno 200
               milijonov mark, toliko pa stane tudi hidroelektrarna Boštanj. Če bi se to uspelo
               dogovoriti, bi se verjetno gradnja tega objekta lahko pričela. To pa govorim zaradi
               tega <stage>(tako za železnico kot za hidroelektrarno)</stage>, da zemljišča za avtoceste še niso v
               celoti odkupljena in bo gradbena operativa tako v letošnjem letu zaradi pozno
               sprejetega proračuna kot v prihodnjem letu v zelo velikih težavah.</p>
               <p>Nekaj besed bi rekel še tudi za sredstva, ki so namenjena Ministrstvu za okolje in
               prostor. Letos je v letošnjem proračunu 7% manj, kot bi po tej rasti moralo biti. Če
               pa še prištejemo temeljno obrestno mero, znaša to približno 17%. To pa je degradacija
               slovenskega prostora, kajti občine velikokrat kandidirajo za sredstva in se
               naslanjajo na ta sredstva za izgradnjo vodovodov, kanalizacij. Notri tudi niso
               zapopadena sredstva za urejanje vodotokov, hudournikov, za urejanje plazov. Zelo so
               zmanjšana sredstva za potrebe demografije, in mislim, da se bo podeželje na
               demografsko ogroženih področjih še kako praznilo. Premalo so samo te avtocestne
               povezave, premalo je samo center Slovenije, treba bo slej ko prej ohraniti tudi
               podeželje v vseh teh njihovih razvojnih potrebah.</p>
               <p>Naše področje, od koder izhajam, je izrazito demografsko ogroženo. Drugo, kar pa je,
               je veliko število nezaposlenih. In če bo vse tisto, kar sem prej povedal, tako na
               železnicah, tako v hidroelektrarnah, tako v pomanjkanju dela tudi na avtocestnem
               področju, bo število nezaposlenih še toliko večje in težave še toliko večje.</p>
               <p>Zato mislim, da ta proračun ni razvojno naravnan, ampak je naravnan samo za to, da
               se ohranja neke vrste socialni mir. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp93">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod Malovrh. S tem smo izčrpali prijavljene. Besedo dajem gospodu
               Špiletiču, potem pa gospe dr. Zbačnikovi.</p>
            </sp>
            <sp xml:id="SDZ2-Izredna-15-1997-10-02.sp94">

               <speaker>BOGOMIR ŠPILETIČ:</speaker>

               <p>Spoštovani! Jaz sem predstavnikom vlade in pa predstavnikom Sekretariata za
               zakonodajo in pravne zadeve Državnega zbora naslovil pet vprašanj, če se ne motim.
               Odgovora nisem doslej prejel nobenega. Jaz bi vendarle prosil, za odgovore na
               zastavljena vprašanja, v kolikor pa ne, gospod predsedujoči, prosim, da ugotovite, da
               vlada ni pripravljena odgovarjati na zastavljena vprašanja, niti predstavnik
               Sekretariata Državnega zbora.</p>
            </sp>
            <sp xml:id="SDZ2-Izredna-15-1997-10-02.sp95">

               <speaker>PODPREDSEDNIK ANDREJ GERENČER:</speaker>

               <p>Hvala. Želi kdo od predstavnikov vlade odgovoriti? Predstavnik Sekretariata za
               zakonodajo, gospod Baškovič, prosim.</p>
            </sp>
            <sp xml:id="SDZ2-Izredna-15-1997-10-02.sp96">

               <speaker>MILAN BAŠKOVIČ:</speaker>

               <p>Hvala lepa. Jaz sem poskušal dobiti magnetogram tistega dela seje, kjer se pojavlja
               to vprašanje, vendar mi ga iz tehničnih razlogov ni uspelo dobiti, ker še ni bil do
               te faze dan na razpolago. Kolikor sem si pa sam zapomnil, ko sem poslušal, je seveda
               večina vprašanj vsebinske narave, finančne narave in na to lahko res samo vlada
               odgovarja, ne pa sekretariat.</p>
               <p>Kar pa zadeva pojasnila v odnosu na zakonodajo in v odnosu na uredbo vlade v tem
               sklopu, bi pa rad samo nekaj načelnega povedal. Namreč, ali je uredba vlade v
               konkretnem primeru v okviru pooblastila in sredstev, ki so v zakonu o financiranju in
               proračunu, in tako naprej, na razpolago ali ne, ali so kakšni nameni in izdatki
               sporni, tudi v tako vprašanje se naš sekretariat ne more spuščati. To so vsebinsko
               finančna vprašanja, za katere imamo tudi Odbor za kontrolo izvajanja proračuna, Odbor
               za finance in tako naprej, ki bi bila prej za to poklicana. Tudi sicer ni v
               kompetenci sekretariata, da bi se odzival na ocene konkretnega akta vlade ali
               kakšnega drugega organa, to ni naš domet. Ob tem moram pa reči, da če je, in to vsaj
               v osnovi čutim, da so pooblastila vladi dana v sistemskem zakonu, še posebej pa potem
               zakon o začasnem financiranju, kjer imamo specifično ureditev, se pravi, da uredbe so
               fondirane na pravni podlagi, do kod in kako finančno, to pa ni moj problem. Ampak, če
               hočemo na to vplivati, seveda državni zbor mora upoštevati načelo ustave o delitvi
               oblasti. Mi smo zakonodajna oblast, vlada je vrh izvršne oblasti, z ministrstvi vred.
               Državni zbor lahko vpliva po ustavi, po zakonu o vladi in po poslovniku tako, da
               lahko poziva, izzove razpravo, naslavlja vprašanja, izzove tudi razpravo o
               nezaupnici, interpelaciji, vse to je možno v razmerju do vlade uporabljati. Ne more
               pa državni zbor uredbe vlade ukinjati, razveljavljati in spreminjati, to ne gre. Ima
               pa možnost po zakonodaji in po ustavi, če se za to odloči, seveda državni zbor kot
               institucija, kot celota, da izpostavi to vprašanje pred ustavnim sodiščem in tam
               izpodbija zakonitost in ustavnost uredbe. Sicer pa je uredba akt izvršne oblasti. To
               čisto načelno.</p>
               <p>Tukaj pa gre seveda za razmerja političnih odnosov, materialnih, vsebinskih in to
               zopet ni naša sfera. Glede samih uredb vlade bi pa na nekaj opozoril, kar ni bilo
               predstavljeno. Poleg tistih običajnih odnosov, ki so urejeni v zakonu o financiranju
               javne porabe, potem v zakonu o izvrševanju proračuna, imamo letos posebno situacijo,
               ki je urejena v zakonu o tako imenovanem začasnem financiranju. In poglejte, tukaj v
               2. členu je to značilno, zato poudarjam, je rečeno, da za financiranje nalog v tem
               obdobju začasnega financiranja se uporabljajo sredstva, ki so zagotovljena v skladu
               in tako naprej, z zakonom o financiranju javne porabe, ampak to uredbo o začasnem
               financiranju potreb iz proračuna Republike Slovenije v prvem polletju 1997 in s tem
               zakonom. Se pravi, mi smo v tem državnem zboru s tem 2. členom dejansko uredbo vlade,
               ki regulira začasno financiranje za prvo polletje 1997, prelili v okvir zakona.
               Uredbo z vsem, kar sama prinaša. Se pravi, da je postala po naši volji, volji
               državnega zbora, sestavina zakona in se ta sredstva tukaj zdaj vodijo v tem okviru.
               Uredbo sedaj napadati za prvo polletje, jo izničevati, je treba s tega vidika
               upoštevati, da je to sedaj pravzaprav postalo zakon v tem smislu, za prvo polletje.
               Za nadalje, za nadaljnje obdobje je pa tudi ta specialni zakon napisal v 3. členu, to
               je zopet ta enkratna situacija, ko je dal okvir, se pravi sredstva iz uredbe, dodatna
               sredstva iz tega zakona, tista izjemna, to je po prvem odstavku okvir financiranja za
               naprej, če ni sprejet proračun do 30. junija tega leta, kar pa dejansko ni bil in to
               je sedaj ostalo kot materialna podlaga proračuna v okviru tega zakona. Potem je pa
               specialno pooblastilo, ki pravi, da sredstva, vsa ta, se pravi cel global, potem
               vlada razporedi po postavkah. Se pravi, vlada je dobila pa spet eno specialno
               pooblastilo, da v tem primeru, ko ni proračun sprejet, ona ta sredstva razporedi po
               postavkah, kakor pač je, seveda vlada ima pooblastilo. Ali je šlo sedaj po namenih
               natančno, ali je kje kaj šlo preko ali nečemu ne odgovarja, to je pa zopet konkreten
               finančni in politični problem, ampak vlada ima pooblastilo.</p>
               <p>Iz teh vidikov jaz lahko samo s te pravne ureditve, pravne povezave, te stvari
               povem, ne morem pa pojasnjevati in odgovarjati za stvari, ki so finančno, materialno
               zahtevne in za njih so pristojni in lahko dajejo pojasnila drugi organi. Hvala
               lepa.</p>
            </sp>
            <sp xml:id="SDZ2-Izredna-15-1997-10-02.sp97">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Baškovič. Državni sekretar, gospod Engelman.</p>
            </sp>
            <sp xml:id="SDZ2-Izredna-15-1997-10-02.sp98">

               <speaker>ANDREJ ENGELMAN:</speaker>

               <p>Tisto, kar je gospod Špiletič danes spraševal, je sicer predvsem predmet zakona o
               izvrševanju proračuna, ki bo še v razpravi in mislim, da ga nobeno izmed delovnih
               teles še ni imelo v razpravi, vsaj kolikor sem jaz obveščen. Gre pa za vprašanje, ki
               je bilo že enkrat odprto, ali vlada lahko, bom rekel, povečuje obseg proračuna. Jaz
               sem povedal stališče vlade in sem povedal tudi to, kako izvršujemo to, ker je bilo to
               vprašanje odprto v parlamentu v preteklih letih. Določilo je staro, mislim da je bilo
               leta 1993 prvič dano, ker je bilo vprašanje, kaj narediti z novimi zakoni. In ker je
               bilo takrat stališče, bom rekel, tudi izhajajoč iz ustave, da ne bomo v zakone
               predpisali zadnji člen, ki bi rekel, da se kakršenkoli nov zakon, kakršna nova
               pravica doreče, lahko začne izvrševati šele s sprejemom proračuna ali nekega
               proračunskega akta, je bilo dano to pooblastilo vladi, da v okviru prihodkov, ki so
               ji na voljo - prihodki, moram poudariti, niso s proračunom omejeni, ker se ne neha
               pobirati, prihodki se ne nehajo pobirati, ko doseže proračunsko številko, ampak je
               tudi zato v zakonu napisano, da se skladno s sistemom, kakršen je, če je ta možnost
               in če nam to možnost daje seveda, tista zadolžitev, ki je dana z zakonom, potem ta
               zakon lahko gre. Če vlada ugotovi, da v okviru teh pooblastil ali s prerazporeditvijo
               ne more novih zakonov, potem je dolžna, da pride z rebalansom. S tem je tudi
               omogočeno tisto ustavno zagotovilo na podlagi 2. člena ustave, da če ti je neka
               zakonska pravica podeljena, da potem ne čakaš leto ali dve do novega proračuna.</p>
               <p>Specifično imamo še situacijo, moram poudariti, ker smo se tudi na to sklicevali,
               kot ste videli, pri pokojninskem sistemu. Zaradi tega bom rekel, da lahko tudi tu
               povečujemo, če je potrebno zaradi sredstev pokojninskega sistema, obseg proračuna. V
               nasprotnem primeru bi imeli drugačno situacijo, da bi se moral pokojninski sistem sam
               zadolževati, mimo vseh, z vsemi negativnimi implikacijami, če tega pooblastila ne bi
               bilo.</p>
               <p>Vprašanje, ki se je potem sprožilo, so sicer zopet na zakon o izvrševanju proračuna,
               je pa ena zadeva, ki se precej globoko dotika tudi proračuna. To je tisto
               pooblastilo, da se posebni zakoni, nacionalni programi, posebni zakoni financiranja
               uresničujejo samo do zneska, ki je določen v proračunu, razlog je v tem, in je bilo
               tudi to pred letom in pol nazaj z aktom prezentirano v parlamentu, ker je obstoječa
               zakonodaja z vsemi nacionalnimi programi, posebnimi zakoni v bistvu bi zahtevala
               povečano javno porabo za približno dobrih 5% bruto domačega proizvoda.</p>
               <p>Zaradi tega to določilo zakona, s tem vlada nima možnosti, da sama prosto razporeja,
               koliko bo dala na vsak tak zakon, ampak tisto, kar državni zbor odredi s proračunom.
               Mislim, da so to vprašanja, ki bodo prišla v razpravi ob zakonu o izvrševanju
               proračuna, bodo na tapeti in se bodo lahko reševale in iskale nove rešitve. Jaz sem
               povedal, kaj je ta državni zbor v preteklih letih ob upoštevanju celotne sfere
               sprejel. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp99">

               <speaker>PODPREDSEDNIK ANDREJ GERENČER:</speaker>

               <p>Hvala. Gospa dr. Zbačnikova. Replika? Prosim gospod Špiletič.</p>
            </sp>
            <sp xml:id="SDZ2-Izredna-15-1997-10-02.sp100">

               <speaker>BOGOMIR ŠPILETIČ:</speaker>

               <p>Najprej replika gospodu Baškoviču. Veliko je govoril, povedal ni nič, ampak je pa
               enega kozla ustrelil, na katerega ga moram opozoriti.</p>
               <p>Izjavil je, da je uredba postala zakon. Kakor jaz vem, uredba ostane uredba, zakon
               je zakon, res pa je, da tisto, kar je določila vlada v uredbi, pa četudi je
               prekoračila zakonska pooblastila, sedaj skušate spraviti v proračun za leto 1997 in
               na ta način uzakoniti stanje, pa četudi je to nezakonito.</p>
               <p>Drugo, kar gospod Engelman razpravlja za to govornico, se bojim, da uporablja dvojna
               merila ali pa ne ve, kaj v prvem stavku pove, ker v drugem vse to poruši. Dejal je,
               da je lanskoletno začasno financiranje preseglo tisto, ki je izhajalo iz 17. člena
               zakona o financiranju javne porabe, ker so zajamčene pravice iz pokojninskega in
               invalidskega zavarovanja, in glede na določila ustave, ni mogoče krniti. V drugem
               odgovoru, ko je pa dejal, kako pa sedaj vlada predlaga spremembe in dopolnitve zakona
               o izvrševanju proračuna, kjer pa krni pravice iz posameznih zakonov in nacionalnih
               programov, pa je dejal, da je možno trošiti samo tisto, kar je določeno v proračunu,
               ker bi sicer povečevalo javno porabo. Ja, oprostite, jaz nič več ne razumem!</p>
               <p>In še tretje. Rekel je, da si je mogoče 2. člen oziroma 8. člen oziroma 4. člen
               zakona o izvrševanju proračuna razlagati tako, kot pač to meni vlada, ker je bilo
               sprejeto stališče, izhajajoč iz ustave. Kje je bilo sprejeto to stališče, kdo ga je
               izdal, kdo ga je odobril?</p>
               <p>In še enkrat sprašujem - še dve vprašanji sta odprti: zakaj ne moremo dobiti
               vpogleda v finančno poročilo Agencije za sanacijo bank in hranilnic. Zato bi prosil
               še za ta dodatna pojasnila.</p>
            </sp>
            <sp xml:id="SDZ2-Izredna-15-1997-10-02.sp101">

               <speaker>PODPREDSEDNIK ANDREJ GERENČER:</speaker>

               <p>Hvala. Gospa dr. Zbačnikova.</p>
            </sp>
            <sp xml:id="SDZ2-Izredna-15-1997-10-02.sp102">

               <speaker>MAJDA ANA KREGELJ-ZBAČNIK:</speaker>

               <p>Ker tudi sama nisem dobila odgovora, še enkrat sprašujem predstavnika ZPIZ-a, glede
               varčevalnih ukrepov, kaj je bilo narejenega, kaj se dela in kaj pripravljate. Prosim
               za odgovor.</p>
            </sp>
            <sp xml:id="SDZ2-Izredna-15-1997-10-02.sp103">

               <speaker>PODPREDSEDNIK ANDREJ GERENČER:</speaker>

               <p>Hvala. Prosim, želi kdo odgovoriti? Prosim, želi še kdo besedo?</p>
            </sp>
            <sp xml:id="SDZ2-Izredna-15-1997-10-02.sp104">

               <speaker>MAJDA ANA KREGELJ-ZBAČNIK:</speaker>

               <stage>(Govori iz klopi.)</stage>
            </sp>
            <sp xml:id="SDZ2-Izredna-15-1997-10-02.sp105">

               <speaker>PODPREDSEDNIK ANDREJ GERENČER:</speaker>

               <p>Bomo posredovali. Gospod Hvalica želi besedo, replika.</p>
            </sp>
            <sp xml:id="SDZ2-Izredna-15-1997-10-02.sp106">

               <speaker>IVO HVALICA:</speaker>

               <p>Hvala lepa, gospod predsedujoči. Jaz prosim, da pozovete vlado oziroma finančnega
               ministra, da odgovori na ta zastavljena vprašanja. Jaz ne vem, zakaj ga danes tu ni;
               to je tudi podcenjevanje tega zbora. Torej, ne predstavljam si, da bi kjerkoli po
               Evropi na proračunski razpravi ne bil prisoten finančni minister. Lepo vas prosim!
               Medije prosim, da tega ne objavijo, da se ne osramotimo pred svetom.</p>
            </sp>
            <sp xml:id="SDZ2-Izredna-15-1997-10-02.sp107">

               <speaker>PODPREDSEDNIK ANDREJ GERENČER:</speaker>

               <p>Gospod Hvalica, ali imate kakšen proceduralni predlog?</p>
            </sp>
            <sp xml:id="SDZ2-Izredna-15-1997-10-02.sp108">

               <speaker>IVO HVALICA:</speaker>

               <p>Da pozovete finančnega ministra, da<gap n="..."/></p>
            </sp>
            <sp xml:id="SDZ2-Izredna-15-1997-10-02.sp109">

               <speaker>PODPREDSEDNIK ANDREJ GERENČER:</speaker>

               <p>Je prišel. Gospod minister, bilo je postavljeno vprašanje, upam, da ste ga slišali.
               Prosim.</p>
            </sp>
            <sp xml:id="SDZ2-Izredna-15-1997-10-02.sp110">

               <speaker>MAG. MITJA GASPARI:</speaker>

               <p>Hvala lepa. Se opravičujem, ker sem pri slabem glasu. Če se vprašanje nanaša na
               Agencijo za sanacijo bank in hranilnic, potem je danes vlada obravnavala zaključni
               račun oziroma revidiran zaključni račun za leto 1996. Če je slučajno izpadel iz tega
               finančni načrt agencije, je izpadel pomotoma iz tega seta, ki ga je vlada poslala v
               parlament. Jaz sem ravnokar preverjal, ker ni razloga, ker so vse institucije in tudi
               ta sklad oziroma ta agencija svoj finančni načrt za leto 1997 predložile. Res pa je,
               da ga v celoti ne bodo uporabljale oziroma izvršile, ker se po zakonu o končanju
               lastninskega preoblikovanja ta in še ena agencija ukinjata v trenutku, ko bo zakon o
               zaključku lastninjenja sprejet. Mislim pa, da je to ena od naslednjih točk oziroma na
               prvi naslednji redni seji Državnega zbora. Torej, te institucije zaključujejo svoje
               delo in njihov finančni načrt za letošnje leto seveda še zmeraj obstaja, ne bo pa v
               celoti dokončno uporabljen. Tako bomo najkasneje jutri, če se je to zgodilo pomotoma,
               da je izpadel finančni načrt v tej prilogi, čeprav je bil predložen vladi, ga tudi
               predložili odboru. Glede varčevalnih ukrepov, mislim, da je gospa Zbačnikova
               spraševala, to bo v proračunskem memorandumu za leto 1998, ki je sestavni del zakona
               oziroma proračuna za leto 1998, tudi obrazloženo, našteto. Hkrati bo pa vlada ob
               memorandumu predlagala tudi take predpise oziroma zakonske akte, ki bodo ta program,
               o katerem ste spraševali, tudi pretočila v tisto, kar je potem zakonska norma, da se
               lahko v praksi tudi izvaja. Področja, kjer je možno varčevati, jih je več, razprave
               itak že tečejo v javnosti in na socialno-ekonomskem svetu, torej zakon o zaposlovanju
               in zavarovanje za primer brezposelnosti v delovnih razmerjih. To so spremembe na
               področju plačne politike in so še nekatera druga področja, ki jih bo vlada skupaj s
               proračunskim memorandumom za leto 1998 predložila državnemu zboru. Na vaše vprašanje
               bo odgovor konkreten in pa v zakonski obliki dan v tem mesecu. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp111">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Gospa Zbačnik, prosim.</p>
            </sp>
            <sp xml:id="SDZ2-Izredna-15-1997-10-02.sp112">

               <speaker>MAJDA ANA KREGELJ-ZBAČNIK:</speaker>

               <p>Hvala gospodu ministru za delno poročilo. Vendar bi vseeno prosila za ZPIZ, da
               odgovori, kaj je bilo narejeno in kaj se dela sedaj, prav odgovor od Zavoda za
               pokojninsko in invalidsko zavarovanje. Kaj ste naredili do sedaj in kaj delate sedaj?
               Hvala lepa.</p>
            </sp>
            <sp xml:id="SDZ2-Izredna-15-1997-10-02.sp113">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod minister. Spoštovane kolegice in kolegi, jaz bi rad, da bi dopoldne
               končali to točko dnevnega reda. Ali lahko končamo to točko dnevnega reda? Prav.</p>
            </sp>
            <sp xml:id="SDZ2-Izredna-15-1997-10-02.sp114">

               <speaker>MAG. MITJA GASPARI:</speaker>

               <p>Odgovoril bi gospe Zbačnikovi, potem pa, če bo želel odgovoriti še direktor Zavoda.
               Državni zbor bo dobil, mislim, da v roku desetih, petnajstih dni tako imenovano belo
               knjigo, ki vsebuje, ne samo vsebinske opredelitve v pokojninski reformi, kaj si
               želimo, kako naj bi bilo, ampak hkrati tudi konkretne izračune na ravni celotnega
               sistema in pa na ravni posameznika, kakšne posledice prinašajo predvidene oziroma
               predložene spremembe. Gre predvsem za to, da se bo sedanji sistem pokojninskega
               zavarovanja, ki mu rečemo tudi medgeneracijski sporazum moral kar precej prilagoditi
               in da se bo uveljavilo načelo tudi kapitalskega, bom rekel, sklada oziroma načina, ki
               omogoča posamezniku, da veže svoje prispevke s svojimi pravicami direktno. To bo v
               tej beli knjigi ne samo načelno opredeljeno, ampak tudi računsko prikazano, tako da
               bodo tudi poslanci imeli priložnost, prvič, da lahko empirično ocenjujete in dajete
               svoje pripombe na celoten koncept. To se pravi, ne bo šlo za neko samo načelno
               diskusijo o sistemu, ampak popolnoma konkretno, številčno. Na drugi strani bo seveda
               moč izračunati za posameznika, ker je prikaz pripravljen tako, da so tudi izračuni
               možni za posameznika, modelsko za posameznika, kaj to pomeni v naslednjih dvajsetih,
               petindvajsetih, tridesetih letih, da bo vsak posameznik <stage>(pa tudi vi poslanci)</stage> si
               lahko izračunal, kaj bi predlagane spremembe pomenile za posameznika, ko se bo
               odločal: ali želi ostati, tisti, ki so že v aktivni populaciji, v sistemu, ki velja
               in ki bo moral biti popravljen, ali pa če bi odšli v drug steber, to je v sistem
               vplačevanja sredstev na poseben svoj račun in iz tega naslova vam potem tudi
               določenih pravic, ki izhajajo iz aktuarskega računa. Torej zelo jasna bo možnost
               izračuna, kar je najbolj pomembno, ko se posameznik odloča za sebe, ravno tako je
               tudi pomembno, ko se posameznik odloča v parlamentu za druge, ko sprejema zakon.
               Hvala lepa.</p>
            </sp>
            <sp xml:id="SDZ2-Izredna-15-1997-10-02.sp115">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Še gospod Špiletič, replika.</p>
            </sp>
            <sp xml:id="SDZ2-Izredna-15-1997-10-02.sp116">

               <speaker>BOGOMIR ŠPILETIČ:</speaker>

               <p>Tretjič sem tukaj z istimi vprašanji, vendar tudi nekaj govorcev s strani vladajoče
               koalicije oziroma vlade je prišlo za to govornico, tudi sam minister Gaspari, vendar
               vsi so govorili relativno malo, odgovorili pa nič. Tako da jaz še vedno ne vem, po
               kakšnem kriteriju tisti, ki sestavljajo proračun oziroma zaključni račun proračuna si
               razlagajo 8. člen zakona o izvrševanju proračuna tako, kot jim pač <q>"paše"</q>.</p>
               <p>Gospod minister je za to govornico govoril, da kupnine iz naslova lastninskega
               preoblikovanja, da so nekaj izjemnega, da jih ne bo več in da jih je treba zaradi
               tega upoštevati drugače. Jaz se s tem strinjam, vendar v zakonu nedvoumno piše, da so
               vključene v proračun in če je gospod minister tako prepričan v lastni prav, zakaj
               potem ni predlagal letos spremembe in dopolnitve tega člena. Tega enostavno v
               predloženem ni.</p>
               <p>Drugo. Vseskozi mi ostaja odprto vprašanje, vsaj po naši oceni, da je letos vlada z
               uredbo o začasnem financiranju presegla obseg sredstev, ki bi jih sicer lahko
               porabila na podlagi določil zakona o financiranju javne porabe in upoštevaje zakon o
               začasnem financiranju v letu 1997. Vendar o tem minister izza te govornice ne bo
               govoril, tako je vsaj izjavil v svojem začetnem nastopu.</p>
               <p>Kar se tiče Agencije za sanacijo bank in hranilnic. Jaz sem opozoril trikrat v
               zadnjih štirinajstih dnevih, da priloge 2 še poslanci nimamo. Zato bi resnično
               prosil, ali je res ne moremo videti, kaj je v njej tako skrivnostnega. Če pa ni, jo,
               prosim, razmnožite, pa bom utihnil takoj. Me ne zanima, če je vlada o njej
               razpravljala ali ni, jaz bi rad imel vpogled vanjo. To je vse. Pojasnila na ta tri
               vprašanja, če lahko dobim.</p>
            </sp>
            <sp xml:id="SDZ2-Izredna-15-1997-10-02.sp117">

               <speaker>PODPREDSEDNIK ANDREJ GERENČER:</speaker>

               <p>Gospod minister, prosim.</p>
            </sp>
            <sp xml:id="SDZ2-Izredna-15-1997-10-02.sp118">

               <speaker>MAG. MITJA GASPARI:</speaker>

               <p>Če začnem pri koncu, ker je to tehnično vprašanje. Finančni načrt Agencije je bil
               predložen in zdaj preverjamo, ali se je izgubil v pripravi iz tiste zbirke vseh
               skladov, ki jih je tam notri okrog 20, 21 po zakonu, če se je to zgodilo, bo to
               najkasneje jutri v državnem zboru, čeprav dvomim, ker me iz Ministrstva za finance
               obveščajo, da je iz Ministrstva za finance šla kompletna zbirka vseh dokumentov za
               vse sklade preko vlade v državni zbor. Ne bi pa rad trdil, da je prišlo do napake
               drugje, kot tam, kjer lahko sam preverim. Torej, najkasneje jutri boste imeli
               možnost, če se je zgodila napaka, ta podatek dobiti v roke. Hkrati boste pa seveda še
               v oktobru ali pa verjetno najkasneje v začetku novembra dobili poročilo o delu
               Agencije za sanacijo bank in hranilnic v obdobju od njene ustanovitve pa do njenega
               zaključka, ki bo nastopil v letošnjem letu. Torej boste imeli celoten pregled o delu
               agencije, z vsemi finančnimi kazalci, podatki in vsem ostalim, kar seveda je treba
               pri taki stvari predložiti.</p>
               <p>Drugo. Jaz se ne spomnim, da bi na tak način odgovoril, kot je gospod Špiletič
               interpretiral, da ne želim izza te govornice določenih stvari govoriti, ampak sem
               takrat odgovoril, da bo ta razprava tekla tudi še v nadaljevanju ob razpravi o
               proračunu 1997 in v razpravi o proračunu 1998 oziroma zakona o izvrševanju proračuna,
               ki ga bo ta državni zbor seveda še obravnaval. Torej, ne gre za to, da bi se izmikal
               odgovoru, ampak sem takrat ob repliki oziroma reakciji povedal samo tisti del, ki se
               je neposredno nanašal na takratna vprašanja in sem rekel, da seveda sem pripravljen
               tudi v nadaljevanju te razprave ob zakonu na to še vedno odgovarjati in to se bo tudi
               v praksi zgodilo.</p>
               <p>Ko gre pa za 4. in 8. člen zakona o izvrševanju proračuna Republike Slovenije, pa ne
               vem, ali bi bilo dobro, da preberem člen in ga potem komentiram ali predpostavimo, da
               vsi vemo, kaj v teh dveh členih piše in da komentiram brez tega, da bi prebral ta
               člen. V 4. členu so štirje oziroma pet odstavkov. Prvi odstavek pravi: <q>"Če se med
               izvajanjem proračuna sprejme zakon, na podlagi katerega nastanejo nove obveznosti za
               proračun, določi Vlada Republike Slovenije znesek odhodkov za tak namen, za tekoče
               leto v okviru, prvič, pričakovanih prihodkov in pa obsega zadolžitve, ki je določen s
               proračunom zunaj tega okvira, tega ne more določiti. Če bi bil znesek zunaj tega
               okvira, in državni zbor, ko sprejema zakon o izvrševanju proračuna in pa proračun
               sam, ki je poseben akt državnega zbora, določi zgornjo mejo po obsegu zadolževanja,
               določi pa seveda tudi obseg odhodkov, ki se določajo s samim proračunom, medtem ko
               prihodke oceni. Prihodke nikjer na svetu ne določajo, ampak jih ocenjujejo, glede na
               sistem, ki omogoča njihovo zbiranje. Torej, če bi vlada ugotovila, da sprejem takega
               zakona presega to možnost, je dolžna v državnem zboru zahtevati rebalans državnega
               proračuna, kar se je v preteklosti že dogajalo. Če med izvajanjem proračuna Republika
               Slovenija sprejme pomoč ali donacijo, to se pravi, zdaj govorimo o specialnem sklopu
               vprašanj, ki jih je gospod Špiletič omenil, to so donacije oziroma pomoči, se za
               znesek prejete pomoči ali donacije poveča proračun. To se pravi, tudi če ga ob
               začetku, ob sprejemu proračuna ni, ker pač donacije takrat še ni bilo in če ta
               donacija pride nekje v času izvajanja proračuna, se vključi v porabo proračuna in se
               v zaključnem računu tudi izkaže, kar boste videli ob zaključnem računu 1995. in 1996.
               leta, da je to seveda tudi posebej izkazano. Tretji odstavek pravi: "</q>Donacije so
               pomoči in darila denarnih sredstev ter druga namenska, nepovratna denarna sredstva,
               ki jih Republiki Sloveniji nakazujejo domače in tuje pravne in fizične osebe." To je
               samo definicija. Proračun se poveča za znesek prihodkov iz naslova plačanih kupnin.
               To je sedaj tretji element, ki ste ga tudi vi korektno sprožili. To se pravi, poleg
               posameznih zakonov, ki določajo porabo, ki je v samem proračunu, ob sprejetju
               proračuna še ni bila določena. Recimo tak primer je uveljavitev zakona o otroških
               dodatkih, ki se je s 1. junijem 1996 uveljavil z odložnim rokom iz leta 1993 oziroma
               1994 se je s 1. junijem 1996 v popolni meri uveljavil. Proračun je bil sprejet, kot
               veste, januarja 1996. Če bi veljala interpretacija, če vas prav razumem, kot ste jo
               vi želeli izraziti, potem bi morali upravičenci s tega naslova počakati do proračuna
               1997, da bi si to svojo pravico lahko vključili v proračun in takrat tudi izkoristili
               pravico, ki jim po zakonu gre. Ustavno sodišče, če ste pogledali določene njegove
               odločitve, temu izključno nasprotuje. S sprejetjem zakona pravice nastopijo takoj. Če
               je to znotraj funkcioniranja že sprejetega proračuna, to pomeni dodatne izdatke, ki
               jih ob sprejemanju proračuna ni bilo možno predvideti, vsaj ne takrat, ko se zakon
               začne pripravljati ali pa celo sprejme po hitrem postopku na predlog ali vlade ali
               državnega zbora oziroma poslancev znotraj toka državnega proračuna.</p>
               <p>Pri kupninah velja, da se prihodki iz naslova plačanih kupnin povečajo in za znesek
               odhodkov po zakonu uporabi sredstev, pridobljene iz naslova kupnin na podlagi zakona
               o lastninskem preoblikovanju podjetij. Na začetku leta ne vemo, koliko bo kupnin, ker
               ne moremo vnaprej povedati natančno, koliko bo tistih postopkov, avkcij oziroma
               dražb, na katerih se je prodajalo družbeno premoženje po zakonu o lastninskem
               preoblikovanju, zaradi tega je nemogoče dati natančno oceno, kakšni bodo prihodki. V
               zaključnem računu je pa zelo jasno po postavkah navedeno. Prvič, na postavkah
               prihodkov, koliko je bilo realizacije kupnin, še bolj pomembno pa je na postavkah
               odhodkov, na katerih posameznih postavkah so se te kupnine realizirale kot odhodek in
               to izključno in samo v skladu z zakonom, ki je tukaj citiran oziroma ni citiran,
               ampak je zakon o<gap n="..."/>, sedaj se na pamet ne spomnim naslova. Gre za razdelitev kupnin.
               Ta zakon je točno povedal, na katere namene se te kupnine lahko izpeljejo in tam,
               kjer se te kupnine izpeljujejo preko državnega proračuna v namenski uporabi
               posameznega sklada, to je recimo izvozna družba, to je sklad drobnega gospodarstva,
               gredo kot kapitalski transfer, odhodek proračuna in se pojavljajo kot tovrstni
               kapitalski prihodek, če gre za dokapitalizacijo. Če gre pa za povratni vir, kredit,
               pa kot kreditni vir. Vsi ti trije elementi so v 4. členu jasno opredeljeni. Če se ne
               strinjamo, potem se pač opravičujem, ampak berem zakon in poskušam povedati, kako se
               pač ta tekst zakona tudi v praksi izvaja.</p>
               <p>Zneski prihodkov in odhodkov iz prejšnjih odstavkov, to se pravi za vse te tri
               zadeve, o katerih je gospod Špiletič spraševal, so sestavni del proračuna za tekoče
               leto in se v zaključnem računu tega proračuna tudi ustrezno izkažejo.</p>
               <p>8. člen, in s tem končujem, pa govori: Sredstva iz naslova pomoči, donacij in
               vplačanih kupnin po 4. členu tega zakona, ki po posameznih proračunskih postavkah
               niso bili porabljeni do 31.12. tekočega leta, se prenesejo v proračun za naslednje
               leto. Zakaj je tako napisano? Zato, ker je bila konec koncev donacija dana, da bi se
               porabila, ne zato, da bi izginila, ker se proračunske postavke normalnih proračunskih
               uporabnikov v letu, ko je proračunsko leto končano, končajo in je ta poraba končana,
               v tem primeru bi taka sredstva ostala neporabljena na računu države. Zaradi tega je
               za kupnine in za donacije, kar še sploh dokazuje njihov specifičen značaj, pomen, ki
               ga imajo za to njihovo specifično ureditev, je urejeno tako, kot je urejeno. Kot sem
               pa rekel, lahko je pač stvar zaupanja ali pa ne. V razgovorih tudi z mednarodnimi
               institucijami je bilo ugotovljeno, da povsod po svetu v državah v tranziciji
               kupninski prihodki in odhodki niso redni viri proračuna, ne na prihodkovni ne na
               odhodkovni strani. Pri nas bodo to viri prihodkov in odhodkov, kot vidite, štiri leta
               in nikoli več. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp119">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Špiletič, želite repliko? Prosim.</p>
            </sp>
            <sp xml:id="SDZ2-Izredna-15-1997-10-02.sp120">

               <speaker>BOGOMIR ŠPILETIČ:</speaker>

               <p>Jaz bom kratek, ampak samo gospoda Gasparija bom pa vendarle na nekaj spomnil.
               Hkrati je spet zagovarjal, da je 4. člen tak, kakršen je, potreben zato, ker pravic
               iz posameznih zakonov ni mogoče kršiti, ker bi to pomenilo kršenje ustave. V predlogu
               zakona o spremembah in dopolnitvah zakona, katerega prvi podpisnik je on, ki ga imamo
               objavljenega v Poročevalcu št. 41/1, pa je zapisano, da se v proračunu za leto 1997
               sredstva za realizacijo nacionalnih programov in zakonov v letu 1997 zagotavljajo v
               znesku, določenim s proračunom, ne glede na znesek, ki je določen z nacionalnim
               programom ali zakonom. Gospod minister, ne nas <q>"farbati"</q>.</p>
            </sp>
            <sp xml:id="SDZ2-Izredna-15-1997-10-02.sp121">

               <speaker>PODPREDSEDNIK ANDREJ GERENČER:</speaker>

               <p>Hvala. Še kdo? V kolikor ne, zaključujem razpravo. Prehajamo na glasovanje o
               predlogu sklepa, ki se glasi: "Državni zbor nadaljuje postopek sprejemanja predloga
               proračuna Republike Slovenije za leto 1997. Odpiram razpravo o tem predlogu. Želi kdo
               besedo? <stage>(Ne želi.)</stage> Zaključujem torej razpravo in dajem na glasovanje predlagani
               sklep. Ugotovimo sklepčnost! <stage>(69 prisotnih.)</stage></p>
               <p>Kdo je za sklep? <stage>(47 poslancev.)</stage> Je kdo proti? <stage>(22 poslancev.)</stage></p>
               <p>Ugotavljam, da je predlagani sklep sprejet.</p>
               <p>Imamo še dodatni sklep, ki ga je predložil gospod Ivo Hvalica. Ali ga boste
               obrazložili, gospod Hvalica? Ali lahko preberem? <q>"Vlada Republike Slovenije naj
               izdelke, ki so financirani s proračunskimi sredstvi po postavki 15 vladne službe 1522
               Statistični urad Republike Slovenije 6967, redne letne raziskave - ankete ažurno
               pošilja Državnemu zboru Republike Slovenije."</q> Želi kdo o tem razpravljati? <stage>(Ne želi.)</stage>
               Zaključujem razpravo in dajem predlog dodatnega sklepa na glasovanje. Ugotovimo
               sklepčnost! <stage>(70 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(11 poslancev.)</stage></p>
               <p>Ugotavljam, da je dodatni sklep sprejet.</p>
               <p>Spoštovani, še trenutek prosim! Na koncu vas želim obvestiti, da z jutrišnjim dnem
               prične teči 15 dnevni rok iz 217. člena poslovnika državnega zbora, namenjen vlaganju
               amandmaja k predlogu proračuna za leto 1997. Omenjeni rok se izteče 17. oktobra,
               potem pa lahko nadaljnjih 10 dni do 27. oktobra vlagajo amandmaje k predlogu
               proračuna na podlagi 218. člena poslovnika še delovna telesa zbora.</p>
               <p>S tem zaključujem to točko dnevnega reda. Nadaljujemo ob 14.30 uri.</p>
               <stage type="time">(Seja je bila prekinjena ob 13.20. uri in se je nadaljevala ob 14.40 uri.)</stage>
            </sp>
            <sp xml:id="SDZ2-Izredna-15-1997-10-02.sp122">

               <speaker>PODPREDSEDNIK MIROSLAV LUCI:</speaker>

               <p>Pričenjamo z nadaljevanjem 15. izredne seje. Ugotovimo sklepčnost! Prisotnih je 50
               poslank in poslancev. Ugotavljam, da smo sklepčni in lahko nadaljujemo s sejo.</p>
               <p>Dodatno opravičeni za nadaljevanje 15. izredne seje so: Ivo Hvalica za popoldanski
               del seje, Josip Bajc, Jakob Presečnik in dr. Jože Zagožen od 14.30 do 16.00 ure.</p>
               <p>Prehajamo na <title>2. TOČKO DNEVNEGA REDA - OBRAVNAVA PREDLOGA ZAKONA O SPREMEMBI IN
                  DOPOLNITVI ZAKONA O SODNIŠKI SLUŽBI, SKRAJŠANI POSTOPEK.</title>
               </p>
               <p>Predlog zakona je v obravnavo predložila skupina poslancev s prvopodpisanim Ferijem
               Horvatom. Gospod Feri Horvat, kot predlagatelj, prvopodpisani, želi - ali pa
               predstavnik predlagateljev želi mogoče predstaviti predlog zakona? Izvolite, gospa
               Maria. Proceduralno? Dobro, v redu. Izvolite, gospa Maria.</p>
            </sp>
            <sp xml:id="SDZ2-Izredna-15-1997-10-02.sp123">

               <speaker>MARIA POZSONEC:</speaker>

               <p>Hvala lepa. Spoštovani! S predlaganimi spremembami smo želeli razrešiti nevzdržno
               stanje v sodstvu, kar je pri nas v Prekmurju še bolj izrazito kot v drugih delih
               Slovenije. Čeprav menimo, da položaj na splošno ni rožnat, četudi merodajni
               strokovnjaki priznajo, da je v Sloveniji sodstvo le 74% zasedeno.</p>
               <p>Predlagane spremembe gredo v omilitev pogojev glede na starost, na delovne izkušnje
               pri sprejemu v službo, v slučaju, če je prvi razpis neuspešen.</p>
               <p>Glede na to, da bi spremembe veljale za vse enako in časovno omejeno, po mojem
               mnenju ni protiustavno. Prav tako ne bi mogli govoriti o diskriminaciji. V ustavi ne
               piše, da mora imeti sodnik 30 let, tudi Evropa ne zahteva od nas določene starosti
               sodnikov, ampak rešene sodbe. V Agendi točno ugotavlja, da je to problem, in da so
               resni zastoji pri nas. Položaj na sodišču v Lendavi in v Murski Soboti je še hujši.
               Od predvidenih štirih mest je zasedeno le eno. Na Okrajnem sodišču v Murski Soboti
               manjkajo štirje, na Okrožnem pa dva sodnika. Samo za ilustracijo stanja bi povedala,
               kakšna je situacija v Lendavi. Za eno sodnico, ki je še predsednica sodišča, čakajo
               naslednje nerešene zadeve: kazenske sodbe - 85, kazenske preiskave - 80, popravnine -
               494, izvršilne sodbe - 1.628, izvršilne gospodarske sodbe - 481, zapuščinske zadeve -
               396, zemljiškoknjižne zadeve - 3.359. To so včerajšnji podatki.</p>
               <p>Brez spremembe zakona o sodniški službi v Lendavi v naslednjih desetih letih ni
               mogoče zmanjšati zaostankov, ni mogoče urejati denacionalizacije, nemogoče je urejati
               zemljiške knjige, in še bi lahko naštevala.</p>
               <p>Vem, da imate nekateri pomisleke v zvezi s spremembami. Niti jaz ne bi želela, da bi
               namesto kirurga operiral bolničar. Ne želim, da bi vas prosila, da bi glasovali proti
               svoji vesti. Vendar zakonodaja se le mora zamisliti nad položajem v sodstvu in mora
               odreagirati na nastalo situacijo. Brez sodstva kot tretje veje oblasti ni pravne
               države. Tudi ljudje, živeči v severnovzhodni Sloveniji, so enakovredni državljani
               Slovenije in imajo pravico najti pravno varnost na sodišču. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp124">

               <speaker>PODPREDSEDNIK MIROSLAV LUCI:</speaker>

               <p>Hvala lepa gospe Marii Pozsonec. Torej smo v prvi<gap n="..."/> Izvolite, še dodatno, ja.</p>
            </sp>
            <sp xml:id="SDZ2-Izredna-15-1997-10-02.sp125">

               <speaker>MARIA POZSONEC:</speaker>

               <p>Bi pa prosila druge predlagatelje, da dopolnijo to, kar sem povedala.</p>
            </sp>
            <sp xml:id="SDZ2-Izredna-15-1997-10-02.sp126">

               <speaker>PODPREDSEDNIK MIROSLAV LUCI:</speaker>

               <p>Predstavnik predlagatelja je imel besedo in več jih ni; drugi se bodo priglasili
               kasneje. Običajno je tako, v razpravi se pa lahko drugi javljajo.</p>
               <p>Torej smo v <title>prvi obravnavi.</title> Predlog zakona je obravnaval Odbor za notranjo
               politiko in pravosodje kot matično delovno telo. Gospa Bebler-Lavtižar, izvolite.</p>
            </sp>
            <sp xml:id="SDZ2-Izredna-15-1997-10-02.sp127">

               <speaker>DARJA LAVTIŽAR-BEBLER:</speaker>

               <p>Hvala lepa. Spoštovani zbor! Odbor za notranjo politiko in pravosodje je ta predlog
               spremembe zakona o sodniški službi obravnaval in je pri tem izrekel nekaj pripomb
               oziroma pomislekov načelne narave. Jaz bi tukaj samo na nek način replicirala, pa ne
               s slabim namenom, gospe Pozsončevi, ki je rekla, da Evropa ne zahteva starostne meje
               za sodnike od nas - to je res, pač pa starostno mejo zahteva, določitev starostne
               meje zahteva naša lastna ustava. In tukaj je pač tisti kavelj 22.</p>
               <p>Na seji odbora so bili prisotni tudi predstavniki Sodniškega društva, Sodnega sveta
               in Vrhovnega sodišča Slovenije. Predstavnik Slovenskega sodniškega društva je menil,
               na primer, da gre še vedno za ustavno sporno rešitev. Namreč, na klop na sejo odbora
               smo dobili tudi nov amandma, ki ga je pripravil gospod Feri Horvat, in ki je bil
               primernejši kot tisto besedilo, ki se predlaga v osnovnem besedilu predloga novele.
               Se pravi, da je predstavnik Slovenskega sodniškega društva menil, da je tudi ta
               predlog, ta predlagani amandma gospoda Horvata še vedno sporen, predlagal sporno
               rešitev, ker se znižuje splošno določena starostna meja za izvolitev sodnikov, pri
               tem pa se uvaja tudi razlikovanje med okrajnimi in ostalimi sodniki. V stroki so še
               vedno mnenja, da bi bilo primerneje najti ustrezne rešitve sistemskega značaja. Člani
               odbora so se v razpravi v glavnem pridružili gornjemu mnenju ter menili, da ni mogoče
               sprejemati zakonov, ki bi reševali konkretne situacije oziroma primere, ki so v tem
               trenutku najbolj pereči. Na podlagi že predhodno opravljene razprave so bili enotnega
               mnenja, da tako osnovne rešitve v zakonu, kakor tudi rešitve v predlaganih dopolnilih
               niso ustrezne. Zato niso podprli amandmajev Ferija Horvata in gospe Marie
               Pozsonec.</p>
               <p>V nadaljevanju je bila predlagana tudi možnost, da bi se državni zbor po opravljeni
               prvi obravnavi na podlagi četrtega odstavka 204.a člena poslovnika odločili za redni
               postopek ter bi se tako lahko pripravile ustreznejše sistemske rešitve. Člani odbora
               so menili, da bi se Ministrstvo za pravosodje, kot odgovorno za razmere na področju
               sodstva, moralo tvorneje vključiti v reševanje problematike ter skupaj s predstavniki
               sodstva predlagati ustrezno rešitev. Glede na opozorila ter večinsko mnenje, da še
               vedno ni predlagana rešitev, ki bi bila strokovno najbolj ustrezna, je odbor sklenil,
               da priporoča Vladi Republike Slovenije, da se opredeli do predloženega zakona ter se,
               v kolikor meni, da je nujno potrebno razrešiti perečo problematiko kadrovske
               podzasedenosti sodišč, vključi v postopek ter predlaga ustrezno rešitev.</p>
               <p>Sodniško društvo je denimo tudi predlagalo neko, iskanje rešitev v tej smeri, da bi
               morali rešitve poiskati v okviru priprave predloga celovite novele zakona o sodniški
               službi, ki se že pripravlja na Ministrstvu za pravosodje. Sodniško društvo je mnenja,
               da bi situacijo na kadrovsko podzasedenih sodiščih lahko reševali z rešitvami in
               spremembami sistemskega značaja in sicer z ureditvijo predodeljevanja zadev ter
               razširitvijo možnosti dodeljevanja sodnikov.</p>
               <p>Iz tega, kar sem povedala, torej izhaja, da odbor ni podprl ne enega, ne drugega
               amandmaja in da se nagiba k temu, da je treba iskati sistemsko rešitev za odpravo te
               pereče problematike. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp128">

               <speaker>PODPREDSEDNIK MIROSLAV LUCI:</speaker>

               <p>Hvala lepa, poročevalki, to je predsednici Odbora za notranjo politiko in
               pravosodje, gospe Bebler-Lavtižar. Seveda bomo potem morali zahtevati besedo
               predstavnika Sekretariata za zakonodajo in pravne zadeve. Želi besedo?</p>
            </sp>
            <sp xml:id="SDZ2-Izredna-15-1997-10-02.sp129">

               <speaker>MILAN BAŠKOVIČ:</speaker>

               <p>Hvala lepa. Mi smo sicer dali pisno mnenje, ki ga je Odbor za notranjo politiko imel
               v obravnavi in tudi smo sledili dogodkom, tako da ne bi kaj velikega in novega mogel
               povedati.</p>
               <p>Z našega vidika bi rad samo komentiral vprašanje ustavnosti ali neustavnosti.
               Namreč, mi smo v našem mnenju glede tega osnovnega predloga v zakonu rekli, da ni
               skladen z ustavo, ker po ustavi naj bi zakon določil starostno mejo in druge pogoje
               za izvolitev pri sodnikih. To je izjema v ustavi, ki je pa zato narejena, da se res
               upošteva pomen te funkcije, ki je trajna. To je en vidik. Drugo pa, da mora biti
               človek sodnik kandidat za to trajno funkcijo res zrel, primerno star, ima življenjske
               in strokovne izkušnje in druge pogoje, kar je zakon potem vse to razčlenil.</p>
               <p>Zakon je v 8. členu postavil starostno mejo 30 let. Po vseh teh dogodkih in
               dogajanjih ob razpisih in zasedbah se je pokazalo v nekaterih primerih, da to ne
               ustreza in se išče potem rešitve, ki bi šle na ugodnejše pogoje. Osnovni predlog
               novele je spregledal to starostno mejo in je bil napisan tako, da celo izrecno piše,
               da se starostna meja ne upošteva, ampak drugi in drugi pogoji. Na to so imeli
               pripombo, da je to neustavno.</p>
               <p>Ampak potem so se pa pojavili amandmaji, ki pa upoštevajo starostno mejo, je izrecno
               napisana, tako da ta primanjkljaj bi bil v amandmajih nekako saniran z našega vidika.
               Tako, da če se ozremo po tem na amandmaje, bi ta neustavnost seveda potem ne bila več
               aktualna. Ostajajo pa drugi problemi, o katerih je bilo govora in je to že
               predsednica odbora nakazala.</p>
               <p>Še to, kar je bilo rečeno, da naj bi z amandmajem eventualno bilo neustavno in
               nesprejemljivo tudi to, da določa razlikovanje med sodniki na sploh in okrajnimi
               sodniki glede starostne meje. Moram reči, da starostna meja, kot jo ustava postavlja,
               je pač kategorija. Ali imamo sedaj za vse sodnike enotno starostno mejo, ali imamo za
               okrajne neko drugačno, v tem primeru samo začasno, dokler se ne bodo te stvari
               uredile po naravni poti in po poti izobraževanja, zasedbe, zaposlovanja in tako
               naprej. Mislim, da to ni problem te vrste, da bi govorili o neustavnosti. Tudi sedaj
               imamo že v zakonu razliko med okrajnimi sodniki in drugimi. Namreč 8. člen govori o
               splošnih pogojih za sodnike s starostjo vred in tako naprej. Medtem ko 9. člen pa
               izrecno govori o okrajnih sodnikih posebej in jim dodaja nekatere drugačne blažje
               pogoje. Seveda ne upošteva pa posebej starosti kot poseben pogoj. Ampak druge pogoje
               pa omiljuje samo za okrajne sodnike, kar je verjetno upravičeno, ker so kompetence,
               odgovornosti in zahtevnost okrajnega sodnika le precej blažje kot pa na primer
               okrožnega ali vrhovnega in tako naprej. Tako da to razlikovanje, ki ga je že zakon
               naredil, razumem in ne mislim, da gre za diskriminacijo.</p>
               <p>Toliko samo glede tega našega pogleda na pojme ustavnosti. Vse drugo pa so seveda
               vprašanja primernosti, političnosti, možnosti in tako naprej. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp130">

               <speaker>PODPREDSEDNIK MIROSLAV LUCI:</speaker>

               <p>Hvala lepa gospodu Baškoviču. Poklicana je predstavnica vlade, tudi sama se
               prijavila. Gospa Marinšek, izvolite.</p>
            </sp>
            <sp xml:id="SDZ2-Izredna-15-1997-10-02.sp131">

               <speaker>NIVES MARINŠEK:</speaker>

               <p>Spoštovani poslanci! Vlada je na tekst predloga, ki je objavljen v Poročevalcu,
               pripravila tekst amandmaja, za katerega meni, da so odvrnjeni vsi pomisleki v zvezi s
               protiustavnostjo, in gre za amandma, ki je prehodnega značaja, uvrščen je v prehodno
               določbo. Mislim, da ga nimate še na klopeh, bil je ob 11.30 uri tukaj v državnem
               zboru.</p>
               <p>Torej rešuje problem, ki ga je potrebno rešiti. Opozorila bi rada, da Ministrstvo za
               pravosodje od reforme sodniške organizacije, je že štirikrat razpisalo prosto
               sodniško mesto v Lendavi, in da ga ni možno ob teh pogojih zasesti. Prav tako v
               okviru tistih zakonskih možnosti, ki jih daje dodelitev sodnikov, ugotavljamo, da ta
               dodelitev, sistem dodelitve ni dovolj stimulativen, ker predvideva privolitev tistega
               sodnika, ki se ga dodeli in ne predvideva nobenih dodatkov na dodelitev. Skratka
               nobenih materialnih povrnitev, zaradi tega, ker sodnik dela istočasno na svojem
               sodniškem mestu in je dodeljen še na drugo sodišče.</p>
               <p>Bilo bi potrebno za to možnost poseči v sistem dodelitev, za kar je tudi vlada že
               pripravila oziroma pripravlja v okviru delovne skupine rešitev, vendar pa ta zahteva
               dodatna finančna sredstva. Kar zadeva predloga poslancev je dejstvo, da tak kot je
               objavljen v Poročevalcu, ima nekaj elementov proti ustavnosti zaradi tega, ker posega
               v obstoječi sistem imenovanja oziroma izvolitve okrajnih sodnikov. Vlada pa se
               strinja, da je potrebno rešiti problem takoj in ne čakati na novelo zakona o sodniški
               službi, zato predlaga, da se to uredi v prehodni določbi, kot začasen izjemen ukrep.
               Iz našega amandmaja boste videli, da primarno ostaja veljavno pravilo, da se izvoli
               tudi na to prosto sodniško mesto sodnik, ki izpolnjuje vse pogoje po 8. in 9. členu
               zakona o sodniški službi, torej tudi starostno mejo in delovne izkušnje. Če pa to ni
               mogoče, potem pride v poštev možnost, da se imenuje oziroma izvoli kandidata, ki je
               star najmanj 27 let, in ki je po opravljenem pravosodnem izpitu bil eno leto bodisi
               na sodišču ali ima 3 leta delovnih izkušenj, s čimer ne odstopamo glede delovnih
               izkušenj od sistema okrajnega sodnika, ki je sistemsko določen v 9. členu.</p>
               <p>Zato predlagam, da vlada predlaga, da se kljub vsemu sprejme, v kolikor pa ne,
               predlog zakona z našim amandmajem. V kolikor pa ne bomo pač morali iti v sistemsko
               rešitev načina ureditve, dodelitve sodnikov, kjer bomo morali predvideti finančne
               posledice take spremembe. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp132">

               <speaker>PODPREDSEDNIK MIROSLAV LUCI:</speaker>

               <p>Hvala lepa gospe Marinšek. Mi smo dobili te amandmaje, zgleda da se tiskajo in bi
               predlagal, da damo vsaj 15 minut možnosti, da te amandmaje dobite na mizo, da jih
               predelate in da gremo naprej.</p>
               <p>15 minut pavze. Ob 15.15 uri nadaljujemo, v tem času upam, da boste to dobili na
               mizo.</p>
               <stage type="time">(Seja je bila prekinjena ob 15.00 uri in se je nadaljevala ob 15.16 uri.)</stage>
            </sp>
            <sp xml:id="SDZ2-Izredna-15-1997-10-02.sp133">

               <speaker>PODPREDSEDNIK MIROSLAV LUCI:</speaker>

               <p>Spoštovani kolegi poslanci in poslanke! Nadaljujemo z 2. točko dnevnega reda. Kot
               običajno ugotavljamo prisotnost. Ugotavljamo prisotnost! 49 poslank in poslancev.
               Torej smo sklepčni in nadaljujemo z delom.</p>
               <p>Besedo je imela pred prekinitvijo predstavnica vlade, sedaj imajo besedo
               predstavniki poslanskih skupin. Na mizo ste pa dobili amandma vlade. Poslanske
               skupine so pozvane, želi kdo besedo? Nobena od poslanskih skupin ne želi besede.</p>
               <p>Kot prvi se je - torej imajo besedo sedaj poslanke in poslanci - prijavil pisno
               gospod Ribičič, ostali so pa omejeni na razpravo petih minut; prijavljena sta gospod
               Jakič in gospod Gerenčer. Trenutek! Proceduralno? Gospod Ribičič.</p>
            </sp>
            <sp xml:id="SDZ2-Izredna-15-1997-10-02.sp134">

               <speaker>MIROSLAV MOZETIČ:</speaker>

               <p>Gospod podpredsednik, do začetka razprave se lahko prijavimo. Razprava se še ni
               začela - jaz se prijavljam in to<gap n="..."/></p>
            </sp>
            <sp xml:id="SDZ2-Izredna-15-1997-10-02.sp135">

               <speaker>DR. CIRIL RIBIČIČ:</speaker>

               <p>Jaz ne bom začel prej, preden<gap n="..."/> <stage>(Smeh.)</stage></p>
            </sp>
            <sp xml:id="SDZ2-Izredna-15-1997-10-02.sp136">

               <speaker>PODPREDSEDNIK MIROSLAV LUCI:</speaker>

               <p>No, razprava je že začela, ampak izvolite se pismeno še prijaviti, če mislite, da je
               karkoli<gap n="..."/></p>
            </sp>
            <sp xml:id="SDZ2-Izredna-15-1997-10-02.sp137">

               <speaker>DR. CIRIL RIBIČIČ:</speaker>

               <p>Spoštovani! Jaz bi se čutil seveda privilegiranega, če bi lahko govoril neomejeno, z
               mano bi pa potem morali polemizirati drugi v omejenem času. Tako, da se zavzemam za
               to, da imajo vsi, ki se zdaj na začetku prijavijo, to pravico.</p>
               <p>Za začetek bi povedal to, da kot poslanec opozicije sem podpiral to rešitev, ki so
               jo kolegi iz različnih strank predlagali, še preden jo je podprla vlada. Ker vem, da
               bo kdo drug rekel, da ji je nasprotoval že prej, še preden je vlada jo začela
               podpirati. Je pa res, da se ni enostavno odločiti, in da tukaj gre za resne dileme.</p>
               <p>Prvo, starostna meja, ki jo ustava terja, zakon jo je pa določil, 30-letna meja, ima
               svoj zelo resen smisel. Želimo, da bi ta funkcija bila čimbolj ugledna, želimo, da bi
               opravljali sodno funkcijo, sodniško funkcijo tisti, ki so za to najbolj ustrezno
               usposobljeni, ki imajo ustrezno izobrazbo, pa tudi delovne izkušnje. Vendar pa je
               treba vzeti v obzir in upoštevati tudi druge vrednote, ki po mojem mnenju niso manj
               pomembne. Jaz moram reči, da se strinjam z mnogimi, ki govorijo, da je vprašanje, če
               je starostna meja 30 let celo prenizko postavljena itd., ampak to je en drugi
               problem. Tisti problem, s katerim se soočamo je, da imamo pri nekaterih sodiščih
               opravka s tem, da tudi zaradi te meje ne dobimo sodnikov, da imamo zasedeno manj kot
               polovico mest, da se zaradi tega stvari še bolj kopičijo, torej gre za tisto
               vrednoto, ki je za ljudi zelo pomembna. Seveda je tudi za to, kdo rešuje sodne spore,
               je seveda pomembna tudi starostna meja. Ampak za ljudi je pomembno tudi to, da se ti
               spori rešujejo, da se rešujejo čim hitreje in čim uspešneje. In to so argumenti, ki
               pa govorijo za to rešitev. Mislim, da je vlada naredila to potezo hitro, v skladu s
               svojo pragmatično naravnanostjo. Ti pragmatični, praktični razlogi govorijo za to, da
               se napravi izjema. Da se omogoči izvolitev sodnikov izjemoma tudi, če ne izpolnjujejo
               vseh pogojev, ki so redno določeni.</p>
               <p>Kar se same ustavnosti tiče, ustava sama ni določila starostne meje, določa jo zakon
               in seveda zakon lahko to starostno mejo določi tako ali drugače. Skratka možno jo je
               določiti tako kot je zdaj določena s 30 let. Možno bi jo bilo generalno določiti za
               27 let ali pa za 33 let. To je pa stvar presoje zakonodajalca. Ena, druga in tretja
               rešitev bi bile skladne z ustavo.</p>
               <p>Rad bi tukaj reagiral na tiste, ki so govorili, da bi morda tako lahko dobili
               nekakovostne sodnike. Moram reči, da tisti mladenič ali mladenka, ki s 27 leti ima
               končano Pravno fakulteto, državni sodniški izpit in še eno leto izkušenj, ni, ampak
               vsaj na načelni, na sistemski ravni tisti, ki bi zniževal ugled sodnega poklica. Prej
               nasprotno, tukaj bo šlo za najbolj sposobne in najbolj ambiciozne mlade ljudi, ki
               bodo morali seveda izpolniti tudi vse ostale pogoje, ki so dokaj strogo določeni. In
               prepričan sem, da se bodo ti ostali pogoji še veliko strožje presojali pri teh
               mlajših od 30 let kot pri tistih, ki bodo že stari 30 let.</p>
               <p>Če se to primerja z zdravniki, so te primerjave precej nehvaležne, ampak na dve
               stvari bi pa vendarle opozoril. Da zdravniki opravljajo zelo zahtevne stvari mlajši
               kot 30 let, da takšne starostne meje ne poznamo. Poznamo zelo stroge meje v zvezi z
               izobraževanjem in s prakso in usposabljanjem sodnikov. In na drugo stvar, na katero
               bi opozoril, je pa to, da je na sodne odločbe pritožba. Med tem, ko pogosto pritožba
               pri napaki, ki bi jo lahko storil sodnik ni mogoča. Kako? Ki bi jo naredil zdravnik,
               da ni mogoča! Včasih tudi fizično ni več mogoča, lahko samo sorodniki terjajo
               disciplinski postopek ali kaj podobnega. Pa ne želim se tukaj norčevati iz
               zdravniškega poklica ali kaj podobnega. Nasprotno! Mislim, da so stvari tam zelo
               zahtevne, sem hotel to še bolj poudariti, ampak vendarle nimamo neke formalne
               starostne omejitve in tudi pri zdravnikih bi gotovo našli posameznike, ki so mlajši
               od 30 let, pa kljub temu že svetovno znani strokovnjaki.</p>
               <p>Podpiram osnovno rešitev in to kar predlaga vlada in kar je že prej predlagala gospa
               Pozsončeva. Nisem našel razlik med tema dvema amandmajema, razen v tem, kdo je v
               naslovu. Ne vidim vsebinskih razlik. Rad bi pa povedal to, da podpiram restrektivno
               rešitev. Se pravi, da podpiram tako rešitev, ki bo začasna, ki ne bo trajna, se
               pravi, ki bo veljala toliko časa, dokler ne bomo sprejeli zakona. Ker je možno z
               ekonomsko stimulacijo in še na druge načine tudi doseči to, da bi se situacija
               izboljšala v takšnih sodiščih, kot je sodišče v Lendavi.</p>
               <p>Drugo, da to velja samo za primer, če se niso prijavili kandidati, ki izpolnjujejo
               vse pogoje. Mislim, da če s tako strogimi omejitvami, da je to začasno in samo za
               takšen primer, in da ostanejo tisti pogoji, ki sem jih že prej navedel, se pravi
               izpit, dodatna praksa, da v tem primeru ni nekih nevarnosti, da bi prišlo do zlorab
               ali do takih rešitev, ki bi lahko ogrožale ugled zelo pomembne sodniške funkcije.</p>
               <p>Se pravi, ne bi podprl rešitev, ki bi poskušale to izjemo narediti za trajno izjemo,
               niti ne bi podprl tiste rešitve, da bi sedaj to mejo 27 let spustili za vse primere,
               se pravi tudi za primere, ko bi se prijavili starejši kandidati. Ena in druga od teh
               dveh rešitev bi bile globji poseg v zakonsko ureditev, in bi se potem tudi lahko
               postavilo vprašanje ali je potreba na hitro in posebej reševati to vprašanje. Če bi z
               vsemi temi omejitvami sprejeli, in te omejitve amandma vlade in amandma gospe
               Pozsončeve vsebujeta v tem primeru, mislim da bi to lahko sprejeli relativno lahko
               zelo hitro in s tem pomagali sodiščem, predvsem pa ljudem na tistih območjih, kjer
               sodišča tudi zaradi nezasedenosti ne dohajajo dela. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp138">

               <speaker>PODPREDSEDNIK MIROSLAV LUCI:</speaker>

               <p>Hvala lepa gospodu Ribičiču. Pismeno se je drugi prijavil gospod Demšar. Oprostite
               gospod Demšar. Očitno je replika. Kdo jo ima? <stage>(Nihče.)</stage> Replika? Gospod Možgan.</p>
            </sp>
            <sp xml:id="SDZ2-Izredna-15-1997-10-02.sp139">

               <speaker>JOŽE MOŽGAN:</speaker>

               <p>Gospod Ribičič! Zelo spoštujem status sodnika. Samo če ste že postavili primerjavo z
               zdravnikom, bi vam pa moral povedati, da mora zdravnik izpolnjevati poleg izhodiščnih
               strokovnih pogojev še tekoči strokoven pogoj, to se pravi, obnavljati mora strokovno
               licenco. Tega strokovnega pogoja pa naši sodniki nimajo. In predlagam, da razmišljamo
               pri vseh službah, ki delajo z ljudmi za ljudi, da bi obnavljali svoje strokovne
               licence in potem ne bi bilo problema s starostjo. Ker to je jamstvo, da bomo imeli
               res dobre sodnike, dobre zdravnike, dobre arhitekte in še druge poklice. Samo, kjer
               je zahteva višja, na to nihče ne sliši. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp140">

               <speaker>PODPREDSEDNIK MIROSLAV LUCI:</speaker>

               <p>Hvala lepa. To je bila replika gospoda Možgana. Pisno se je k besedi prijavil gospod
               Demšar. Izvolite, gospod Demšar.</p>
            </sp>
            <sp xml:id="SDZ2-Izredna-15-1997-10-02.sp141">

               <speaker>VINCENCIJ DEMŠAR:</speaker>

               <p>Hvala za besedo. V Odboru za notranjo politiko in nekatere dileme sem že tam slišal
               in tudi sam izrazil. Poglejte, če bi rekli takole. Okrajno sodišče, kdor se s tem ne
               ukvarja, ampak mislim, da je slika približno taka - toliko jih je <stage>(ampak govorim res
               približno)</stage>, kot je bilo preje občin. Zdaj če primerjamo to številko s tremi primeri,
               ki so bili omenjeni - lahko je kje še kakšen. Ali je prav, da mi nek sistem zaradi
               treh potreb, ki nastanejo, cel sistem spreminjamo? Moja misel je, da to ni primerno
               za tako telo kot je državni zbor, da bi na tak način reagiral na neke tekoče
               probleme, za katere mislim, da niti ni potrebno, da bi jih vlada sama reševala, ampak
               bi predlagal, da to rešuje samo ministrstvo.</p>
               <p>Razumem pa problem tistih poslancev, ki prihajajo iz takih področij, da so oni nekje
               po eni strani tudi zadolženi, da prenesejo te stvari sem, če se doslej niso rešile,
               da na ta način opozorijo in na nek način prisilijo ali naš zbor ali vlado ali
               ministrstvo, da se zadeva reši. Že v samem odboru sem rekel, to naj rešuje stroka,
               ker verjamem, da to stroka tudi lahko reši. Ne bi želel sodelovati pri stvareh, pri
               katerih so strokovnjaki, ki so bili zraven, gospodje Sekretariata za zakonodajo, ki
               so že takrat povedali - tole pa je vprašljivo, ali se ne bi znalo zgoditi, da bo to
               predmet kakšne obravnave na instancah, ki presojajo naše odločitve.</p>
               <p>Po drugi strani pa menim to. Poglejte, tam, koder že zdaj ni sodnikov, bomo potem
               znižali kriterij in bodo še nekaj - jaz ne bom rekel, da so tisti neka nižja
               kategorija sodnikov, ampak vendar ne pa taka, kot bi jo imela ostala sodišča. Kar
               pomeni, da bomo na tista okrajna sodišča, ki nimajo možnosti pridobiti po sedanjem
               načinu sodnika, bodo potem prišli ljudje, ki tako ne bodo usposobljeni, kot pa so
               recimo na ostalih sodiščih. Ne bi hotel biti tu žaljiv. Ampak sigurno da nekdo, ki je
               končal študij, pa če je 30 let bila doslej meja, da ima nekaj več prakse kot pa
               tisti, ki jih ima samo 27.</p>
               <p>Zato mislim, da bi bilo bolj prav, da bi sedaj že, ko je vlada predlagala in smo
               pismeno dobili, vlada našla drugačno rešitev, in da ne sprejemamo take spremembe
               zakona o sodniški službi. Zato povem, da za to spremembo, za ta zakon, ne morem
               glasovati, kljub temu, da razumem gospo Pozsončevo, da bi bilo prav. In jaz mislim,
               da smo mi dolžni pomagati tem svojim kolegom poslancem, da če ne Ministrstvo za
               pravosodje, pa vlada najde rešitev. Rešitve so sigurno drugačne in ne take, nekje na
               meji in pa vprašljive. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp142">

               <speaker>PODPREDSEDNIK MIROSLAV LUCI:</speaker>

               <p>Hvala lepa, gospod Demšar. Naslednji je na vrsti gospod Mozetič. Izvolite.</p>
            </sp>
            <sp xml:id="SDZ2-Izredna-15-1997-10-02.sp143">

               <speaker>MIROSLAV MOZETIČ:</speaker>

               <p>Hvala lepa za besedo. Drage kolegice, spoštovani kolegi! Res je, strinjam se s tem,
               kar je bilo rečeno glede dileme vrednot. Da je pač na eni strani vrednota, ki ji
               rečemo pravna varnost in da državljan čim hitreje pride do pravne varnosti, po drugi
               strani - in to je država gotovo dolžna zagotavljati, tako po naši ustavi kot po
               evropski konvenciji o človekovih pravicah - vendar po drugi strani pa mislim, da to
               ne sme iti na škodo tistega strokovnega in pravilnega, ne samo strokovnega v ozkem
               pomenu besede, pač pa tudi v tistem smislu pravilnega odločanja. Ker neka odločitev
               pri sodišču, če se zdaj samo na sodišča obrnemo, je šteta kot pravilna, če je
               izrečena v skladu z zakonom, in če je pravična. Pravičnost je pa neka vrednota, ki se
               je ne da niti zvagati, niti se je ne da predpisati, niti se je ne da meriti. In to je
               tisti občutek, to je tista vrednostna sodba, ki jo mora opraviti vsak sodnik. In
               tukaj je vprašanje pač tudi določenih izkušenj. Prej kot starosti, starostne meje <stage>(da
               ne bo potem kakšna replika)</stage>, je vprašanje določenih strokovnih in življenjskih
               izkušenj za to vrednostno sodbo. Mi bi to mejo lahko postavili tudi drugače in bi
               rekli, da je po diplomi toliko in toliko pripravništva, po pravosodnem izpitu mora
               imeti še toliko in toliko let delovnih izkušenj, in bi prišli ravno tako na mejo,
               recimo 30 ali pa kakršnegakoli leta, kar bi bilo bolj prav. In to je bilo stališče,
               ki mislim, je veljalo pri sprejemanju zakona v prejšnjem mandatu, in tako stališče,
               ker sem bil takrat tudi v parlamentu, sem takrat zagovarjal in ga tudi v tem smislu
               zagovarjam še vedno.</p>
               <p>Za rešitev, poglejte, ki se predlaga, mislim pa, da je, po moje kljub vsemu z več
               vidikov sporna in čeprav je sprejeta v prehodnih določbah, kljub vsemu posega
               sistemsko v to zadevo. Res da začasno, ampak ta začasnost, če se ne bi pozneje nič
               spremenilo, je v bistvu trajnost. Ker ta sodnik bo izvoljen na nekem mestu, kjer zdaj
               ni sodnika, bo v tem trenutku nekdo izvoljen, ki ne izpolnjuje teh sistemskih
               pogojev, pač pa teh iz prehodnih določb in bo, predpostavljam, ostal na tistem sodnem
               mestu. Če pa bo šel stran, bo spet praznina in bo verjetno treba ponovno po letu, po
               31.12.1999 ponovno v prehodnih določbah spet sprejemati neko določbo, ker na tistem
               sodniškem mestu spet ne bo tistega, ki izpolnjuje pogoje, ki jih pa puščamo
               nespremenjene. To je recimo ena stvar. S tega vidika jaz mislim, da je ta zadeva
               kljub vsemu, čeprav se skuša prikazati kot neka začasna in ne posegajoča v sistem, je
               dejansko posegajoča v sistem kot je določen.</p>
               <p>Sporno se mi absolutno zdi to, da se piše, da je določba, če se na razpis ne
               prijavi. Torej, če se prijavi - bo, če se pa ne prijavi, bomo pa dali kogarkoli
               oziroma tistega, ki ima nižje pogoje. Zdaj, jaz ne bi želel, ker sem že na odboru
               hotel primerjati, bi rekel kirurgom ali pa zdravnikov, pa ne zaradi primerjave v tem
               smislu, ampak rešitev kot taka. Kaj bi bilo, če bi v nekem kliničnem centru, ko
               razpišejo delovno mesto kirurga, imeli tudi pri pogoju, če se pa ne bo prijavil
               tisti, ki ustreza vsem tem pogojem, potem bomo pa zaposlili nekoga, ki nima teh
               pogojev. Ne vem, če bi to bila in če je to rešitev. Mislim, v tem smislu, če je to
               rešitev, da se na tak način te zadeve rešuje.</p>
               <p>Po drugi strani pa tudi drugi odstavek, novi drugi odstavek je pa spet
               problematičen. Poglejte. Rečeno je in za okrajnega sodnika se spreminja samo
               starostna meja, torej eno leto, pogoj izkušen enega leta po pripravništvu, po izpitu
               ali pa tri leta v sodstvu ali pa tri leta izven sodstva tudi že zdaj velja. Torej
               tisti dober študent, kot je bilo rečeno, dober študent in ki je, predpostavljam, tudi
               s tega vidika dober sodnik, bodoči, bo doštudiral do 24. oziroma 25. leta, naredil v
               roku in do leta, do tega 27. leta izpolnil te pogoje in bo po tem prehodnem imenovan
               za sodnika, ampak bo vsako leto kontroliran. Tisti slab študent, ki je pa študiral do
               30. leta in bo ravno tako potem delal pravosodni izpit, pa eno leto izkušenj na
               sodišču, kar pomeni iz vidika, tisto, kar je potrebno na sodišču, poleg znanja tudi
               izkušnje, jih bo imel povsem enako, eno leto, pa ga ne bomo tako kontrolirali.
               Mislim, da tudi s tega vidika je ta zadeva povsem vprašljiva. To pomeni, da ta
               rešitev na nek način celo kaznuje pridne študente, ki jih sicer postavlja na sodniška
               mesta, vendar pa pravi, vas bomo pa kontrolirali. Tistega slabega, ki je pa tri leta
               več študiral, pa ne zato, da bi več naštudiral, ampak zato, ker je slabo študiral, ga
               pa ne bomo ocenjevali. Tako da rešitev je, ko jo začneš resno gledati in razmišljati,
               je problematična.</p>
               <p>Sicer se pa strinjam, zlasti tudi s tem, da je starostna meja ni ključna. Ključne so
               v bistvu izkušnje, strokovne, življenjske in izkušnje za tisto kar rabi sodnik,
               predvsem, ko mora vrednostno izreči tisto sodbo. In ne nazadnje tudi v sodstvu se
               zelo resne stvari izrekajo, čeprav je instanca, vendar tudi v tem se posega v čisto
               osebne človekove pravice in v njegov občutek do tega, kdo oblast, sodstvo - oblast
               obnaša do človeka, tudi to je pomembno. Vsak posameznik, ki pride na sodišče, je
               lahko še bolj prizadet, kot če gre nekam drugam, ker pričakuje tudi nek odnos do
               tega. In iz tega se pravi, iz teh vidikov, iz teh razlogov, ki so lahko sistemske,
               čisto izkustvene, ker imam tudi nekaj izkušenj iz preteklosti z delom na sodišču, ne
               morem take rešitve sprejeti.</p>
               <p>Sem pa prepričan, da bi tudi brez kakšne posebne spremembe zakona moralo samo
               sodstvo, če je treba ob pomoči vlade, ministrstva znotraj rešitev, ki jih sedaj zakon
               o sodniški službi ima, te probleme rešiti. Dolžna je država, zagotoviti sodno
               varstvo. Dolžna v okviru sistema, ki ga ima oziroma bi bilo prav, da bi vlada, če je
               vse to ugotovila, že prej prišla, ne pa, da je moral priti oziroma sta morala priti
               poslanca iz tistega področja, na katere se ljudje obračajo, naj že enkrat nekaj
               storimo. Potem se pride z rešitvijo, ki se jo da v kratkem času narediti, ki pa za
               sabo potegne lahko več problemov kot koristi. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp144">

               <speaker>PODPREDSEDNIK MIROSLAV LUCI:</speaker>

               <p>Hvala lepa gospodu Mozetiču. Naslednji pismeno prijavljeni je gospod Jakič.
               Izvolite.</p>
            </sp>
            <sp xml:id="SDZ2-Izredna-15-1997-10-02.sp145">

               <speaker>ROMAN JAKIČ:</speaker>

               <p>Gospod podpredsednik, hvala za besedo. Spoštovane, spoštovani! V tej hiši sem
               sodeloval, ko se je sprejemala ustava leta 1991 in že takrat sem nasprotoval
               starostnim omejitvam, ki so bile predlagane za določene funkcije v tej državi.
               Nenazadnje, če se spomnite, je bila predlagana starostna meja 35 let za kandidata za
               predsednika države. Predvsem sem nasprotoval zato, ker pojmujem Ustavo Republike
               Slovenije na ta način, kot je zapisano v 14. členu Ustave Republike Slovenije, ki
               govori, da v Sloveniji so vsakomur zagotovljene enake človekove pravice in temeljne
               svoboščine, ne glede na narodnost, raso, spol, jezik, vero, politično ali drugo
               prepričanje, gmotno stanje, rojstvo, izobrazbo, družbeni položaj ali katero koli
               drugo osebno okoliščino in tudi zato, ker sem razumel 16. člen Ustave Republike
               Slovenije, da so določene pravice, ki izhajajo iz te ustave lahko omejene izjemoma,
               začasno tudi razveljavljene, v vojnem ali izrednem stanju, da ne smejo razveljaviti
               ali omejiti pravic, ki izhajajo, ki povzročajo neenakopravnost, ki bi temeljila na
               narodnostni, rasni pripadnosti, spolu, jeziku, veri, političnemu ali drugemu
               prepričanju, gmotnem stanju, rojstvu, izobrazbi, družbenemu položaju ali katerekoli
               drugi okoliščini.</p>
               <p>Zato seveda jaz pa spoštujem ustavo v 129. členu, ki govori, da je za funkcijo, za
               trajno funkcijo, sodniško funkcijo je zakon, ki določa starostno mejo in druge pogoje
               za izvolitev. Tu se seveda, pa ne zato, ker pač tu se strinjam z gospodom Mozetičem,
               ko pravi, da ne gre za starostno omejitev. Omejitev bi seveda morala biti postavljena
               glede na izobrazbeni staž oziroma izobrazbeni staž po pravosodnem izpitu oziroma
               pravniški državni izpit, tri leta delovnih izkušenj in leto stažiranja oziroma eno
               leto stažiranja.</p>
               <p>Zato bom jaz podprl amandma, ki ga predlaga Vlada Republike Slovenije, zato ker
               mislim, da je to eden od prvih korakov k spremembi zakona, in pričakujem od
               predlagatelja, Vlade Republike Slovenije, da ko bo predložila temu Državnemu zboru
               novelo zakona o sodniški službi in pa novelo zakona o sodiščih, da bo upoštevala te
               razprave, ki govorijo o starostni omejitvi. In jaz pričakujem, da,če ne bo novele
               zakona o sodniški službi kaj hitro, bom jaz sprožil postopek - upam, da me bodo
               kolegi poslanci iz vseh strank podprli - da bi se spremenil 8. člen tega zakona v
               tretji alinei, ki govori o 30 let omejitve oziroma o omejitvi 30 let. Jaz bom, če ne
               drugega, tu predlagal 27 let, ker se z vsemi temi, kar mora opraviti kandidat za
               sodnika, se izide nekje, da so najboljši študenti z opravljenimi vsemi temi
               zahtevami, ki jih zakon ureja, da s 27. leti bi že lahko prišli na sodišče in bili
               izvoljeni v trajni sodniški mandat.</p>
               <p>Istočasno bi pa rad opozoril na to, da se mi včasih poraja vprašanje, kako, kakšna
               je percepcija zaupanja v mlade strokovnjake. Jaz mislim, da na eni strani nimamo
               dovolj zaupanja v mlade strokovnjake, po drugi strani pa mislim, da se starejši
               kolegi na sodiščih bojijo konkurence. Ali pa starejši kolegi bojijo konkurence glede
               kandidiranja za trajni sodniški mandat.</p>
               <p>Prav tako seveda ne razumem diskusije, ki govori o zrelosti kandidata za trajno
               funkcijo sodnika, kajti nikakor ne morem razumeti, kdo odreja to zrelost in kdaj je
               ta kandidat zrel za opravljanje te funkcije. To mi nikoli ni bilo jasno, kdo je tisti
               meritorni človek, ki odredi, kdaj je človek že zrel in kdaj ni. Jaz mislim, da je
               seveda človek za funkcijo sodnika zrel takrat, ko izpolni seveda vse pogoje, ki so
               zapisani v zakonu, ko govori o stažiranju oziroma o delovnih izkušnjah.</p>
               <p>Kot sem rekel na začetku, podprl bom ta amandma, ne zato, ker mi je všeč, ker je
               prehodni, ampak zato, ker mislim, da je to korak do spremembe, sistemske spremembe
               zakonodaje iz tega področja. In jaz upam, da mogoče pa tudi, če bomo spreminjali v
               naslednjih letih ustavo, da mi bo uspelo z vašo pomočjo spremeniti tudi 129. člena
               ustave Republike Slovenije, ki je edini, ki govori o starostni omejitvi glede
               kandidiranja. Jaz mislim, da če je za predsednika vlade in predsednika države in pa
               druge funkcije lahko kandidirajo vsi tisti, ki imajo volilno pravico, ki jo pa
               pridobijo z 18 leti, da seveda tudi za sodniško funkcijo s 27. leti so primerni
               kandidati, ki bi lahko to naredili.</p>
               <p>In ne nazadnje bi seveda bilo tudi po moje veliko teh primerov na sodiščih rešeno in
               bi mogoče v naslednji oceni Agende 2000 v točki sodišč, v točki, ki govori o tem, da
               je sodstvo počasno, bi mogoče opazili kakšen vidnejši pozitivni rezultat. Najlepša
               hvala.</p>
            </sp>
            <sp xml:id="SDZ2-Izredna-15-1997-10-02.sp146">

               <speaker>PODPREDSEDNIK MIROSLAV LUCI:</speaker>

               <p>Hvala lepa, gospodu Jakiču. Je to replika, gospod Potočnik? Izvolite, replika.</p>
            </sp>
            <sp xml:id="SDZ2-Izredna-15-1997-10-02.sp147">

               <speaker>FRANC POTOČNIK:</speaker>

               <p>Spoštovane dame in gospodje! Gospod Jakič! Moje podpore za spremembo tega člena
               ustave ne bo. Poglejte, v javnosti se pojavlja marsikje kar veliko dvomov in pripomb
               na trajni mandat sodniški. Res, ljudje, večina ne ve, da pač v 129. členu piše, da je
               sodniški mandat trajen. Tudi obdobje oziroma starost 30 let, se marsikomu zdi
               prenizka, da se pri teh letih oziroma pri teh izkušnjah, dobro, zdaj govorimo o letih
               ali pa izkušnjah, da se te stvari tudi povezati, da se pač za obdobje recimo 30, 35
               let zagotovi služba, ne glede na to, da opravlja dobro ali ne, čeprav to čisto ni
               res, ker pač neka notranja kontrola je. Torej jaz mislim, da te starostne meje 30 let
               tudi zaradi tako imenovanih izrednih razmer ne bi smeli zniževati. To je ena stvar.</p>
               <p>Druga stvar pa, tamle ko piše v tem amandmaju vlade, da za sodnika, izvoljenega pod
               temi, pod pogoji drugega odstavka tega člena, se v prvih treh letih izdela ocena
               sodniške službe vsako leto. Kaj pravzaprav to pomeni? Ali to pomeni, zdaj, vsako leto
               ga ocenjuješ, pri 27 je izvoljen v trajni mandat? Ali bomo potem pri 30 rekli, hop,
               ne boš? Torej bi bila neka logika tudi pri drugih, ki začnejo sodniški poklic, se ene
               štiri, pet let vsako leto ocenjuje njegovo delo, pa se reče, v redu, če je recimo
               začel pri 30 letih, pa se pet let ali pa štiri ali kolikor že, se pač odločimo,
               ocenjuje, pa se reče, no, v redu je, pri 35 letih boš pa izvoljen v trajni sodniški
               mandat.</p>
               <p>Nekaj takega se mi zdi, ne vem, to jaz laično razmišljam o tem, ker nisem pač
               pravnik, ampak vendarle prenašam mnenja nekaterih, kar precejšnega dela javnosti, da
               seveda, ki ni zadovoljna s trajnim sodniškim mandatom, kar od 30 let naprej. Jaz
               mislim, da pač 30 let imamo in da te dobe za začetek trajnega sodniškega mandata ne
               bi smeli zniževati. Hvala.</p>
            </sp>
            <sp xml:id="SDZ2-Izredna-15-1997-10-02.sp148">

               <speaker>PODPREDSEDNIK MIROSLAV LUCI:</speaker>

               <p>Hvala lepa gospodu Potočniku. Imate repliko na izvajanje gospoda Potočnika? Gospod
               Jakič, izvolite.</p>
            </sp>
            <sp xml:id="SDZ2-Izredna-15-1997-10-02.sp149">

               <speaker>ROMAN JAKIČ:</speaker>

               <p>Se opravičujem. Jaz sem samo govoril o drugem odstavku 129. člena, kjer je starostna
               meja. Jaz trdim, in to je gospod Ogrizek predstavnik Vrhovnega sodišča tudi na sami
               seji komisije rekel, da je v določeni točki problem mladih strokovnjakov, ki s 27
               leti izpolnjujejo vse pogoje, razen starostnega pogoja. Da seveda, ker smo mladi malo
               bolj neučakani in nestrpni, ne čakajo treh let, da bi izpolnili še ta zadnji pogoj in
               seveda gredo v druge službe in s tem seveda zgubljamo tudi kvaliteten kader, ki bi ga
               lahko s pridom uporabili na sodišču. Hvala.</p>
            </sp>
            <sp xml:id="SDZ2-Izredna-15-1997-10-02.sp150">

               <speaker>PODPREDSEDNIK MIROSLAV LUCI:</speaker>

               <p>Dobro, hvala lepa. A, tudi repliko? Izvolite, gospa Maria.</p>
            </sp>
            <sp xml:id="SDZ2-Izredna-15-1997-10-02.sp151">

               <speaker>MARIA POZSONEC:</speaker>

               <p>Mislim, da bi bila dosti boljša rešitev, če bi imeli tudi sodniki licenco. In mislim,
               da to tudi utemeljeno, ampak to je že dograditev.</p>
            </sp>
            <sp xml:id="SDZ2-Izredna-15-1997-10-02.sp152">

               <speaker>PODPREDSEDNIK MIROSLAV LUCI:</speaker>

               <p>Hvala lepa. K besedi se je prijavil tudi gospod Gerenčer.</p>
            </sp>
            <sp xml:id="SDZ2-Izredna-15-1997-10-02.sp153">

               <speaker>ANDREJ GERENČER:</speaker>

               <p>Hvala za besedo. Kolegice in kolegi! Mi ki smo predlagali ta zakon, smo imeli v vidu
               samo željo, da se začne nekaj reševati. V Lendavi je stanje alarmantno. Gospa Maria
               je lepo povedala, koliko pripada je, sodnikov pa ni. In mislim, da je država
               odgovorna, da zagotovi sodno varstvo prebivalcem tudi te občine. Poleg Lendave so še
               Brežice in še nekatere občine tudi kritične.</p>
               <p>Sprejemam amandma vlade. Sprejemam ga, saj gre za nek rok, ki je postavljen. Drugi
               odstavek pa razumem laično, ker nisem pravnik, tako da bomo vsako leto ocenjevali
               tega sodnika, pa če ne bo dober, ne bo dobil potem naprej zelene luči.</p>
               <p>Prosim, razumite, situacija je zelo tesna in težka na našem koncu in prosim, da bi
               tudi to izglasovali. Hvala.</p>
            </sp>
            <sp xml:id="SDZ2-Izredna-15-1997-10-02.sp154">

               <speaker>PODPREDSEDNIK MIROSLAV LUCI:</speaker>

               <p>Hvala lepa, gospod Gerenčer.</p>
               <p>Gospod Kelemina je replika, ali je razprava? Razprava. Potem pa gospa državna
               sekretarka. Gospa Marinšek.</p>
            </sp>
            <sp xml:id="SDZ2-Izredna-15-1997-10-02.sp155">

               <speaker>NIVES MARINŠEK:</speaker>

               <p>Jaz bi rada še pojasnila. Znano je, da je bila reforma sodnega sistema sprejeta 1994.
               leta, da so bili takrat pogoji za okrajnega, okrožnega in višjega sodnika strožje
               določeni, da je bila leta 1986<stage>(?)</stage> sprejeta novela, s katero so se pogoji za okrajnega
               sodnika in za okrožnega sodnika ter višjega sodnika znižali. Torej je bil že takrat
               storjen napor vlade, da so se ti pogoji znižali, ker je bilo ugotovljeno, da se pač
               ne morejo zasesti sodniška mesta.</p>
               <p>V času od novele dalje smo si prizadevali na vladi oziroma na ministrstvu z
               nenehnimi razpisi zapolniti nezasedena sodniška mesta. In ravno rezultati kažejo -
               podatki, ki jih imate v obrazložitvi, da ravno na področju Lendave ni mogoče zasesti
               prostih sodniških mest. Zasedeno je samo eno mesto od štirih razpisanih sodniških
               mest, sistemiziranih sodniških mest.</p>
               <p>Problem bi lahko rešili, kot sem že uvodoma povedala, tudi z dodelitvami. Vendar
               dodelitev je možna, če nanjo privoli sodnik. Povedala sem tudi, da ne zagotavlja
               zakon nobene stimulacije, in zaradi tega ugotavljamo, da ni interesa oziroma da ni
               možno skozi ta sistem zapolniti področja, na katerega poslanci opozarjajo.</p>
               <p>To se pravi, da vlada oziroma Ministrstvo za pravosodje po tem, kar sem povedala, je
               bilo dovolj aktivno, v okviru tistih zakonskih možnosti, ki so dane.</p>
               <p>Zdajle trenutno pa poteka tudi po delovnih skupinah - dve sta sestavljeni, ena za
               zakon o sodiščih, ena za zakon o sodniški službi - v okviru katerih pripravljamo
               novele tega zakona ponovno. In glavni predmet razprav je tudi znižanje starostne meje
               za sodnika okrajnega sodišča in pa razrešiti tudi problem dodelitve, ki naj bi bil
               bolj ekonomičen in naj bi res zagotavljal sodno varstvo tam, kjer to ni mogoče.
               Dejstvo pa je, da je potrebno vedeti, da dodelitev s finančnimi dodatki je upravičena
               pravzaprav takrat, ko so zasedena sodniška mesta. Ker če ne, se lahko sprevrže v
               drugačno obliko reševanja sodnih spisov.</p>
               <p>Tako, da bi jaz prosila, da se za ta trenutek oziroma za dve leti, dokler bo
               pripravljena novela zakona - in jaz mislim tudi v zakonodajnem postopku sprejeta - bi
               bila ta rešitev, kot jo vidi vlada, v tej luči najbolj primerna. Seveda zdaj, če je
               problem tako akuten, ga bo treba - in je akuten - ga bo treba pač rešiti z drugačno,
               hitro novelo, ki jo bo vlada pripravila, če bo potrebno. Vendar pa pri oceni obeh -
               druga možnost je, da se v okviru dodelitev reši zadeva, vendar pa je vsekakor treba
               poseči potem v plačni sistem, obstoječi plačni sistem. Tako da pri oceni obeh
               možnosti je vlada videla, da je ta možnost začasna možnost, subsidiarna, ne primarna,
               ne pravilo, izjema - ta trenutek najboljša.</p>
               <p>Rada bi samo še obrazložila, zakaj sta morda oba amandmaja z enako vsebino, kar vas
               je verjetno zmotilo. Gre za to, da smo mi sodelovali pri sejah odbora in da odbor ni
               podprl tega amandmaja, in zato smo mi oziroma je vlada vložila amandma z enako
               vsebino. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp156">

               <speaker>PODPREDSEDNIK MIROSLAV LUCI:</speaker>

               <p>Hvala lepa. K besedi je prijavljen - je to replika na državno sekretarko ali na<gap n="..."/>?
               Izvolite, gospod Potočnik.</p>
            </sp>
            <sp xml:id="SDZ2-Izredna-15-1997-10-02.sp157">

               <speaker>FRANC POTOČNIK:</speaker>

               <p>Govora je bilo tukaj tudi o plačni politiki oziroma stimulaciji. Mi smo - zdaj se
               natančno ne spomnim - pred letom dni ali še manj nazaj, glede na to, da so bile
               velike pripombe, češ da je problemov v sodstvu zato tako veliko, ker so plače
               nestimulativne, ker so plače slabe - dvignili plače sodnikom. Tako, da zdaj recimo
               plača sodnika začetnika na okrajnem sodišču znaša z dodatkom na nezdružljivost
               funkcij tri povprečne bruto plače v gospodarstvu, in da predsedniki okrožnih sodišč
               imajo, brez dodatkov na starost in tako naprej, plačo pet povprečnih bruto plač, to
               je skupaj s tistim dodatkom na nezdružljivost. To smo nekako, smo rekli, bomo s tem
               rešili kadrovske težave v sodstvu, ampak sedaj pa vidimo, da so kljub temu kadrovske
               težave. Tako, da ne vem tudi, če bi s takim zniževanjem kriterijev te stvari
               reševali. Mislim, da ni čisto prava pot.</p>
            </sp>
            <sp xml:id="SDZ2-Izredna-15-1997-10-02.sp158">

               <speaker>PODPREDSEDNIK MIROSLAV LUCI:</speaker>

               <p>Hvala lepa. K besedi se je prijavil še gospod Kelemina in gospod Zoran Lešnik.</p>
            </sp>
            <sp xml:id="SDZ2-Izredna-15-1997-10-02.sp159">

               <speaker>BRANKO KELEMINA:</speaker>

               <p>Hvala lepa. Cenjeni vsi skupaj! Poskušam razumeti vlagatelja oziroma predlagatelja
               spremembe tega zakona. Vendar bi moral gospe Marii postaviti vprašanje oziroma bi si
               morala sama postaviti vprašanje in tudi nekomu drugemu, kdo je kriv za to, da je tako
               stanje v sodstvu, in vprašanje, od kdaj je tako stanje v sodstvu. Ali je to nastalo
               včeraj ali je nastalo pred 5 leti ali se že vleče celo mogoče 10 let?</p>
               <p>Trdim, kot sem že trdil tukaj za to govornico, da imamo pri nas dovolj sodnikov v
               Sloveniji, samo delati se jim ne da. To lahko tudi podkrepim z različnimi članki iz
               časopisov. Trenutno ga nimam tukaj, lahko pa jih prinesem, če želite, kjer je sam
               gospod novinar, publicist Jež napisal, da gredo sodniki ob dveh domov in sedaj
               naknadno hočejo imeti plačane nadure, da bi po nadurah delali. Ob 10.00 uri pridejo
               na delo, ob 14.00 uri gredo pa domov. Ne bom trdil, da je to pri vseh sodnikih, ampak
               nekaj od tega je prav gotovo res. V to ne dvomim. Sigurno je nekaj tudi poštenih,
               dobrih, pridnih in tako naprej. Ne verjamem tudi, da bo ta sprememba, ki jo sedaj
               predlagatelj predlaga, rešila vse te probleme.</p>
               <p>Tukaj imam pred sabo članek, ki sem ga ne dolgo tega izrezal in tukaj piše takole,
               če dovolite, da vam preberem: <q>"Po besedah predsednika višjega sodišča v Ljubljani
               Jerneja Potočarja"</q>, piše tako različne stvari in med drugim, <q>"kot je dejal, se
               približno na vsake 4 mesece na sodiščih sprosti 5 do 10 pripravniških mest"</q>. To se
               pravi, na vsake 4 mesece 5 do 10. To, če računam v povprečju, 3 x 8 je 24, na leto 24
               pripravniških mest se sprosti na sodiščih v Sloveniji. Potem naprej pravi <stage>(no, to so
               neke druge stvari)</stage>: <q>"Te nato zasedejo prvi s prednostnega seznama, na katerem je
               približno 200 čakajočih."</q> Si lahko predstavljate! Mi imamo 200 čakajočih študentov, z
               opravljeno maturo ali kakorkoli se že to tam naredi - tega ne poznam in me tudi ne
               zanima - čakajo na pripravniški izpit oziroma na državni izpit oziroma na prakso. Na
               prakso pravzaprav in to pomeni, da dejansko 200 diplomantov oziroma pač čakajočih ne
               more začeti opravljati tiste prakse, na osnovi katere bi potem naredili državni izpit
               in na osnovi katerega bi potem po enem letu ali dveh letih lahko opravljali sodniško
               funkcijo oziroma s 30-imi leti, kot je tukaj napisano. Torej so problemi nekje
               drugje, ne pa v tem, da nam zdajle je treba zmanjševati mogoče tole starostno dobo
               ali karkoli drugo.</p>
               <p>Jaz bi vseeno vprašal vlado, predstavnico, koliko sodnikov v Sloveniji imamo zdajle
               v Sloveniji z enoletno prakso in opravljenim seveda državnim sodniškim izpitom, ker
               je pač zdajle bil tri leta pogoj. Koliko jih imamo v Sloveniji zdajle samo z enim
               letom in koliko jih bomo potem lahko zdajle naknadno zaposlili? To me zanima in
               prosim, da mi na to vprašanje odgovorite, seveda poleg vseh teh problemov, ki sem jih
               jaz tukaj zdajle navedel. V sodništvu, v sodstvu ni samo to problem, so še tudi drugi
               problemi, ne bom zdajle govoril o plačah in ne vem o čem, ampak je tudi ogromna
               fluktuacija in še drugi problemi, o katerih sama stroka pove, da obstajajo, in seveda
               je treba tam iskati vzroke, zakaj se to dogaja. To je samo nekaj stvari. Prosim, če
               mi odgovorite na to vprašanje.</p>
               <p>Seveda ta moja odločitev danes ne bo odvisna od mene. Sicer bom pač glasoval proti
               temu, ker smatram, da so problemi reševanja tega nekje drugje, ne pa v znižanju
               starostne dobe. Čeprav je zdajle po moji oceni potem samo v bistvu dve leti razlike,
               gre samo za dve leti razlike prakse po državnem izpitu. Na osnovi novega zakona in
               starega zakona, razen tiste dobe 27 let, ki za mene v bistvu ni toliko pomembna,
               ampak gre samo za dve leti končne prakse. Prosim, če mi odgovorite na to vprašanje,
               bom pa seveda glasoval, zaenkrat, žal, proti. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp160">

               <speaker>PODPREDSEDNIK MIROSLAV LUCI:</speaker>

               <p>Hvala lepa, gospod Kelemina. Zdaj, ali bi takoj, vprašanje je bilo postavljeno, ali
               bi prej replike, pa potem, verjetno tako odgovora točnega ne bo. Potem bi pa dali ta
               odgovor, potem pa replike. Kratek odgovor, prosim, če lahko.</p>
            </sp>
            <sp xml:id="SDZ2-Izredna-15-1997-10-02.sp161">

               <speaker>NIVES MARINŠEK:</speaker>

               <p>Spoštovani gospod poslanec! Samo na kratko bi vam odgovorila. Sodnikov z enoletno
               dobo po opravljenem pravniškem državnem izpitu ni. Pač pa so strokovni sodelavci, ki
               pa so na razpolago. In ravno na območju, ki ga danes rešujemo tukaj, so razpoložljivi
               kadri, s tem, da je treba poudariti, da ravno na tem območju gre za demografski
               problem, kjer ni ustreznega kadra, ki bi se v tolikem številu, ki bi se lahko javil
               na razpisana mesta. Strokovni sodelavci pa so tisti kader, ki so zainteresirani, da
               nadaljujejo sodniško funkcijo. Čeprav je priznati, da usposabljanje za sodnika danes
               še ni razdelano. Se bomo pa potrudili v tej noveli, da bomo tudi to usposabljanje
               razdelali do konca in temeljito. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp162">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Repliko imata gospa Maria pa gospod Ribičič.</p>
            </sp>
            <sp xml:id="SDZ2-Izredna-15-1997-10-02.sp163">

               <speaker>MARIA POZSONEC:</speaker>

               <p>Hvala lepa. Ni, moje izvajanje ne bo replika, ampak mislim odgovor na vprašanje, kar
               smatram, da je upravičeno. Pred nekaj leti smo imeli kake tri sodnike, torej nikdar
               ni bila polna zasedba in nekdo je odšel v pokoj, drugi so odšli v center, v Mursko
               Soboto itn. Predsednik sodišča je pisal, prosil, rotil, klical poslance, mislim, da
               je vse naredil, da je opozoril na to. Končni problem pa to, kar je ponavadi, da
               pridemo na demografijo. In mislim, tudi zdaj smo tam, da pokrajina ob koncu, ob meji,
               se izprazni.</p>
            </sp>
            <sp xml:id="SDZ2-Izredna-15-1997-10-02.sp164">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Gospod Ciril Ribičič.</p>
            </sp>
            <sp xml:id="SDZ2-Izredna-15-1997-10-02.sp165">

               <speaker>DR. CIRIL RIBIČIČ:</speaker>

               <p>No, verjamem, da se je gospod Kelemina zmotil, ko je govoril o maturi; seveda, treba
               je imeti pravno fakulteto, potem je pa začeti možno s prakso in potem je državni
               izpit. Ampak v zvezi s tem bi rad opozoril na to, da imamo že prej sita, zelo resna
               sita, da na pravno fakulteto ne more vsakdo priti; najprej smo imeli sprejemne
               izpite, zdaj imamo pa zelo stroge pogoje postavljene, in znano je, da je pravna
               fakulteta ta trenutek ena od fakultet, ki ima najstrožje pogoje za vstop na pravno
               fakulteto, najvišji <q>"rating"</q> je potreben, da nekdo lahko pride že na pravno fakulteto
               študirat. Potem seveda nekateri - <stage>(Glas iz dvorane.)</stage> ja, mislim, da tudi višje od
               medicinske fakultete ta trenutek, ja, čeprav je včasih bilo obratno.</p>
               <p>To, kar je rekel gospod Kelemina, nisem dobro razumel, da ni od njega odvisno, kako
               bo glasoval. Po ustavi je odvisno od njega, od njegove vesti, od njegove odločitve,
               ne od stranke recimo ali od volilcev, ampak točno od njega.</p>
               <p>Ampak oglasil sem se še kot repliko na tiste pomisleke, ki so bili glede začasnosti
               te rešitve. Takrat, ko bomo imeli resne analize o tem, ali je kaj narobe s to
               starostno mejo, ali je previsoko ali prenizko postavljena, ali je sploh ne
               potrebujemo, kot je gospod Jakič predlagal, to bo ob sistemskem zakonu, ob
               sprejemanju zakona in sprememb zakona, in bomo imeli veliko časa, da o tem
               razpravljamo. Danes smo se tega lotili z vidika nekega konkretnega problema
               posameznih občin, ki imajo velike težave. Zato sem jaz tukaj za restriktiven poseg,
               ne za spreminjanje sistema pa starostne meje pa drugih stvari, ampak samo toliko,
               kolikor je najbolj nujno, da zadevo rešimo. In zaradi tega seveda jaz zagovarjam, da
               ta amandma ima začasne posledice. Res je, da tisti, ki bo zdaj izvoljen s 27. leti,
               bo seveda izvoljen v trajni mandat. Ampak seveda on ne bo večno star 27 let, že čez
               tri leta bo star 30 let, in tukaj ni nek velik riziko, in takrat, čez tri leta ne bo
               možno nekoga novega zopet imenovati, če zakon ne bo spremenjen. Ta rešitev je
               začasna, z začasnimi posledicami.</p>
               <p>In drugo, zakaj jaz menim, da je smiselno zagovarjati rešitev, da bi lahko
               kandidirali mlajši kandidati samo tam, kjer se niso pojavili starejši kandidati, ki
               izpolnjujejo 30 let, tudi ta pogoj. Zato, ker menim, da je takšna sprememba manjša,
               da je restriktivnejša, da naredimo samo tisto, kar je najbolj nujno. Pa tudi zaradi
               tega, da bi se zgodilo, kar ne bi bilo slabo, da bi v Ljubljani nekdo, ki ima 27 let
               in ki na vsak način hoče biti sodnik, pa ne bo mogel biti v Ljubljani, lahko bo pa
               takoj za tri leta sodnik v Lendavi ali kje drugje v Sloveniji. In to seveda zopet ni
               proces, ki bi bil slab, ampak ki bi bil koristen.</p>
               <p>In da še podprem tisto, čeprav je to replika, ampak da podprem tisto, kar je gospod
               Mežan predlagal: za pravnike še bolj velja, da morajo, ne glede na to, da se medicina
               kot znanost hitro razvija, se ne more razvijati tako hitro, kot mi spreminjamo
               predpise; tako da je smiselno sprotno preverjanje tudi znanja, poznavanja predpisov.
               Hvala lepa.</p>
            </sp>
            <sp xml:id="SDZ2-Izredna-15-1997-10-02.sp166">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Replika na repliko, če sem prav razumel, gospod Kelemina.</p>
            </sp>
            <sp xml:id="SDZ2-Izredna-15-1997-10-02.sp167">

               <speaker>BRANKO KELEMINA:</speaker>

               <p>Se opravičujem. Morda ima gospod Ribičič prav, morda nisem pravilno povedal. Izid
               glasovanja ni odvisen od mene, ker nisem jaz koalicija, ker je pozitiven izid
               glasovanja praksa v tem državnem zboru, da jo zagotovi koalicija. Samo to sem mislil
               reči.</p>
               <p>Smatram, da na osnovi enega primera, ki ga imamo v državi, ne moremo spreminjati
               zaradi tega zakona. To je moje mnenje. Upam, da tudi poznate poročilo varuha
               človekovih pravic, v katerem lepo piše razloge, ki so tudi dodatni, zakaj je v naši
               sodni praksi taka situacija, kakršna je, in če želite, vam lahko preberem, ker
               verjetno niste vsi tega prebrali. Samo nekaj majhnih ocvirkov.</p>
               <p><q>"Osrednja tema pobud"</q> - citiram - <q>"je dolgotrajnost sodnih postopkov in s tem
               povezana neučinkovitost sodnega varstva. Ugotavljamo, da je vse preveč kršiteljev
               pravic do sojenja brez nepotrebnega odlašanja po 22. členu ustave oziroma do sojenja
               v razumnem času po 6. členu Evropske konvencije o varstvu človekovih pravic in
               temeljnih svoboščin"</q>. Naprej recimo, citiram: <q>"Lani na normativni in operativni ravni
               nismo zasledili odločnejših ukrepov, ki bi dajali upanje, da se bodo zaostanki na
               sodiščih hitro zmanjšali"</q>. Ali pa samo še en citat: <q>"Zdi se, da takšni argumenti
               posameznim sodnikom včasih služijo tudi za prikrivanje drugih, lahko celo
               neupravičenih in subjektivnih razlogov, da ni zagotovljeno redno in učinkovito
               izvajanje sodne oblasti."</q></p>
               <p>Malo se zamislite nad temi pripombami varuha človekovih pravic in tudi drugih.
               Mislim, da so rešitve nekje drugje, ne pa v spreminjanju zakona. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp168">

               <speaker>PODPREDSEDNIK MIROSLAV LUCI:</speaker>

               <p>Hvala lepa, gospod Kelemina. Gospod Mozetič, replika.</p>
            </sp>
            <sp xml:id="SDZ2-Izredna-15-1997-10-02.sp169">

               <speaker>MIROSLAV MOZETIČ:</speaker>

               <p>Hvala lepa. Spoštovane kolegice, kolegi! Po naravnem zakonu bo tisti, ki je sedaj
               star 27 let, čez 3 leta 30 let, to je jasno. Razen, če umre. To je drugačen tok
               stvari. Po tej logiki ne vidim nobenega razloga, da bi to mejo res zmanjšali na 27
               let, na splošno, ker po logiki in naravnem teku stvari bodo vsi ti, ki bodo s 27-imi
               leti imenovani, čez 3 leta stari 30 let. Dobro, to je bilo samo malo za <q>"hec"</q>.</p>
               <p>Jaz sem hotel v bistvu na nek način, kot kolega ali kot pravnik, ker dostikrat
               slišimo, da smo juristi najslabši v tej državi. Poglejte, sodniki je bilo rečeno,
               prej je gospod Kelemina rekel, da kar tako na sploh je vse zanič, pa slabo delajo.
               Jaz se strinjam, da marsikje in marsikdo v tistem povprečju, kakorkoli v drugem
               poklicu vključno s parlamentom, določen odstotek ljudi slabo dela, to je jasno.
               Mislim, da ne smemo kar tako vse počez, da sodniki slabo delajo, da so samo oni
               odgovorni, tukaj naj jih vzamem kot poklicne oziroma študijske kolege v bran,
               odgovorni za vse zamike, za vse zamude in vse to. Toliko pa le moramo biti pošteni.
               Če bi šli gledat nekaj primerov, zlasti na civilnem področju, bi videli, da je večina
               zamikov in večina stvari se zelo pozno končajo zaradi strank. Ene ali druge. Pač
               tukaj apeliramo, mislim, da imamo že v proceduri in smo v prvem branju celo dali
               skozi zakon o pravdnem postopku, torej določena postopkovna pravila so taka, ki gredo
               na roko tega, da se tako stvari vlečejo.</p>
               <p>Strinjam se pa tudi s tem, ampak v to pa nočemo ugrizniti. Ali ne? Takrat smo si
               upali ugrizniti v plače sodnikov. Problem, ki tukaj nastaja na tej relaciji, so plače
               strokovnih sodelavcev na sodišču. Ko opravijo pravosodni izpit, tisti, ki so pridni
               študentje in so hitro na vrsti za pravosodni izpit oziroma zdaj za ta državni pravni
               izpit, potem rabijo še dve do tri leta, da pridejo do tridesetega leta. In v tistem
               obdobju nekateri zelo dobro delajo, delajo praktično to, kar delajo sodniki, vendar
               so plačani precej manj in tukaj je ta težava. Pravni poklic je za enkrat še vedno
               iskan in pravnik, ki ima pravosodni, državni izpit, ima za sabo vsaj leto, če ne že
               dve leti delovnih izkušenj in praktično dobi kjerkoli relativno dobro službo, bolje
               plačano. To je tudi problem, v katerega bo treba zagristi, kako res rešiti ta del, da
               pridemo do izkušenih sodnikov, vendar da ne izgubimo v tistem obdobju, ko čakamo do
               izkušenih sodnikov, da imamo tudi v sodstvu in tudi izven sodstva pravnike, ki se za
               to pripravljajo in imajo tudi v tistem obdobju plačo. Ampak ta problem je precej
               širok tudi v drugih poklicih, verjetno je v tistem obdobju problem. Tako, da ti
               problemi, kakor jih jaz vidim, ne bom pa ponavljal tistih argumentov, ki sem jih že
               prej povedal, rešitev je sicer tudi z vidika zakonodaje zelo vprašljiva, ker je
               parcialna, ker poskušamo reševati samo dva, tri konkretne primere, to pa ni stvar
               zakona. Ampak dobro, to so druga vprašanja. Jaz še vedno vztrajam, kar zadeva
               rešitve, na svojem stališču, ki sem ga že prej povedal.</p>
            </sp>
            <sp xml:id="SDZ2-Izredna-15-1997-10-02.sp170">

               <speaker>PODPREDSEDNIK MIROSLAV LUCI:</speaker>

               <p>Hvala lepa, gospod Mozetič. Gospod Demšar, če je replika, ker čaka še gospod Lešnik
               in gospod Džuban.</p>
            </sp>
            <sp xml:id="SDZ2-Izredna-15-1997-10-02.sp171">

               <speaker>VINCENCIJ DEMŠAR:</speaker>

               <p>Hvala. Mimogrede je bil danes omenjen tudi sam sistem, kako nekdo lahko postane
               sodnik z ustreznimi izpiti. Ker ne bi hotel skakati v področje stroke, ki jo premalo
               poznam, sem pa prepričan, da sam sistem, kako nekdo lahko postane sodnik od takrat,
               ko konča pravno fakulteto pa potem naprej, se mi pa zdi zelo zanimivo, kakšni so
               kriteriji in kako se dogaja nekaterim, da nikakor ne morejo priti do tega, da bi
               opravljali sodniški izpit. Če bi se v to zamislili in reševali tisto vmesno fazo, bi
               tudi več sodnikov imeli. Zdaj ne vem, ali so res ti diplomanti pravne fakultete - ker
               je gospod Ribičič rekel, kakšni so kriteriji za sprejem in jih tudi poznam, da so res
               rigorozni, tja ne pride vsakdo, ampak ti diplomanti so potem še enkrat v nekem
               precejanju, kdo bo lahko postal sodnik. In tisto sito, se mi zdi, da ni samo stvar
               stroke, ampak tudi še nečesa drugega. Če bi znali to razvozlati, se mi pa zdi, da bi
               bilo sodnikov več, ne glede na to, da je gospod Kelemina omenil celo eno številko
               200, kar se mi zdi nekam čudno od nekje pri, vsaj kakor jaz poznam, da je malo
               velika, ampak lahko, da je tudi taka. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp172">

               <speaker>PODPREDSEDNIK MIROSLAV LUCI:</speaker>

               <p>Hvala lepa, gospod Demšar. Replika. Gospod Džuban, imate vi repliko ali imate
               razpravo? Replika, gospod Džuban.</p>
            </sp>
            <sp xml:id="SDZ2-Izredna-15-1997-10-02.sp173">

               <speaker>GEZA DŽUBAN:</speaker>

               <p>Hvala lepa, gospod predsedujoči. Jaz sem se sicer od začetka prijavljal za razpravo,
               vendar se v evidenci nekako ni izšlo, pa nič hudega. Za repliko me je vzpodbudila
               replika gospoda Kelemina, ki izgleda, da je tipična za današnje dogajanje. Najprej,
               tudi na osnovi informacij varuha človekovih pravic citira razloge, kako ljudje hodijo
               na sodišče iskat pravice, nimajo izgledov in možnosti, da bi do nje prišli, predvsem
               in tudi iz razlogov, ki smo jih mi navajali v svoji pobudi za spremembo zakona. Gre
               namreč za gore spisov, ali če od začetka gremo gledat, za nezasedena sodniška mesta,
               ki potem seveda posledično pogojujejo gore spisov, in tisti, ki gre na sodišče, res
               nima izgledov in videnja nekaj let naprej, da bi se karkoli zgodilo, da bi izvedel,
               če je imel prav ali ne. To je razlog, zaradi česar smo mi vložili spremembo zakona,
               in rešitve so pa danes dvojne.</p>
               <p>Torej, repliciram gospodu Kelemini v tem smislu, da sicer potrjuje naše razloge,
               reče pa, da bo glasoval proti. To se pravi, da se rešitve v tem smislu ne izidejo in
               ista zgodba se pojavlja na našem državnem zboru, kjer na eni strani vidim na osnovi
               strokovnih odločitev pozitivno stališče do pobude spremembe zakona. Ministrstvo za
               pravosodje, Sekretariat za zakonodajo nimata razlogov glede protiustavnosti. Po
               informacijah tudi Vrhovno sodišče ni imelo nekih tehtnih pomislekov na Odboru za
               notranjo politiko. Sodniško društvo mora zastopati interese, ker je to neka oblika
               lobija in je razumljivo, da je odreagiralo tako, da naj bi sistemske rešitve, v redu,
               se strinjam, vendar, kdaj sistemske rešitve, leto ali dve, to, kar se nam pač dogaja,
               da posamezni zakoni čakajo tukaj v državnem zboru in za te, ki so v proceduri, ne
               vem, kdaj jih bomo končali, kaj šele tisti, ki bodo morali čakati v vrsti. Zaradi
               tega smo predlagali in vztrajamo in jaz imam občutek, da nam je stroka na strani in
               tudi grupa ljudi, recimo doktor Ribičič ima tudi pozitivno stališče, in ocenjujem, da
               ima strokovno težo v tem področju dela ali v tej državi na tem področju in da je za
               moje pojme trenutek, ko se bo treba odločiti in seveda, ali bomo politično rekli
               proti, ker ima seveda vsak neke svoje razloge, ali bomo pa predvsem na osnovi
               strokovnih utemeljitev potrdili rešitev, da se kljub vsemu na teh področjih, kjer se
               nič ne dogaja, bo nekaj zgodilo, in bomo našli začasno rešitev, z določenimi
               omejitvami, predvsem na tistih koncih, kjer smo mi doma in smo predlagali spremembo
               zakona. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp174">

               <speaker>PODPREDSEDNIK MIROSLAV LUCI:</speaker>

               <p>Hvala lepa. K repliki se je prvi prijavil gospod Petan <stage>(gremo po vrsti)</stage>, ker jo ima
               še na prejšnje izvajanje, potem gospod Kelemina, gospa državna sekretarka, gospod
               Mozetič.</p>
            </sp>
            <sp xml:id="SDZ2-Izredna-15-1997-10-02.sp175">

               <speaker>RUDOLF PETAN:</speaker>

               <p>Hvala za besedo. Spoštovani! Zadevo bom pač gledal od zunaj, ker pač v sistem se
               toliko ne spoznam, bom pa skušal na osnovi tega priti do določenih sklepov.</p>
               <p>Najprej me zanima, po kakšnem sistemu se sprejemajo pripravniki in kako se določa
               število pripravniških mest. Namreč tisto, kar jaz poznam, je bilo nekako v tem
               smislu, da toliko pripravnikov se določi, se sprejme, kolikor je nekje na vidiku
               prostih mest sodnikov. Zato je kup diplomiranih pravnikov, ki ne morejo priti do
               mesta pripravnika, do pripravniškega mesta in, pa potem seveda, kje šele opravljati
               izpit. To je prvo. Zato bi želel odgovor, kako se določa to število.</p>
               <p>Najprej moram priznati, da sem bil zelo, bi rekel, kar navdušen nad tem predlogom,
               ker menim, da mlajša kri zadevo malo pospeši. Vendar sedaj, ko pa to poslušam, pa
               vedno bolj prihajam do zaključka, da verjetno ni čisto tako in da ni vse zlato, kar
               se sveti, ker gre za posamezne primere, in da bi sedaj zaradi posameznih primerov
               spreminjali cel sistem - to me namreč spominja na neko bližnjo zgodovino, ko nismo
               spoštovali zakonodaje, pa smo potem spreminjali zakon, namesto da bi spoštovali
               zakon.</p>
               <p>In pa to me zanima: slišali smo, da približno dve leti bo potrebno, ko bi se to
               sistemsko uredilo. To se pravi, takrat bodo ti, če bodo sprejeti s 27. leti, stari 29
               let. Kaj bo pa potem? Če bo sistemsko rešena meja 30 let, ali jih bomo nagnali ali
               jim bomo odvzeli ali bodo pa samo ti, ki so v tem trenutku vskočili notri, imeli to
               srečo, da bodo neke izjeme, ki bodo potrjevale pravilo? In ker gre za posamezne
               primere, in če je to res tako, kot sem tudi sam spoznan s tem primerom, da se je pač
               določalo število teh pripravniških mest glede na to, koliko mest se bo sprostilo, to
               se pravi, da se je nekdo zaplaniral. Ker to ni slovenski pojav, ampak je samo na
               določenem področju, se pravi, nekdo se je popolnoma zaplaniral.</p>
               <p>In ob tem se mi pa pojavlja tudi še eno drugo vprašanje. Namreč slišimo, da je
               pripad tega ogromen in da se stvari približno po petih letih nekje obrnejo. Ker prej
               tega ni bilo, to se pravi, vsako leto se še nekaj poveča, se poveča to za kakšno
               leto, preden se stvari rešijo. To se pravi, če bi mi zdaj sprejeli še enkrat toliko
               sodnikov, kot jih imamo, bi v enem letu komaj razpolovili. To se pravi, to je pa
               nekako skregano z vsako logiko. Zato pravim, ker to ni vseslovenski pojav, se je pač
               nekdo zaplaniral.</p>
               <p>In še nekaj. Tu se boste spomnili, da smo pred nekaj meseci sprejemali zakon o
               višjih sodiščih <stage>(mislim, da je nekaj podobnega)</stage> in ta višja sodišča so, kolikor se
               spomnim, v Celju, Ljubljani, Mariboru in v Novi Gorici. To se pravi, tam se bodo
               sigurno neki sodniki zaposlili, zdaj, od kod, to je verjetno sistem napredovanja. Se
               pravi, hočem nekaj povedati! Če mi sprejmemo neko zakonodajo, kjer neka dodatna
               institucija sprejema, bodo sigurno ti ljudje šli, in če je sprejemanje pripravnikov
               po nekih predvidevanjih, to popolnoma poruši to ravnotežje in verjetno je v sami
               stroki nekaj narobe, da premalo pripravnikov sprejema.</p>
               <p>Sedaj bom pa povedal nekaj bogokletnega! Če na vzhodnem koncu naše države manjkajo 3
               sodniki, pa ker je bila prej kar posrečena primerjava z medicino, namreč veliko
               krajev je v Sloveniji, predvsem podeželskih, kjer nimajo ambulant, ker ni zdravnika
               in kaj se zgodi, tam ambulanta nikoli ne zaživi, ker ni zdravnika. Sedaj pa se lahko
               vprašamo, ali na področju sodstva pa moramo spreminjati sistem, porušiti sistem, zato
               ker imamo neke posebnosti. Govorim posebnosti, ne vseslovenski, vsedržavni pojav.
               Zaradi tega to govorim, drugače tega ne bi povedal, če bi bilo to v celi Sloveniji,
               ampak je to posebnost. Ne vem, če ni zdravnika, moraš iti v tisti kraj, kjer je
               zdravnik, pa tudi, če je v tem primeru, recimo za mene v Celje, od tam pa v Mursko
               Soboto. Iz tega zornega kota se mi to ne zdi primerno in nisem ravno prepričan, da je
               to tako, kot bi moralo biti, se pa strinjam, da je iti nerodno v toliko oddaljeni
               kraj opraviti to svojo zadevo. Vendar tudi k zdravniku ni enostavno iti v toliko
               oddaljeni kraj, še posebej, če je zadeva urgentna. Rekel sem, da bo to malo
               bogokletno. Zato je treba to tudi tako vzeti. Hvala lepa. Tisti odgovor bi pa vseeno
               prosil, če je možno.</p>
            </sp>
            <sp xml:id="SDZ2-Izredna-15-1997-10-02.sp176">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Gospod Kelemina, replika.</p>
            </sp>
            <sp xml:id="SDZ2-Izredna-15-1997-10-02.sp177">

               <speaker>BRANKO KELEMINA:</speaker>

               <p>Samo na kratko, se opravičujem. Poglejte gospod Džuban, gospa Marinšek, mislim, da
               se tako piše, iz vlade je rekla, da niti enega kandidata ni sedaj recimo, ki bi imel
               eno leto prakse, po sodniškem izpitu. Torej, če niti enega ni, potem se ne more
               zaposliti. Potem je dejansko ta zakon popolnoma, predlog tega zakona, popolnoma
               brezpredmeten. Sedaj, ko ugotavljate sistemske rešitve, bodo pač dolgotrajne in tako
               naprej. Žal mi je, ampak mislim, da to ni od včeraj. Tako, kot sem na začetku
               povedal, te stvari je potrebno dolgoročno vnaprej reševati, saj morate vedeti, za kaj
               gre, vi morate poznati, morate imeti analize, morate imeti podatke, jaz jih nimam,
               meni je žal. Se opravičujem! Hvala lepa.</p>
            </sp>
            <sp xml:id="SDZ2-Izredna-15-1997-10-02.sp178">

               <speaker>PODPREDSEDNIK MIROSLAV LUCI:</speaker>

               <p>Hvala lepa, kolega Kelemina. Predstavnica vlade, gospa državna sekretarka, prosim
               sedaj se je pa že nekaj nabralo.</p>
            </sp>
            <sp xml:id="SDZ2-Izredna-15-1997-10-02.sp179">

               <speaker>NIVES MARINŠEK:</speaker>

               <p>Spoštovani gospod poslanec! Jaz sem razumela vaše vprašanje, koliko sodnikov je z
               enoletno prakso na sodišču. Teh pa ni. So pa strokovni sodelavci, ki so
               zainteresirani sodelovati oziroma nadaljevati sodniško funkcijo in rada bi povedala,
               da je gospod Ogrizek, sodnik vrhovnega sodišča, ravno to poudaril. Da bi bilo
               potrebno zagotoviti strokovnim sodelavcem, da takoj nadaljujejo delo na sodišču, ker
               triletno strokovno sodelavstvo na sodišču je pač predolga doba za to, da zadrži
               sodišče tisti kader, ki je usposobljen za opravljanje sodniške funkcije. To je ena
               replika.</p>
               <p>Glede opravljanja pravnega državnega izpita je pa po zakonu o opravljanju državnega
               pravnega izpita možnost oziroma vsak ima pravico opravljati ta državni pravni izpit,
               so pa seveda kriteriji, na kakšen način se pristopi oziroma gre v vrstni red za
               opravljanje tega izpita. Gre za dva bistvena kriterija, to je čakalna doba in pa
               ocene, pridobljene na Pravni fakulteti. Ravno v teku oziroma v pripravi na
               ministrstvu je sprememba tega zakona, ki bo omogočila, da bodo boljši kadri prišli
               hitreje na vrstni red za opravljanje pravniškega državnega izpita.</p>
               <p>Rada bi ne glede na to povedala še eno stvar v zvezi z določbo drugega odstavka
               amandmaja, ki govori o oceni sodniške službe, kjer gre za poostreno oceno oziroma
               pogostejšo oceno, kot jo predvideva zakon. Rada bi povedala, da ima ta ocena po
               sedanjem zakonu lahko, če je slaba, posledice v tem, da se sodnik razreši sodniške
               funkcije. To pomeni, da če bi bilo delo tega sodnika slabo, da bi, vsekakor obstojajo
               instituti, da se ga razreši. Moram, rada bi pa še pojasnila, vlada je ta predlog
               zakona gledala v luči rešitve nekega določenega problema in pa v luči, da se reši in
               zagotovi sodno varstvo tudi na tistem območju, ker težko si predstavljamo nekega
               zapustnika, kmeta, ki je zapustil kmetijo, njegov dedič pa zaradi sodnih postopkov,
               ki stojijo, ker ni sodnikov, ki bi reševal na tem območju spise, čaka na to, da bo
               lahko nadaljeval z opravljanjem kmetijske dejavnosti ali pa ravnal oziroma opravljal
               kot lastnik, kot dedič s premoženjem, ki je ostalo po zapustniku. Tako da predlagam
               ponovno, da se ta amandma sprejme. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp180">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Replike več ni. Gospod Zoran Lešnik že dolgo časa čaka, da si ne bo
               premislil. Izvolite.</p>
            </sp>
            <sp xml:id="SDZ2-Izredna-15-1997-10-02.sp181">

               <speaker>ZORAN LEŠNIK:</speaker>

               <p>Spoštovani podpredsednik, kolegice in kolegi! Vem, da bi predsedujočemu <q>"pasalo"</q>, če
               bi se <gap n="..."/><stage>(Nerazumljivo.)</stage>, ampak lahko štopa in bom zelo kratek. Sem iz 8. volilne
               enote, zato se oglašam, ker sem vsaj približno seznanjen s problematiko, s katero se
               srečujejo sodišča na tem območju. To je ena stvar.</p>
               <p>Druga stvar, jaz mislim, da bi le bilo prav, da upoštevamo, da gre tu v resnici za
               izjemni primer, da ne gre zdaj za neko množičnost, da zdaj lahko bodo pa vsa sodišča
               to zaposlovala. Kajti jasno je v amandmaju zapisano, v katerem in v kakšnem primeru
               se lahko zaposli človek, ki ni star 30 let. Ne bi rad bil preveč pameten, ampak rekel
               bom to, da tisti, ki izpolnjuje vse te pogoje pri 27-ih letih, je bil po moji oceni
               zelo priden študent, je v roku končal pravno fakulteto, napravil v določenem kratkem
               obdobju tudi državni ali pravosodni izpit in verjetno da izjemoma takemu pa le lahko
               zaupamo, da si bo tudi oblekel sodniško haljo ali kako se temu reče in opravljal to
               delo. Zaradi tega podpiram amandma vlade. Veste, spisi se nabirajo zaradi tega, ker
               ni ljudi, mi pa včasih morda malo po nepotrebnem zavlačujemo tudi naše seje. Hvala
               lepa.</p>
            </sp>
            <sp xml:id="SDZ2-Izredna-15-1997-10-02.sp182">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Gospod Mozetič, replika še na prejšnje izvajanje.</p>
            </sp>
            <sp xml:id="SDZ2-Izredna-15-1997-10-02.sp183">

               <speaker>MIROSLAV MOZETIČ:</speaker>

               <p>Teče kar prejšnji čas, ampak saj bo dovolj. Tudi na to bi lahko repliciral. Jaz se
               celo strinjam z gospodom Lešnikom in sem tudi prej povedal, da tisti, ki je do
               tistega leta vse to naredil, je izredno priden študent. Ampak potem bi morali odpreti
               naslednje vprašanje, zakaj to ne velja za vse na vseh sodiščih, ne pa samo tam, kjer
               se ne prijavijo tisti bolj slabi študentje, ki so že stari 30 let. Samo za <q>"hec"</q>. Jaz
               sem gospodu Gezi Džubanu repliciral niti ne vsebinsko, samo to me je spodbodlo, da
               sem se prijavil. On je rekel približno tako, malo po svoje bom povedal, ampak vsebina
               bi šla v to smer ali pa namen njegovega izvajanja - tisti, ki bo za, je v bistvu
               strokovno za, ker je stroka za, ker je vlada za, ker je gospod Ribičič za, tisti, ki
               je proti, je pa politično proti. Ni res. Glejte, stroka, tudi pri nas, pa če bi šli
               še kam drugam primerjalno gledati, obe zadevi, obe rešitvi, bi dokazali, da sta
               dobri, da je dovolj, da je 27 let star, ali pa da je prav, da mora biti 30 let star,
               ali da mora imeti eno leto izkušenj ali tri leta izkušenj, kakorkoli, torej z vidika
               stroke. Mislim, da bi našli večinsko rešitev v tisti smeri, kakršno imamo v zakonu,
               da mora sodnik biti star vsaj toliko in toliko oziroma imeti toliko in toliko
               izkušenj. Zato imajo tudi to, kar zdaj govori vlada, pripravništvo za sodnika.
               Pomeni, ko naredi nek izpit, potem se pripravlja toliko in toliko časa za sodnika,
               ker gre, kar sem že povedal, strokovno gotovo nobenemu ne moremo očitati. Vsi imajo
               diplomo, vsi imajo državni izpit. Ampak to je samo en del sodnega odločanja, to je
               tisto, da najde pravi zakon, da ga prav razloži in da dejansko stanje pravilno
               ugotavlja. Potem je treba soditi in tukaj je tisto glavno vprašanje, tisti glavni
               problem. Mislim, da imajo zaradi tega povsod, ker imajo bodisi starostne omejitve ali
               daljše dobe pripravništva oziroma priprave na sodniško službo. In zato prosim, ne
               govoriti, tisti, ki je za, je strokovno, ker to je strokovno utemeljeno, proti ste pa
               iz nekih političnih razlogov. Jaz sem proti iz strokovnih razlogov.</p>
            </sp>
            <sp xml:id="SDZ2-Izredna-15-1997-10-02.sp184">

               <speaker>PODPREDSEDNIK MIROSLAV LUCI:</speaker>

               <p>Hvala lepa gospodu Mozetiču. Gospa Lavtižar-Bebler, izvolite.</p>
            </sp>
            <sp xml:id="SDZ2-Izredna-15-1997-10-02.sp185">

               <speaker>DARJA LAVTIŽAR-BEBLER:</speaker>

               <p>Hvala lepa, gospod podpredsednik. Spoštovani zbor! Jaz vidim, da smo poslanci in
               poslanke precej razdeljenih mnenj v zvezi s tem predlogom spremembe zakona o sodniški
               službi. Zato bi že zdaj, čeprav splošna razprava še ni končana, vam povedala, da bi
               jaz predlagala, da se po končani splošni razpravi da na glasovanje moj predlog,
               predlog kot poslanke posameznice, ne v imenu Odbora za notranjo politiko in
               pravosodje, da bi drugo in tretjo obravnavo tega zakona opravili v rednem postopku.</p>
               <p>Jaz sama osebno imam resne pomisleke zoper to. Mislim, da se teh stvari ne da
               ločevati tako parcialno in za konkretne primere - v tem smislu se strinjam s
               prejšnjimi razpravami, ki so šle v to smer. Jaz sama prihajam - sem bila izvoljena v
               volilni enoti številka 1, tam je Okrajno sodišče Jesenice, kjer je tudi problem
               podzasedenosti sodniških mest, in če bomo mi na ta način reševali probleme, ki se nam
               utegnejo pojaviti danes v Lendavi, jutri na Jesenicah, pojutrišnjem pa kje drugje,
               mislim, da s tem tudi nismo opravili vloge zakonodajnega telesa.</p>
               <p>Zato pravim, da bi morda pomagala, da se skrajša ta razprava, da napovedujem svoj
               predlog, da bi pač odločali v drugem in tretjem branju o tem predlogu zakona v rednem
               postopku. Hvala.</p>
            </sp>
            <sp xml:id="SDZ2-Izredna-15-1997-10-02.sp186">

               <speaker>PODPREDSEDNIK MIROSLAV LUCI:</speaker>

               <p>Hvala lepa gospe Beblerjevi. Gospod Džuban, želite razpravljati? To je replika.</p>
            </sp>
            <sp xml:id="SDZ2-Izredna-15-1997-10-02.sp187">

               <speaker>GEZA DŽUBAN:</speaker>

               <p>Jaz bi želel replicirati gospodu Petanu v tem smislu, da nikakor ne bi mogli vleči
               paralele z zdravstvom. Mi imamo na teh področjih, za katera govorimo in kjer želimo
               najti rešitve - jaz sem rekel, da naše rešitve oziroma predlogi rešitev so takšni,
               ki, izgleda, imajo strokovno podlago. Rešitev na koncu bo pa takšna, ki je legitimna
               in se z vami, gospod Mozetič, povsem strinjam, da bo imela legitimno osnovo in tako
               dalje, in da bo takšna, kot pač bo. Ampak mi imamo v Prekmurju opravka, poleg drugih
               problemov v Sloveniji, kjer sta obe lokaciji, in to sta samo dve, Murska Sobota in
               Lendava, prezasedeni, in zaradi tega so problemi; <q>"vis á vis"</q> recimo približno 12
               lokacijam zdravstvenih ustanov, ki pa niso prezasedene in je težko primerjati na tak
               način. In seveda tam, kjer ni zdravnika, ni zdravstvene postaje, ampak je še zmeraj
               veliko, kjer imajo zmeraj kje proste kapacitete, da ljudje vedo, če gredo iskat pomoč
               zaradi zdravja, da jo bodo dobili; tudi bolnišnični sistem je primerno organiziran.
               Imamo pa paralelno opravka z dvema lokacijama sodišč, ki sta pa prezasedeni in ni
               izgledov in ljudje ne vedo na nobeni lokaciji, kdaj bodo prišli na vrsto. Zaradi tega
               predlagamo in prosimo za podporo pri teh rešitvah. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp188">

               <speaker>PODPREDSEDNIK MIROSLAV LUCI:</speaker>

               <p>Hvala lepa. No, k besedi bi se prijavil tudi sam, mogoče dva stavka, bo čisto kratko.
           </p>
            </sp>
            <sp xml:id="SDZ2-Izredna-15-1997-10-02.sp189">

               <speaker>MIROSLAV LUCI:</speaker>

               <p>Spoštovani kolegi, kolegice! Ne bom govoril o zdravstvu, ker so to drugi. Čisto
               enostavno, poznam probleme, torej nezasedenosti delovnih mest, katerih razlogi so
               čisto drugačni, kot se mi tukaj pogovarjamo včasih. Upam, da v tem primeru ni tako.
               In kdo v tem zboru ali od te vlade lahko garantira, da če bomo sprejeli ta zakon, da
               bo ta problem v Lendavi rešen? Če je to, potem bomo v to šli, samo poročilo o tem
               bomo vsekakor želeli imeti že čez nekaj mesecev. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp190">

               <speaker>PODPREDSEDNIK MIROSLAV LUCI:</speaker>

               <p>Želi še kdo razpravljati? Ja, predstavnica vlade, izvolite.</p>
            </sp>
            <sp xml:id="SDZ2-Izredna-15-1997-10-02.sp191">

               <speaker>NIVES MARINŠEK:</speaker>

               <p>Spoštovani poslanci! Jaz bi rada dala samo še eno pojasnilo, ko je bila že dana
               primerjava v zvezi z zdravniki. Možno je, da ljudje gredo iskat zdravje v drugo
               zdravstveno ambulanto, pri sodišču pa to ni možno, da bi predodelili zadeve oziroma
               poslali ljudi na drugo sodišče, zato, ker veljajo pravila o krajevni in stvarni
               pristojnosti, tako po zakonu o sodiščih kot po zakonu o pravdnem postopku in drugih
               postopkih, tako da delegacija je samo v konkretnih primerih in to izjemoma možna.
               Predodeliti veliko število zadev na drugo sodišče in potem pošiljati recimo ljudi iz
               Lendave v Mursko Soboto iskat sodno varstvo, to se po obstoječih predpisih ne more.
               Hvala lepa.</p>
            </sp>
            <sp xml:id="SDZ2-Izredna-15-1997-10-02.sp192">

               <speaker>PODPREDSEDNIK MIROSLAV LUCI:</speaker>

               <p>Bi še želel ponovno tudi jaz.</p>
            </sp>
            <sp xml:id="SDZ2-Izredna-15-1997-10-02.sp193">

               <speaker>MIROSLAV LUCI:</speaker>

               <p>Spoštovani kolegi, kolegice! Govorimo vseeno o sodnikih. Jaz ne bi primerjave delal
               med zdravniško in pa sodniško prakso, ampak od predstavnika države sem želel odgovor,
               ali je to res sigurno, da bomo v Lendavi, če sprejmemo ta zakon, imeli sodnike. Kdo
               lahko na to odgovori? Da ne bo izkoriščanja tega zakona. Če je to, potem boste tudi
               mene prepričali, jaz bom sigurno glasoval za. V kolikor ne, bom se težko odločil.
               Hvala.</p>
            </sp>
            <sp xml:id="SDZ2-Izredna-15-1997-10-02.sp194">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Gospa državna sekretarka, izvolite.</p>
            </sp>
            <sp xml:id="SDZ2-Izredna-15-1997-10-02.sp195">

               <speaker>NIVES MARINŠEK:</speaker>

               <p>Torej po informacijah ministrstva je prav na tem območju, so strokovni sodelavci, ki
               bi lahko s temi pogoji zasedli sodniška mesta. <stage>(Glas iz dvorane.)</stage> Prosim? Trije,
               ampak dve pa verjetno bosta zapolnjeni.</p>
            </sp>
            <sp xml:id="SDZ2-Izredna-15-1997-10-02.sp196">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Gospod Petan želi razpravljati. Replika.</p>
            </sp>
            <sp xml:id="SDZ2-Izredna-15-1997-10-02.sp197">

               <speaker>RUDOLF PETAN:</speaker>

               <p>Hvala za besedo. Torej ta odgovor ni bil prepričljiv. Verjetno bosta dva ali pa
               mogoče tudi ne, vendar jaz še vseeno nisem dobil eksaktnega odgovora, kako so se
               sprejemali, kako ste sprejemali pripravnike, ampak pustimo zdaj to, da ne bomo, bova
               mogoče kdaj drugič v dvogovoru ta problem rešila, da ne bi morili celo dvorano.</p>
               <p>Vendar nekaj drugega, to pa mislim, da je ta odgovor bil popolnoma bos in sam sebe
               izključuje. Jaz tudi ne bi želel mešati zdravstva in sodstva, ampak, ker smo danes že
               veliko o tem govorili in ker je tudi odgovor bil na to, bi se na to naslonil. Namreč,
               ni mogoče sodno varstvo iskati v drugem kraju, tam, kjer je dosti, zato, ker je zakon
               tak. Ja, se strinjam, saj tudi s 27. leti ni mogoče biti sodnik, ampak zdaj zakon
               spreminjamo. To se pravi, lahko spremenimo tudi neki drugi zakon, pa bi zopet
               veljalo, se pravi popolnoma enako tu velja, tako da tu me niste prepričali in boljše,
               da tega ne bi bili odgovorili. Sprejemam pa seveda nekatere vaše argumente, ampak
               tisti argument je bil pa popolnoma bos. Če za eno stvar spreminjamo zakon, lahko za
               drugo tudi in popolnoma enako velja. Da pa za eno stvar spreminjamo zakon, za drugo
               pa trdimo, da to ne gre, ker zakon tega ne omogoča, to pa ne vzdrži, ker si je eno z
               drugim v nasprotju. Mi je žal. Hvala lepa.</p>
            </sp>
            <sp xml:id="SDZ2-Izredna-15-1997-10-02.sp198">

               <speaker>PODPREDSEDNIK MIROSLAV LUCI:</speaker>

               <p>Hvala lepa, gospod Petan. Mislim, da smo s splošno razpravo<gap n="..."/> Še želite, gospa
               državna sekretarka? Prosim.</p>
            </sp>
            <sp xml:id="SDZ2-Izredna-15-1997-10-02.sp199">

               <speaker>NIVES MARINŠEK:</speaker>

               <p>Jaz bom še enkrat poudarila, da smo ocenili oziroma vlada ocenjuje, da je to
               najoptimalnejša možnost, s katero bo ta trenutek možno rešiti problem, dokler ne bomo
               sprejeli sprememb in dopolnitev oziroma novele obeh zakonov. Tudi so možne dodelitve,
               preddodelitve spisov, vendar pa zahtevajo tako zakonodajno kot tudi postopkovno več
               angažmaja in najbrž ne bi bilo možno na tak način optimalno rešiti problem, na
               katerega poslanci opozarjajo.</p>
            </sp>
            <sp xml:id="SDZ2-Izredna-15-1997-10-02.sp200">

               <speaker>PODPREDSEDNIK MIROSLAV LUCI:</speaker>

               <p>Hvala lepa.</p>
            </sp>
            <sp xml:id="SDZ2-Izredna-15-1997-10-02.sp201">

               <speaker>NIVES MARINŠEK:</speaker>

               <p>Rada bi še povedala, da imamo tudi predlagan predlog, ki pa je seveda težji, ki bo
               tudi mogoče rešil, ne pa tako hitro in tako optimalno in tako učinkovito kot ta.</p>
            </sp>
            <sp xml:id="SDZ2-Izredna-15-1997-10-02.sp202">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Ker ne želi več nihče razpravljati, zaključujem splošno razpravo. Prišel
               je predlog poslanke gospe Bebler-Lavtižar, ki predlaga, da se druga in tretja
               obravnava predloga zakona opravita po rednem postopku. Ta predlog moram dati na
               glasovanje. Želi s tem v zvezi pred glasovanjem kdo besedo? <stage>(Ne želi.)</stage></p>
               <p>Ker ni več razpravljavcev, dajem ta predlog na glasovanje. Ugotavljamo prisotnost!
               <stage>(54 prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(18 poslancev.)</stage></p>
               <p>Ugotavljam, da je predlog gospe Beblerjeve sprejet.</p>
               <p>S tem zaključujem to točko dnevnega reda. Zbor bo danes prekinjen in 15. redno sejo
               bo nadaljeval v sredo, 8. oktobra 1997 ob 10.00 uri. Ob tem vas želim, še trenutek
               prosim kolegi in kolegice, želim vas opozoriti, da bo v torek, 7. oktobra 1997 v mali
               dvorani potekal posvet z naslovom <q>"Državni zbor in vključevanje Slovenije v Evropsko
               unijo"</q>. Prav tako vas želim obvestiti, da bo predsednik državnega zbora sklical sejo
               kolegija predsednika zbora, ki bo v sredo, 8. oktobra 1997, ob 8.30 uri, v stalni
               sobi. Hvala lepa. <stage type="time">(SEJA JE BILA PREKINJENA 2. OKTOBRA 1997 OB 16.47 URI.)</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ2-Redna-16-1999-10-20">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|34F646187A9B2143C125681200306ADF</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=34F646187A9B2143C125681200306ADF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Redna-16-1999-10-20.DZ" n="16">
               <name>Redna</name>
               <date when="1999-10-20"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Redna-16-1999-10-20.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 16. seje</stage>
            <stage type="date">(20. oktober 1999)</stage>
            <stage type="chairman"> Sejo je vodil Janez Podobnik, predsednik državnega zbora.</stage>
            <stage type="time"> Se je pričela ob 10.08 uri.</stage>


            <sp xml:id="SDZ2-Redna-16-1999-10-20.sp1">

               <speaker>PREDSEDNIK JANEZ PODOBNIK:</speaker>

               <p>Spoštovane kolegice poslanke, kolegi poslanci, gospe in gospodje! Pričenjam
               nadaljevanje 16. seje državnega zbora Republike Slovenije. Obveščen sem, da so
               zadržani in se današnje seje ne morejo udeležiti naslednje poslanke in poslanci:
               Franc Potočnik, Branko Janc, Miroslav Mozetič, Jože Možgan, Vincencij Demšar, Pavle
               Rupar, za popoldanski del Peter Hrastelj, dopoldanski del Jurij Malovrh, za pričetek
               seje Mirko Kaplja, za dopoldanski Josip Bajc, od 15.30 do 16.30 Feri Horvat, do 16.30
               dr. Ciril Ribičič, Leon Gostiša od 11.00 do 13.00 ure, Ivan Kebrič za dopoldanskidel,
               do 12.00 ure Jožef Jagodnik in Mirko Zamernik.</p>
               <p>Prosim, da ugotovimo navzočnost v dvorani! <stage>(51 poslancev in poslank.)</stage> Med nami je
               prisoten tudi gospod Vincencij Demšar, za katerega je bilo prvotno javljeno, da bo
               odsoten. 51 poslank in poslancev. Zbor je sklepčen, lahko odloča. Na sejo sem povabil
               predstavnike vlade Republike Slovenije in jih lepo pozdravljam.</p>
               <p>Današnje nadaljevanje 16. seje bomo pričeli z obravnavo prekinjene 23. točke dnevnega
               reda, to je predloga zakona o lastninjenju kulturnih spomenikov v družbeni lastnini.
               Zatem bo zbor prešel na obravnavo na 19. točke in nato po dnevnem redu dalje.</p>
               <p>Prehajamo torej na <title>23. TOČKO DNEVNEGA REDA, NA PREDLOG ZAKONA O LASTNINJENJU
                  KULTURNIH SPOMENIKOV V DRUŽBENI LASTNINI, HITRI POSTOPEK.</title> Pred glasovanjem o
               amandmajih k prilogi 1 je poslanska skupina Slovenskih krščanskih demokratov
               zaprosila za uro odmora za posvetovanje v poslanski skupini. Ali želi predstavnik
               poslanske skupine besedo? <stage>(Ne želi.)</stage> Torej prosim, da se ponovno osredotočimo na
               amandmaje k prilogi 1. Imamo tri amandmaje na amandma vlade. Pod točko 1 je
               predlagateljica poslanska skupina SKD, pod točko 2 ista poslanska skupina, pod točko
               3 Darinka Mravljak. Dodatno smo prejeli na klop amandma gospoda Špindlerja, ki je
               prav tako amandma na amandma in bomo glasovali o njem pod točko 4, nato sledi amandma
               vlade. Če je sprejet amandma vlade, bodo ostali amandmaji postali brezpredmetni.</p>
               <p>Na glasovanje dajem prvi amandma na amandma vlade Republike Slovenije k prilogi 1.
               Predlagateljica je poslanska skupina SKD. Ugotavljamo prisotnost! Proceduralno? Svoj
               glas bo obrazložil gospod Demšar. Prosim.</p>
            </sp>
            <sp xml:id="SDZ2-Redna-16-1999-10-20.sp2">

               <speaker>VINCENCIJ DEMŠAR:</speaker>

               <p>Lepo pozdravljeni! Hvala lepa za besedo. Prehajamo k izredno pomembni točki tega
               zakona. Gre za zakon o kulturnih spomenikih, kakšna bo njihova usoda v bodočnosti. Ko
               govorimo tako o Blejskemu otoku kot gradu Betnava, moramo ugotavljati, da dokler so
               bili pravi lastniki, so skrbeli za ta dva objekta. Rad bi povabil tiste, ki danes še
               razmišljate, kako bi glasovali, ker jaz bom glasovalza to, da se ta tekst, tako kot
               smo ga krščanski demokrati predlagali, sprejme. Tisti, ki niste bili tam, verjemite
               tistim, ki smo to videli. Blejski otok...</p>
            </sp>
            <sp xml:id="SDZ2-Redna-16-1999-10-20.sp3">

               <speaker>PREDSEDNIK JANEZ PODOBNIK:</speaker>

               <p>Kolega Demšar! Predlagam, da govorite samo o prvem amandmaju, ker je obrazložitev
               glasu za prvi amandma.</p>
            </sp>
            <sp xml:id="SDZ2-Redna-16-1999-10-20.sp4">

               <speaker>VINCENCIJ DEMŠAR:</speaker>

               <p>Gospod predsednik! Prosil bi, da bi poslance liberalne demokracije opozorili, da
               imamo sejo.</p>
            </sp>
            <sp xml:id="SDZ2-Redna-16-1999-10-20.sp5">

               <speaker>PREDSEDNIK JANEZ PODOBNIK:</speaker>

               <p>Skoraj bi to veljalo za vse poslance, kot vidim.</p>
            </sp>
            <sp xml:id="SDZ2-Redna-16-1999-10-20.sp6">

               <speaker>VINCENCIJ DEMŠAR:</speaker>

               <p>SKD-ejevski poslanci, poglejte, mirno sedijo. Tudi ljudska ne dela. Lepo prosim,
               predsednik.</p>
            </sp>
            <sp xml:id="SDZ2-Redna-16-1999-10-20.sp7">

               <speaker>PREDSEDNIK JANEZ PODOBNIK:</speaker>

               <p>Kolegice in kolegi! Prosim, da se posedete v svoje poslanske sedeže in da omogočite,
               da bo gospod Demšar lahko obrazložil svoj glas.</p>
            </sp>
            <sp xml:id="SDZ2-Redna-16-1999-10-20.sp8">

               <speaker>VINCENCIJ DEMŠAR:</speaker>

               <p>Kdor ne verjame fotografijam, kdor ne verjame tekstu, ki smo ga predložili, naj sam
               pogleda, kaj se dogaja z obalo Blejskega otoka, ki propada, ki tone. Drevesa se
               povešajo in nekatera so že padla v vodo. Tam se je nestrokovno stvari zabetoniralo.
               Stopnice propadajo, tako, da za ta objekt se očitno ni skrbelo. Poleg tega se je za
               celoten Blejski otok pobirala vstopnina. Takrat, ko je bil še v lasti župnijskega
               urada in tudi sedaj ponovno, ko je prišel v upravljanje župnijskega urada, se
               vstopnina tam ne pobira.</p>
               <p>Ker je ministrstvo predložilo, da je objekt v slabem stanju in da se sedaj slabše
               vzdržuje, kot se je prej, to ne drži. Prepričan sem, da bo znal župnijski urad Bled
               boljše skrbeti za ta otok, ki ga ima sedaj v upravljanju, kot je država. Zato vas
               prosim, da razmislite o tem, kaj želimo pravzaprav dejansko z našo kulturno
               dediščino. Poleg tega, ali bomo sprejemali zakon na zakon na zakon, s čimer bomo
               dobili zmešnjavo zakonov. V odgovoru vlade smo videli, da jih je tam kot podlaga
               skoraj 20. Kateri zakon bomo upoštevali? Zato prosim, bodimo resni. Tudi Evropska
               skupnost nas opozarja na zakonodajo, na denacionalizacijo in ob tem ne zapletajmo, da
               ne bo to še enkrat prišlo v naš parlament, da bi še enkrat morali o tem
               glasovati.</p>
               <p>Bom tudi za to, zaradi želje po redu in zaradi želje, če zakon sprejmemo, da se ga
               tudi držimo. Tak je zakon o denacionalizaciji. Zato bom glasoval za prvi amandma in
               tudi ostale prosim, da o tem razmislite, da se v dobro naše kulturne dediščine danes
               tukaj opredelimo. Hvala lepa.</p>
            </sp>
            <sp xml:id="SDZ2-Redna-16-1999-10-20.sp9">

               <speaker>PREDSEDNIK JANEZ PODOBNIK:</speaker>

               <p>Hvala lepa. Prehajamo na glasovanje. Gospod Anderlič, boste obrazložili svoj glas?
               Ste imeli proceduralni predlog? To je korektno stališče, gospod Anderlič. Gospod
               Jerovšek želi obrazložiti svoj glas. Govorimo o prvem amandmaju; gospod Demšar je šel
               v svoji obrazložitvi prek prvega amandmaja - samo o prvem je sedaj možno obrazložiti
               svoj glas, ne o drugem. Držimo se poslovniških določb.</p>
            </sp>
            <sp xml:id="SDZ2-Redna-16-1999-10-20.sp10">

               <speaker>JOŽEF JEROVŠEK:</speaker>

               <p>Hvala lepa. Lep pozdrav! Podprl bom prvi amandma. Gospod minister me včeraj ni uspel
               prepričati, da z zakonom v tej točki, pa morda še v kateri, ne gre v bistvu ne za
               ohranitev simbolov in spomenikov slovenstva, ampak da gre za rušenje spomenikov in
               simbolov slovenstva. Dokler te zavezanosti in te pripravljenostine bo, dokler se bo
               govorilo, da se da to, o čemer sem včeraj govoril, storiti na drug način, ko pa ti
               isti ljudje tega niso storili, se sploh niso zavedali, da bi lahko storili, da bi te
               stvari, te simbole, te spomenike, ki dejansko simbolizirajo slovenski boj za
               slovenski Maribor, nekako ohranjali, je to garancija, da bo ta lastnik pravi lastnik,
               ki je bil lastnik tega gradu, to storil. Spoštovane kolegice in kolegi poslanci,
               verjamem, da se tega zavedate tudi v poslanskih klopeh; če se ne, potem se lahko
               priključite tistemu poslancu DeSUS-a, ki je sedaj v koroški delegaciji nekje v
               Berlinu, in veseli vas bodo na Koroškem, pa Haider vas bo vesel, pa še v katero
               organizacijo se lahko včlanite. Hvala lepa. Srečno!</p>
            </sp>
            <sp xml:id="SDZ2-Redna-16-1999-10-20.sp11">

               <speaker>PREDSEDNIK JANEZ PODOBNIK:</speaker>

               <p>Svoj glas bo obrazložil gospod Potrč, za njim gospod Delak.</p>
            </sp>
            <sp xml:id="SDZ2-Redna-16-1999-10-20.sp12">

               <speaker>MIRAN POTRČ:</speaker>

               <p>Hvala lepa, gospod predsednik. Spoštovane kolegice in kolegi! Moje prepričanje je, da
               se ob tem zakonu razširja toliko politične demagogije in toliko neresnic, da želim
               obrazložiti svoj glas.</p>
               <p>Vsi, ki trdijo, da je treba s tem zakonom reševati probleme in vprašanja premoženja
               kogarkoli, tudi cerkvenega, povezanega z denacionalizacijo, govorijo neresnico. Vsi,
               ki se zavzemajo za to, da bi s tem zakonom reševali te probleme, v bistvu želijo, da
               biSlovenija bila nepravna država. Glede zakona o denacionalizaciji imamo postopek, po
               katerem se o vračanju, o upravičenosti vračanja, o pogojih vračanja odloča v upravnem
               postopku. Glede tega je odgovornost ustreznih organov v upravnih enotah ali v
               ministrstvih, da izdajajo korektne, na zakonu osnovane odločbe o vračanju ali o
               nevračanju, in predvidene so ustrezne pravne poti. Mi nimamo predvideno in napačno bi
               bilo, da bi ob vsakem konkretnem objektu odločali z zakonom v državnem zboru. Po tej
               logiki, gospe in gospodje, bi se lahko vsak od 35.000 upravičencev obrnil na državni
               zbor in zahteval, da o njegovi zahtevi odločamo parlamentarci prek posebnega zakona.
               Ali bi se vam zdelo to pametno? Če pa to ni mogoče, ne vem, zakaj bi morala biti
               cerkev in katerakoli verska skupnost od tega pravila in od zakonitega načina
               odločanja izjema. Zaradi tega, po mojem prepričanju, s tem zakonom o vračanju ali
               nevračanju premoženja ne ne moremo, ampak tudi ne smemo odločati, ne smemo odločati.
               Zaradi tega bom glasoval proti temu, da se na ta način poskušajo reševati vprašanja,
               ki spadajo drugam, ne pa v vsebino tega zakona. Hvala lepa.</p>
            </sp>
            <sp xml:id="SDZ2-Redna-16-1999-10-20.sp13">

               <speaker>PREDSEDNIK JANEZ PODOBNIK:</speaker>

               <p>Hvala lepa. Svoj glas bo obrazložil gospod Delak, za njim gospa Zbačnikova.
               Obrazložitev glasu seveda ni polemika med stališči poslancev.</p>
            </sp>
            <sp xml:id="SDZ2-Redna-16-1999-10-20.sp14">

               <speaker>ANTON DELAK:</speaker>

               <p>Hvala za besedo. Spoštovani državni zbor! Glasoval bom proti temu amandmaju. Glasoval
               bom zaradi tega proti, ker zgleda, da nekateri spoštovani kolegi poslanci sploh ne
               vedo, o čem razpravljamo dva dni. Eno je zakon, katerega imamo zdaj na dnevnem redu,
               drugo je pa denacionalizacija, in zadnji čas bi že bil, da se nehamo sprenevedati in
               da govorimo o tem, kar je seveda na dnevnem redu. Zaradi tega ponovno pravim,
               glasoval bom proti. Ker je pa gospod Jerovšek izkoristil besedo, bom jaz tudi, velja
               za vse. Torej, naš spoštovani kolega Kebrič sploh ni šel v inozemstvo. </p>
            </sp>
            <sp xml:id="SDZ2-Redna-16-1999-10-20.sp15">

               <speaker>PREDSEDNIK JANEZ PODOBNIK:</speaker>

               <p>Poglejte, če nekdo od poslanskih kolegov izkoristi priložnost in v obrazložitvi glasu
               pove neresnico, potem mu seveda kolega niti ne more odgovoriti, zato vas pozivam, da
               ste korektni pri tej poslovniški možnosti. Da ste korektni! Gospod Jerovšek, vi ste
               šli prek poslovniške določbe, ko ste obrazlagali svoj glas in napadali poslanske
               kolege. Prosim, da se držimo poslovniških določb, da poveste stališče, za kaj boste
               glasovali in za kaj ne. Ni prostora za žalitve in polemike pri tem poslovniškem
               instrumentu. Če bo kdo to nadaljeval, mu bom vzel besedo. To sedaj tukaj povem, ga
               bom izključil. Gospa Zbačnikova ima besedo. Prvi je začel gospod Jerovšek s tem.
               Kolega Hvalica, prosim, da ne vpiješ v klopi.</p>
            </sp>
            <sp xml:id="SDZ2-Redna-16-1999-10-20.sp16">

               <speaker>MAJDA ANA KREGELJ-ZBAČNIK:</speaker>

               <p>Pozdravljeni! Sama bom glasovala za predlagane amandmaje, in sicer iz naslednjih
               razlogov: Ker me včeraj gospod minister za kulturo ni prepričal, da odločitev vlade
               ni prava oziroma da ministrstvo je nad odločitvijo vlade, ki je z izjavo jasno
               povedala, in tudi kadrovska komisija na vladi je ugotovila, da ni razlogov, tudi po
               19. členu ZDEN-a in pa po 88. členu, da se Betnava vrne mariborski škofiji.</p>
               <p>Drugič, ker je do sedaj cerkev dokazala, da z vsemi vrnjenimi kulturnimi spomeniki
               dobro in gospodarno ravna, in ker je tudi v tem primeru izpolnila zadnji pogoj, da
               postane Betnava kulturno-izobraževalno središče. Mi pa vemo, da je sedaj v Betnavi
               pridobitna dejavnost, gostilna, trgovina in tako dalje. Vsi veste, kakšna je stiska
               srednješolske mladine v Mariboru glede prostorov in da je primarno to središče
               kulturno-izobraževalne središče in spomenik slovenski kulturi, slovenskem jeziku in
               zaslužnim Slovencem.</p>
               <p>Ne nazadnje, da bomo končno pravna država, da smo zreli za Evropo, da bomo spoštovali
               svoje zakone in ne bomo sprejemali zakonov, ki bodo v nasprotju z zakoni, ki še
               veljajo.</p>
               <p>Zato bom podprla predlagani amandma. Hvala lepa.</p>
            </sp>
            <sp xml:id="SDZ2-Redna-16-1999-10-20.sp17">

               <speaker>PREDSEDNIK JANEZ PODOBNIK:</speaker>

               <p>Hvala lepa. Svoj glas bo obrazložil gospod Henigman. Za njim dr. Jože Zagožen.</p>
            </sp>
            <sp xml:id="SDZ2-Redna-16-1999-10-20.sp18">

               <speaker>BENJAMIN HENIGMAN:</speaker>

               <p>Spoštovani, lep pozdrav! Smo zopet na točki, kjer ne bi bilo potrebno niti
               debatirati, če bi bil peti amandma k 5. členu sprejet. Ker bi nedvoumno zapisali, da
               kakršnakoli druga nacionalizacija - kar to, kar danes delamo, je - ne vpliva na
               denacionalizacijske postopke.</p>
               <p>Vendar kljub temu, da vlada ni nasprotovala temu amandmaju, je seveda koalicija
               ideološka, lahko rečemo, leva koalicija zrušila ta amandma. Vlada ni imela nič proti,
               da se v ta zakon napiše, da določbe tega zakona ne vplivajo na odločitve v upravnih
               in sodnih organih glede vračanja v naravi nepremičnih kulturnih spomenikov v postopku
               po zakonu o denacionalizaciji. Vendar, ker se to ni storilo, je cela vrsta poslancev
               začela vlagati amandmaje k posameznim kulturnim objektom. SKD, ljudska stranka, SDS
               in tudi kdo drug bi se našel. Vsi se čutimo pod vprašajem, da nas ne bo kdo okoli
               prinesel in seveda kdo drug kot ministrstvo za kulturo, ki bovplivalo tako ali
               drugače na kulturno dediščino, v čigavi lasti je. Tukaj s tem zakonom to, kar je
               rekel gospod Potrč - pa ne bom polemiziral - seveda ni res. Tukaj se dogaja druga
               nacionalizacija.</p>
            </sp>
            <sp xml:id="SDZ2-Redna-16-1999-10-20.sp19">

               <speaker>PREDSEDNIK JANEZ PODOBNIK:</speaker>

               <p>Kolega Henigman!</p>
            </sp>
            <sp xml:id="SDZ2-Redna-16-1999-10-20.sp20">

               <speaker>BENJAMIN HENIGMAN:</speaker>

               <p>Kljub temu...</p>
            </sp>
            <sp xml:id="SDZ2-Redna-16-1999-10-20.sp21">

               <speaker>PREDSEDNIK JANEZ PODOBNIK:</speaker>

               <p>Na ta način ni dovoljeno diskutirati.</p>
            </sp>
            <sp xml:id="SDZ2-Redna-16-1999-10-20.sp22">

               <speaker>BENJAMIN HENIGMAN:</speaker>

               <p>...da je ustavno sodišče dokončno nekajkrat povedalo, da je to ključna stvar in da je
               treba vračati premoženje tistim, ki so upravičeni. Res je, da kulturni spomeniki niso
               bili v prvotnem zakonu ZDEN in da se rešujejo s posebnim zakonom o lastninjenju
               kulturnih spomenikov. Vendar je vlada imela v načrtu, da bo sama o tem odločala. Pa
               je ustavno sodišče to razveljavilo. Zato je prav, da državni zbor o tem odloči, kako
               in kaj.</p>
               <p>V tretji obravnavi bi bilo treba ponoviti ta amandma. In glede na vse to, ker se
               bojim, da se nas namerava izigrati, bom podprl amandmaje, ki izločajo posamezne
               kulturne objekte, čeprav to, priznam, ni sistemsko, vendar odgovornost nosijo tisti,
               ki niso podprli amandmaja k 5. členu. Hvala.</p>
            </sp>
            <sp xml:id="SDZ2-Redna-16-1999-10-20.sp23">

               <speaker>PREDSEDNIK JANEZ PODOBNIK:</speaker>

               <p>Hvala, gospod Henigman. Svoj glas bo obrazložil dr. Jože Zagožen, za njim Jože
               Avšič.</p>
            </sp>
            <sp xml:id="SDZ2-Redna-16-1999-10-20.sp24">

               <speaker>DR. JOŽE ZAGOŽEN:</speaker>

               <p>Hvala lepa. Podprl bom predložene amandmaje, in to ne zato, ker ne bi razumel teh
               postopkov, da gre enkrat za vprašanje denacionalizacije, drugič za vprašanje
               lastninjenja. Vendar moramo vedeti, da gre za to, kdo bo odslej zavezanec v postopku
               denacionalizacije - ali bo to Školčevo ministrstvo, ki ima pri tem posebne interese,
               ali bodo to podjetja, v bilancah katerih se danes to nahaja. Samo to je vprašanje, in
               okrog tega se ves čas tu pogovarjamo, s tem da nihče tega noče na glas povedati.
               Hvala lepa.</p>
            </sp>
            <sp xml:id="SDZ2-Redna-16-1999-10-20.sp25">

               <speaker>PREDSEDNIK JANEZ PODOBNIK:</speaker>

               <p>Svoj glas bo obrazložil gospod Avšič, za njim gospod Rokavec.</p>
            </sp>
            <sp xml:id="SDZ2-Redna-16-1999-10-20.sp26">

               <speaker>JOŽE AVŠIČ:</speaker>

               <p>Hvala za besedo. Želim obrazložiti svoj glas iz več razlogov. Med njimi je tudi ta,
               da smo često v naši poslanski skupini obdolženi, da pritisnemo tako, kot nam naroči
               vlada, brez velikega razmišljanja. Vendar ravno to ni res, in v tem primeru je
               ponovno treba vedeti, o čem danes govorimo.</p>
               <p>Predhodnik je v obrazložitvi glasu povedal to, kar sem želel tudi sam. Ti objekti
               morajo dobiti titularja lastnine. Vendar je v nadaljevanju treba povedati tudi to, da
               če bi bil ta amandma izglasovan, bomo tudi dosedanjemu upravljalcu povzročili silne
               težave, kajti ni res, da ima Lipa v svoji lastninski bilanci ta objekt; vsa podjetja,
               ki so imela tovrstne objekte v upravljanju, so jih pred lastninjenjem izločila iz
               lastninjenja. In če mi danes ne sprejmemo tega zakona in ne določimo titularja
               Betnavi in tudi drugim objektom, bomo povzročili silne probleme tudi tistim
               podjetjem, ki bodo morala spreminjati bilanco, jo dopolnjevati z novo lastnino in
               potem ponovno vračati, kajti na ta način postanejo tudi titularji za vračanje oziroma
               obvezniki za vračanje.</p>
               <p>Zato mislim, da vse razprave okoli tega, da posegamo v denacionalizacijo pravic in
               podobno, ne zdržijo. V osnovi je ta zakon namenjen določitvi lastnine za do sedaj še
               veljavno družbeno lastnino, in zato tega amandmaja kot tudi ostalih tovrstnih ne bom
               podprl. Hvala lepa.</p>
            </sp>
            <sp xml:id="SDZ2-Redna-16-1999-10-20.sp27">

               <speaker>PREDSEDNIK JANEZ PODOBNIK:</speaker>

               <p>Hvala lepa. Svoj glas bo obrazložil gospod Rokavec. Ali želi še kdo?</p>
            </sp>
            <sp xml:id="SDZ2-Redna-16-1999-10-20.sp28">

               <speaker>FRANCI ROKAVEC:</speaker>

               <p>Gospod predsednik, hvala za besedo. Moja obrazložitev bo zelo podobna obrazložitvi
               gospoda Henigmana. Namreč, ne bi bilo treba glasovati o tem amandmaju, če bi bil
               sprejet amandma k 5.a členu, ki jasno opredeljuje preventivni pomen, da kakor v
               postopkih prve ali druge stopnje so zavarovaniinteresi denacionalizacijskih
               upravičencev. Ker ta preventivni amandma ni bil sprejet - ki ne bi imel nobenih
               posledic, če bi bil vgrajen v tem zakonu, ampak bi bilo jasno opredeljeno, da nočemo
               s tem zakonom nobene zadeve pač prenesti mimo nekoga, ki je upravičen za
               denacionalizacijo in bo v prihodnje odvisno, kakšen status bo imel, ali bo lahko
               dobil premoženje v naravi ali pa bo to lahko zahteval samo v obliki odškodnine - sem
               v tem primeru pač primoran, da glasujem za amandma pod točko 1, kakor tudi zaamandma
               pod točko 2. Hvala lepa.</p>
            </sp>
            <sp xml:id="SDZ2-Redna-16-1999-10-20.sp29">

               <speaker>PREDSEDNIK JANEZ PODOBNIK:</speaker>

               <p>Hvala lepa. Besedo ima gospod Hrastelj, za njim Ivan Božič.</p>
            </sp>
            <sp xml:id="SDZ2-Redna-16-1999-10-20.sp30">

               <speaker>PETER HRASTELJ:</speaker>

               <p>Obžalujem, da 5. člen oziroma amandma k 5. členu ni bil sprejet in sem tudi trdno
               prepričan, da spoštovani kolegi tu na moji levi strani, če ne bi šlo za lastništvo
               cerkve, ne bi tako branili. Žal je še vedno ta zakon ideološko usmerjen, ampak ne
               zaradi tega. Glasoval bom za ta amandma zaradi tega, da bosta vsaj dva objekta s
               tistega dolgega seznama, ki jih ima ministrstvo na grbi, če po domače povem, da mora
               za njih skrbeti, za dva boste pa prikrajšani oziroma za druge bo več ostalo.</p>
               <p>Torej, podprite ta amandma in sem prepričan, da bo novi lastnik, ko ga bo pač dobil v
               upravljanje, znal z njim kvalitetneje in skrbneje ravnati, kot pa je bilo doslej.
               Hvala lepa.</p>
            </sp>
            <sp xml:id="SDZ2-Redna-16-1999-10-20.sp31">

               <speaker>PREDSEDNIK JANEZ PODOBNIK:</speaker>

               <p>Svoj glas obrazlaga gospod Božič.</p>
            </sp>
            <sp xml:id="SDZ2-Redna-16-1999-10-20.sp32">

               <speaker>IVAN BOŽIČ:</speaker>

               <p>Hvala lepa, gospod predsednik. Včeraj sem postavil vprašanje, ali ne delamo
               nacionalizacije podržavljanja, namreč 14. oktobra po izreku sklepov ustavnega sodišča
               so nekateri kulturni spomeniki prešli v upravljanje tistim, ki so jih pred leti
               kupili. Zato bom podprl amandmaje - vložili smo prvega, drugega in tretjega. Povedal
               bom pa še tole, kot utemeljitev. Ustava nalaga zakonodajalcu, da v zakonu opredeli
               kriterij za kulturni spomenik oziroma naravo znamenitosti in pa tudi kriterije,
               kateri spomeniki so državna last oziroma last občine. Novi zakon o lastninjenju
               kulturnih spomenikov v družbeni lasti, ta, ki ga danes sprejemamo, se napotilom
               ustavnega sodišča izogne tako, da bo imel zakon dve prilogi, samo dve prilogi kot
               sestavna dela zakona, in v teh dveh prilogah bodo razglašeni spomeniki državnega
               pomena in spomeniki občinskega pomena.</p>
               <p>Po mojem mnenju ni stvar državnega zbora, da razglasi, kateri kulturni spomeniki
               dobijo status državnega pomena oziroma občinskega pomena, ampak je to v skladu s 5.
               členom zakona o varstvu kulturne dediščine. Sprejeli smo ga februarja 1999. leta,
               letos in je pristojnost vlade, ki ima kriterije za tako razvrstitev, v tem členu.
               Zakon bi torej moral samo podržaviti kulturne spomenike v družbeni lasti, ne pa tudi,
               da razglaša, kakšen status ima posamezen spomenik. Pri tem, kar me najbolj vodi, da
               bom glasoval za ta amandma, bi opozoril na 62. člen zakona o varstvu kulturne
               dediščine, ki prepoveduje državi, da bi odtujila spomenike državnega pomena, ki so v
               njeni lasti. To je utemeljitev, da bom glasoval za ta amandma.</p>
            </sp>
            <sp xml:id="SDZ2-Redna-16-1999-10-20.sp33">

               <speaker>PREDSEDNIK JANEZ PODOBNIK:</speaker>

               <p>Hvala lepa. Svoj glas bo obrazložil gospod Peterle.</p>
            </sp>
            <sp xml:id="SDZ2-Redna-16-1999-10-20.sp34">

               <speaker>ALOJZ PETERLE:</speaker>

               <p>Hvala lepa, gospod predsednik. Spoštovane poslanke in poslanci, spoštovani častni
               gostje iz krajevne skupnosti Voličina! Jaz bi takole rekel. Ker je amandma k 5.a
               členu propadel, je edina možnost, da rešujemo obraz tej državi, prek amandmajev, ki
               so sedajle v obravnavi. Vam je tukaj vsem jasno, kako očitno je Evropska zveza
               izpostavila vprašanje denacionalizacije, kako je to nekajkrat v uradnih stikih
               naredila tudi Amerika oziroma Združene države Amerike. In tukaj kljub vsemu temu
               namesto reševanja problema zapletanje dodatno oziroma na nov način, in kot je že
               rekel gospod Henigman, tukaj sodelujemo v podjetju, ki ga nekateri vodijo za vsako
               ceno in ki se mu reče še ena nacionalizacija in še dodatni problemi. Torej, če bodo
               ti amandmaji potrjeni, potembomo vsaj nekaj od tega rešili. Če ne bodo in če v
               tretjem branju ne bomo uspeli izglasovati amandmaja, ki je bil zdajle pod točko 5.a,
               potem ni osnove, da se ta zakon sploh podpre oziroma sprejme. Torej jaz seveda bom
               glasoval za ta amandma.</p>
            </sp>
            <sp xml:id="SDZ2-Redna-16-1999-10-20.sp35">

               <speaker>PREDSEDNIK JANEZ PODOBNIK:</speaker>

               <p>Hvala lepa. Prehajamo na odločanje. Gospod Hvalica bo obrazložil svoj glas.</p>
            </sp>
            <sp xml:id="SDZ2-Redna-16-1999-10-20.sp36">

               <speaker>IVO HVALICA:</speaker>

               <p>Hvala lepa, gospod predsednik. Se opravičujem za glas, zato se že dva dni ne oglašam,
               ker sem prehlajen. Glasoval bom preprosto za, iz zelo preprostih razlogov, ker je to
               evropska kategorija, kot jaz temu pravim. To je evropska kategorija. V času, ko
               dobivamo s strani Evropske unije vsakršne očitke, bi morali paziti še na tako majhne,
               drobne stvari, ne pa na takšne, ki niso tako nepomembne. Stalni očitki, ki jih imamo
               s strani Evropske unije, so denacionalizacija in 500.000 nerešenih zadev v sodstvu. Z
               izglasovanjem tega amandmaja lahko vsaj delno, en delček, en majhen del doprinesemo k
               popravku te predstave, ki jo imamo v Evropski uniji. Torej zelo preprosto, trdno sem
               prepričan, čeprav ideološki nasprotniki razmišljajo drugače, da je glasovanje za ta
               amandma prispevek k evropski kategoriji. Hvala.</p>
            </sp>
            <sp xml:id="SDZ2-Redna-16-1999-10-20.sp37">

               <speaker>PREDSEDNIK JANEZ PODOBNIK:</speaker>

               <p>Hvala lepa. Trinajst kolegov je izkoristilo možnost in je obrazložilo svoj glas.
               Gospa doktorica Hren Vencljeva bo štirinajsta.</p>
            </sp>
            <sp xml:id="SDZ2-Redna-16-1999-10-20.sp38">

               <speaker>DR. HELENA HREN-VENCELJ:</speaker>

               <p>Podprla bom ta amandma. Bi pa vas opozorila še na nekaj, da je mariborska škofija
               odločena, da bo ta problem internacionalizirala, in sicer obvestila o tem predsednico
               evropskega parlamenta, vodstvo pogajalske skupine evropskega parlamenta za pogajanje
               z Republiko Slovenijo, škofovsko konferenco Rimskokatoliške cerkve v Evropi in pa
               diplomatska predstavništva držav članic Evropske unije v Sloveniji in drugih vplivnih
               držav.</p>
               <p>Mislim, da tak način reševanja predvsem zaradi tega, ker ni bil sprejet 5.a člen,
               dela slovenski politiki škodo pri njenem pridruževanju Evropski uniji in mislim, da
               na ta način res sami mečemo slabo luč na državo Slovenijo.</p>
            </sp>
            <sp xml:id="SDZ2-Redna-16-1999-10-20.sp39">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Partljič bo obrazložil svoj glas, petnajsti. Smo v okviru postopka
               v drugi obravnavi. Je še tretja.</p>
            </sp>
            <sp xml:id="SDZ2-Redna-16-1999-10-20.sp40">

               <speaker>ANTON PARTLJIČ:</speaker>

               <p>Glasoval bom proti temu amandmaju, ker mislim, da s tem ni razrešeno, kdo bo po
               denacionalizacijskem postopku lastnik. Še zmeraj bodo to odločili drugi in mislim, da
               mi prejudiciramo. To je prvo.</p>
               <p>Drugič pa seveda ne mislim glasovati tako, kadar mi kdo piše grozilna pisma in preti,
               da bo to internacionaliziral. Če bi bil to argument, potem bomo pravzaprav izgubili
               svojo avtonomijo. Prav zaradi tega bom ostal pri svojem prvotnem stališču. </p>
            </sp>
            <sp xml:id="SDZ2-Redna-16-1999-10-20.sp41">

               <speaker>PREDSEDNIK JANEZ PODOBNIK:</speaker>

               <p>Prehajamo na odločanje. Ugotavljamo prisotnost! <stage>(65 prisotnih.)</stage> Kdo je prvi amandma
               na amandma vlade? Predlagateljica tega amandmaja je poslanska skupina SKD.</p>
               <p>Kdo je za tak predlog? <stage>(33 poslancev.)</stage> Kdo je proti? <stage>(37 poslancev.)</stage></p>
               <p>Amandma pod točko 1 ni bil sprejet.</p>
               <p>Na glasovanje dajem amandma na amandma vlade, to je amandma pod točko 2.
               Predlagateljica je poslanska skupina SKD. Ugotavljamo prisotnost! <stage>(65 prisotnih.)</stage></p>
               <p>Kdo je za ta amandma? <stage>(26 poslancev.)</stage> Kdo je proti? <stage>(37 poslancev.)</stage></p>
               <p>Amandma ni bil sprejet.</p>
               <p>Na glasovanje dajem amandma na amandma vlade pod točko 3. Predlagateljica je poslanka
               Darinka Mravljak. Ugotavljamo prisotnost! Prosim za mir v dvorani! <stage>(67
               prisotnih.)</stage></p>
               <p>Kdo je za ta amandma? <stage>(39 poslancev.)</stage> Kdo je proti? <stage>(26 poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod točko 4; predlagatelj je Jožef Špindler. Ker je bil
               dan na klopi, ga preberem: "V besedilu amandmaja se na koncu teksta uvrsti besedilo
               "občina Ljutomer, Železni Dveri, vinogradniški dvorec Železni Dveri". Ugotovimo
               prisotnost! <stage>(65 prisotnih.)</stage></p>
               <p>Kdo je za ta amandma? <stage>(29 poslancev.)</stage> Je kdo proti? <stage>(17 poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod točko 4, to je amandma vlade, ki ga odbor podpira; če
               bo ta sprejet, bodo vsi ostali amandmaji v prilogi 1 postali brezpredmetni. Amandma
               pod točko 4: "Besedilo priloge 1 se nadomesti z novim besedilom..." - amandma je dolg
               več strani, do strani 10. Ugotovimo prisotnost! <stage>(65 prisotnih.)</stage></p>
               <p>Kdo je za ta amandma? <stage>(50 poslancev.)</stage> Je kdo proti? <stage>(14 poslancev.)</stage></p>
               <p>Ugotavljam, da je amandma sprejet; s tem smo v celoti spremenili besedilo priloge 1 s
               sprejetima amandmajema na amandma.</p>
               <p>Prehajamo na stran 15. Odpiram razpravo o amandmajih in prilogi številka 2. Kdo želi
               besedo? <stage>(Nihče.)</stage> Razpravo zaključujem. Imamo ravno tako amandmaje na amandma vlade,
               pod točko 1 Darinka Mravljak, točka 2 Alojz Vesenjak, točka 3 Možgan Jože, Demšar
               Vincencij, točka 4 Jožef Špindler, ki je povezan z že izglasovanim amandmajem, in
               nato sledi amandma vlade; če bo amandma vlade pod točko 4 sprejet, bodo naslednji
               amandmaji brezpredmetni. Amandma Darinke Mravljak pod točko 1 je postal
               brezpredmeten.</p>
               <p>Prehajamo na odločanje o amandmaju na amandma vlade pod točko 2; predlagatelj je
               Alojz Vesenjak. Ugotovimo prisotnost! <stage>(61 prisotnih.)</stage></p>
               <p>Kdo je za ta amandma? <stage>(38 poslancev.)</stage> Je kdo proti? <stage>(11 poslancev.)</stage></p>
               <p>Ugotavljam, da je amandma sprejet.</p>
               <p>Prehajamo na odločanje o amandmaju na amandma pod točko 3 predlagateljev Jožeta
               Možgana in Vincencija Demšarja. Ugotavljamo prisotnost! Svoj glas bo obrazložil
               gospod Demšar.</p>
            </sp>
            <sp xml:id="SDZ2-Redna-16-1999-10-20.sp42">

               <speaker>VINCENCIJ DEMŠAR:</speaker>

               <p>V primeru tega amandmaja mislim, da ne gre za nobeno ideološko zadevo - gre za lovski
               dom v Železnikih. Gre za navadno hišo, številka te hiše je 55, in to so lovci kupili
               pred časom in so tudi spodobno to stavbo obnovili. Nekaj časa smo mislili, da je
               nastala pomota, in ko sva z dr. Možganom to prebrala, sva videla, da pravzaprav
               postane nek kulturni spomenik, nič kaj tako posebnega, poleg tega pa dom, ki je
               spodobno obnovljen. Ko se boste peljali skozi Železnike, 20 metrov pred plavžem na
               levi strani ta običajna trška hiša stoji. Zakaj se je predlagatelj odločil, da to
               obnovljeno hišo, spodobno obnovljeno hišo vključuje tu notri, to mi nikoli ni bilo
               dosti razloženo v tistem tekstu, ki so ga tudi predlagatelji napisali. Ni zadosti
               razvidno, kaj je pravzaprav razlog.</p>
               <p>Pred enim letom je bilo to obnovljeno. Tudi v skladu z muzejskim društvom, ki ga
               imajo v Železnikih. Zato mislim, da tu ni nobene logike. Če bomo začeli take hiše
               proglašati za državno lastnino, ki bi bila posebnega državnega pomena, potem bomo
               morali še vrsto hiš tako razglasiti.</p>
               <p>Zato predlagava z dr. Možganom, da se ta objekt, hiša Na plavžu 55, črta iz tega
               seznama.</p>
            </sp>
            <sp xml:id="SDZ2-Redna-16-1999-10-20.sp43">

               <speaker>PREDSEDNIK JANEZ PODOBNIK:</speaker>

               <p>Hvala lepa. Prehajamo na odločanje. Ugotavljamo prisotnost! <stage>(66 prisotnih.)</stage></p>
               <p>Kdo je za amandma na amandma vlade pod točko 3, predlagatelja Jože Možgan, Vincencij
               Demšar.</p>
               <p>Kdo je za? <stage>(25 poslancev.)</stage> Je kdo proti? <stage>(34 poslancev.)</stage></p>
               <p>Ugotavljam, da amandma ni bil sprejet.</p>
               <p>Na glasovanje dajem amandma pod točko 4, ki ste ga prejeli na klop. V bistvu je
               povezan z že izglasovanim amandmajem Jožefa Špindlerja, ki predlaga, da se v besedilu
               amandmaja vlade črta besedilo "občina Ljutomer" in naprej tekst, kot je bil pri
               prejšnjem glasovanju sprejet. Mislim, da je logično, da se do tega amandmaja
               opredelimo. Ugotavljamo prisotnost! <stage>(59 prisotnih.)</stage></p>
               <p>Kdo je za amandma? <stage>(16 poslancev.)</stage> Je kdo proti? <stage>(28 poslancev.)</stage></p>
               <p>Ugotavljam, da amandma ni bil sprejet.</p>
               <p>Prehajamo na amandma pod točko 4. Predlagateljica je vlada. Amandma je zelo obsežen.
               Odbor, samo trenutek - kje je stališče odbora? Komisija podpira. Ugotavljamo
               prisotnost! <stage>(60 prisotnih.)</stage></p>
               <p>Kdo je za amandma pod točko 4 v pregledu, za amandma vlade? <stage>(46 poslancev.)</stage> Je kdo
               proti? <stage>(13 poslancev.)</stage></p>
               <p>Ugotavljam, da je amandma sprejet.</p>
               <p>Ostali vloženi amandmaji so s tem postali brezpredmetni.</p>
               <p>Glasovali smo o vseh vloženih amandmajih. V razpravo dajem preostale člene, h katerim
               niso bili vloženi amandmaji. Še druga obravnava je, gospa. Ali imate proceduralni
               predlog? Smo v okviru druge obravnave. Lahko ukrepate. Ugotavljamo prisotnost! Ker ni
               razprave o preostalih členih, dajem preostale člene na glasovanje. <stage>(63
               prisotnih.)</stage></p>
               <p>Kdo je za preostale člene? <stage>(49 poslancev.)</stage> Kdo je proti? <stage>(3 poslanci.)</stage></p>
               <p>Preostali členi so sprejeti.</p>
               <p>Opravili smo razpravo in glasovanje o posameznih členih. Razpravljati in glasovati
               moramo še naslovu zakona. Želi kdo besedo? <stage>(Ne želi.)</stage> Na glasovanje dajem naslov
               zakona. Ugotavljamo prisotnost! <stage>(62 prisotnih.)</stage></p>
               <p>Kdo je za naslov zakona? <stage>(45 poslancev.)</stage> Kdo je proti? <stage>(15 poslancev.)</stage></p>
               <p>Ugotavljam, da je bil naslov zakona sprejet.</p>
               <p>Prehajamo na <title>tretjo obravnavo</title> predloga zakona. Ugotavljam, da so bili v
               predlogu zakona o drugi obravnavi sprejeti amandmaji k nekaterim členom zakona.
               Sprašujem, ali želite kvalificirani predlagatelji vložiti amandma! In če to želite,
               prosim, da to tudi storite. Želi kdo besedo? Gospod minister.</p>
            </sp>
            <sp xml:id="SDZ2-Redna-16-1999-10-20.sp44">

               <speaker>JOŽEF ŠKOLČ:</speaker>

               <p>Hvala lepa, gospod predsednik. Menim, da bi bilo potrebno predvsem k prilogam o dveh
               zadevah ponovno glasovati, ker so na nek način neusklajene. Amandma, ki ga je
               predlagal gospod Špindler, je bil enkrat izglasovan, drugič ni bil izglasovan in to
               pomeni, da je na obeh spiskih. Ravno tako je z amandmajem, ki ga je predlagala gospa
               Mravljakova, ker mislim, da o tem drugem nismo glasovali, nisem pa sto procenten in
               je tudi na obeh spiskih. Torej, to pomeni, da so trije spomeniki v skupnem seštevku
               hkrati državnega pomena in lokalnega, kar pa ni mogoče.</p>
               <p>Zato je moj predlog zelo enostaven. Vsi ti izglasovani amandmaji nimajo tistega
               pogoja, o katerem ste vsi govorili, nazadnje pa seveda gospod Božič, sam pa nisem
               mogel intervenirati, ker gre za obrazložitev glasu. Vsi ti spomeniki nimajo, v tem
               trenutku sestavin, da bi bili razglašeni za spomenike državnega pomena in tudi niso
               razglašeni za spomenike državnega pomena, čeravno vam moram povedati, da smo šli
               prioritetno čez teh 109 spomenikov iz kataloga dr. Dularjain pa tudi drugih in zato
               na nek način sploh ne bi mogli biti uvrščeni med tiste, ki preidejo v državno last.
               To bi pomenilo pravzaprav v nekem drugem kontekstu, čeravno si mogoče to želijo celo,
               razlastitev občine brez tega, da bi bili izpolnjeni kriteriji, da ne razpredam
               naprej. Tako, da je potrebno glasovati, gospod predsednik, predvsem k prilogi 1, da
               se črta sprejeti amandma gospe Mravljakove. Govorim o stališču vlade, zato mi je s
               tem pooblastilom dopuščeno, in da se s tistega seznama črta tudi amandma gospoda
               Špindlerja, da bom jasen. Ne vem, če je to potrebno še enkrat vlagati, ker jih imate
               tukaj v tekstu. Hvala lepa.</p>
            </sp>
            <sp xml:id="SDZ2-Redna-16-1999-10-20.sp45">

               <speaker>PREDSEDNIK JANEZ PODOBNIK:</speaker>

               <p>Hvala, gospod minister. Odprti sta lista 1 in lista 2. Amandmaji se lahko vlagajo k
               obema listama. Poti je več. Odločili boste tisti, ki lahko vlagate amandmaje. Samo
               beseda je premalo. Če bo amandma vložen, se bomo do njega opredelili. Če ne bo, se do
               njega ne bomo opredelili. Poslanska skupina Slovenske ljudske stranke pa je že
               vložila amandma k predloguzakona o lastninjenju kulturnih spomenikov, in sicer k 4.
               členu: "Doda se novi drugi odstavek, ki se glasi: "Odločbe tega zakona ne vplivajo na
               odločitev upravnih in sodnih organov glede vračanja v naravi nepremičnin, kulturnih
               spomenikov, prilogi 1 in 2, po postopkih po zakonu o denacionalizaciji." Gospod
               minister.</p>
            </sp>
            <sp xml:id="SDZ2-Redna-16-1999-10-20.sp46">

               <speaker>JOŽEF ŠKOLČ:</speaker>

               <p>Da ne bo dvoma, gospod predsednik. Te amandmaje vlagam ustno in jih bom tudi v tem
               trenutku podpisal in dal v sobo. Tako, da bo dokumentacija popolna. Hvala lepa.</p>
            </sp>
            <sp xml:id="SDZ2-Redna-16-1999-10-20.sp47">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospa Mravljakova želi besedo.</p>
            </sp>
            <sp xml:id="SDZ2-Redna-16-1999-10-20.sp48">

               <speaker>DARINKA MRAVLJAK:</speaker>

               <p>Tudi jaz bom vložila amandma k prilogi 2 in predlagam, predsednik, da prekinete sejo
               za 15 minut.</p>
            </sp>
            <sp xml:id="SDZ2-Redna-16-1999-10-20.sp49">

               <speaker>PREDSEDNIK JANEZ PODOBNIK:</speaker>

               <p>Ali želi še kdo od kvalificiranih predlagateljev vložiti amandma? <stage>(Ne želi.)</stage> Za 15
               minut prekinjam sejo, da boste predlagatelji amandmajev te lahko pisno vložili, da se
               bo državni zbor do njih opredelil.</p>
               <p>Sejo nadaljujemo ob 11.10 uri.</p>
               <stage type="time">(Seja je bila prekinjena ob 10.54 uri in se je nadaljevala ob 11.32 uri.)</stage>
            </sp>
            <sp xml:id="SDZ2-Redna-16-1999-10-20.sp50">

               <speaker>PREDSEDNIK JANEZ PODOBNIK:</speaker>

               <p>... amandmaje s strani vlade, da bomo lahko potem v tretji obravnavi odločali o vseh
               vloženih dopolnilih.</p>
               <p>Nadaljujemo sejo, smo v okviru tretje obravnave. V tem vmesnem času smo prejeli
               amandmaje kvalificiranih predlagateljev. Imamo amandmaje: k 4. členu amandma
               poslanske skupine Slovenske ljudske stranke, nato je amandma k prilogi 1,
               predlagateljica je poslanska skupina LDS in predlaga, da se v prilogi 1 črta v drugi
               obravnavi sprejeti tekst, ki govori o občini Ptuj in občinah Rogatec, Radlje ob Dravi
               ter tudi tekst "občina Ljutomer, Železni Dveri, vinogradniški dvorec Železni Dveri",
               ali Dverí, ne vem kako se naglasi pravilno. Dveri. Tretji amandma je pa k prilogi 2,
               to pa je amandma poslanske skupine Slovenske ljudske stranke, da se s seznama
               spomenikov v prilogi 2 črta tekst "občina Radlje ob Dravi". Ali želi kdo razpravljati
               o zakonskem predlogu v celoti, ker potem bomo šli na razpravo o vloženih amandmajih?
               <stage>(Ne želi.)</stage> Predlagam torej, da preidemo na razpravo o vloženih amandmajih. V razpravo
               dajem amandma k 4. členu. Amandma ste prejeli tudi pisno na klop. Predlagateljica je
               poslanska skupina Slovenske ljudske stranke. Kdo želi besedo? Gospod Rokavec.</p>
            </sp>
            <sp xml:id="SDZ2-Redna-16-1999-10-20.sp51">

               <speaker>FRANCI ROKAVEC:</speaker>

               <p>Hvala za besedo, gospod predsednik. Spoštovane poslanke in poslanci! Poslanska
               skupina je vložila ponovno amandma, tokrat k 4. členu z, jasnim besedilom. Namreč, da
               bi državni zbor tudi s sprejetjem tega amandmaja izkazal nedvoumno in jasno
               sporočilo, da določbe tega zakona ne bodo vplivale na postopke vračanja v naravi v
               upravnih kakor tudi sodnih postopkih po zakonu o denacionalizaciji. Prepričan sem, da
               bi morala država Slovenije pospešiti izvedbo denacionalizacije. Zato, spoštovane
               poslanke in poslanci, tukaj apeliram na modrost pri tej odločitvi. Namreč ob že
               znanih signalih iz Bruslja o primerih denacionalizacije v Sloveniji se bojim, da bo
               mogoče neizvajanje oziroma sprejemanje odločitev, ki bi mogoče v svetu dale jasno, in
               pa tudi Evropi, znak, da Slovenija temeljnih vrednot spoštovanja lastnine ne
               uresničuje, imelo tudi v prihodnosti lahko negativne posledice, da bi morala
               Slovenija vrniti več, kakor bi bilo potrebno. Zato mislim, da je ta amandma predvsem
               preventivnega značaja. Podobno je državni zbor že uredil materijo leta 1997 ob
               sprejemanju zakona o lastninjenju družbenega premoženja na stavbnih zemljiščih, zato
               je ta amandma še kako smiseln. Hvala lepa.</p>
            </sp>
            <sp xml:id="SDZ2-Redna-16-1999-10-20.sp52">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Jerovšek želi besedo. Gospod Potrč.</p>
            </sp>
            <sp xml:id="SDZ2-Redna-16-1999-10-20.sp53">

               <speaker>JOŽEF JEROVŠEK:</speaker>

               <p>Hvala lepa. Podpiram ta amandma, kajti če ga ne bi včeraj nerazumno preglasovali, bi
               se izognili po nepotrebnem, pol dneva bi ne izgubili, ker se skrajša postopek. Vendar
               se bojim, ker je ta mobilizacija popolna, ker je nacionalizacija ključni element
               očitno te strani, se bojim, da to ne bo sprejeto. Vendar kljub temu mislim, da se je
               treba zavedati v situaciji, ko nas tudi Evropa opozarja in ne žrtvovati interesov
               države za neke ideološke principe.</p>
               <p>Hkrati pa izkoriščam to priložnost, ker prej nisem imel priložnosti, gospod
               predsednik, da protestiram proti vašemu navajanju, da sem govoril neresnico, ko sem
               navajal ravnanje poslanca DeSUSa. Tu imam material iz Kviaza. Iz tega izhaja, da je
               poslanec zaprosil za službeno potovanje v okviru koroške delegacije avstrijske
               Koroške in moram replicirati.Mislim, da ste, gospod predsednik, vi dolžni skrbeti za
               ugled parlamenta. Torej bi morali preprečiti, ste bili opozorjeni. To je ponižujoče
               za ta državni zbor. Hvala lepa.</p>
            </sp>
            <sp xml:id="SDZ2-Redna-16-1999-10-20.sp54">

               <speaker>PREDSEDNIK JANEZ PODOBNIK:</speaker>

               <p>Hvala. Kolega Jerovšek, predlagam, da to rešimo na drugem mestu. To ni tema tega
               zakona, in če je kar koli narobe, lahko skupaj sedemo in se pogovorimo, ne pa na
               plenarni seji o teh stvareh. Nisem imel najmanjšega namena, da bi kogarkoli žalil ali
               zniževal ugleda parlamenta. Ocenil pa sem, da ko ste vi ob obrazložitvi glasu
               govorili o tej stvareh, in vaš kolega ne more odgovoriti, da je bilo to nekorektno,
               samo zato, če je kaj nejasno, dajmo razčistiti!</p>
               <p>Gospod Potrč želi besedo kot razpravo o vloženem amandmaju, za njim pa gospa
               Zbačnikova.</p>
            </sp>
            <sp xml:id="SDZ2-Redna-16-1999-10-20.sp55">

               <speaker>MIRAN POTRČ:</speaker>

               <p>Hvala lepa. Jaz delim mnenje z vsemi tistimi, ki pravite ali pa pravimo, da bi bilo
               nekorektno, da se s tem zakonom kakorkoli dokončno ureja vprašanje lastnine in da bi
               vsebina tega zakona imela vpliv na nadaljnji potek denacionalizacijskih postopkov. Če
               bi s tem zakonom to naredili, bi storili napak. Mislim, da tega ne smemo storiti.
               Moje osebno prepričanje pa je, da tega tudi ne delamo in da ni nobene bojazni, da bi
               zaradi tega, ker bo ta zakon sprejet, bili spremenjeni, ustavljeni, drugače rešeni
               postopki, ki počasi tečejo, prepočasi tečejo pri reševanju posameznih vprašanj. Mene
               v pogledu političnih opredelitev do vračanja tudi kulturnih spomenikov ali pa
               česarkoli drugega različnim upravičencem različni pogledi ne motijo, ker so lahko
               tudi sestavni del določene politične opcije. In tako kot jaz osebno poudarjam, da bi
               po mojem prepričanju cerkev morala imeti enak položaj, enake pravice in tudi enake
               obveznosti kot vsak drug denacionalizacijski upravičenec v državi, tako razumem, da
               nekateri menite, da mora cerkev imeti poseben položaj, posebne privilegije v postopku
               in je to vaše stališče. Me ne moti, mislim, sprejmem. Moram pa reči, da ne razumem,
               vsaj kar zadeva odnos med slovensko ljudsko stranko in liberalno demokracijo ali pa
               odnose v okviru vladne koalicije, da se ne verjame, kaj neka določba pomeni. Tega pa,
               moram reči, ne razumem. Razumem, da je tu opozicija, ne verjame vladi, razumem, ampak
               da pa v okviru koalicije nimate enotnega mnenja, kaj posamezna zakonska določba
               formalno pomeni, moram reči,tega pa ne razumem. In če mi bo kdo to uspel razložiti,
               bom vesel, sicer se mi pa zdi, da smo čudni, najmanj, kar lahko rečem, ker se kregamo
               potem res brez potrebe o vprašanjih, o katerih je prepir nepotreben.</p>
               <p>Jaz osebno zato ponovno ne bom podprl tega amandmaja. Imam pa naslednje razloge.
               Prvi, ki sem ga na kratko poskušal zdaj obrazložiti in katerega smisel je v tem, da
               sem prepričan, da se s tem zakonom ne sme in ne more, pa tudi dejansko ne posega v
               konkretne denacionalizacijske postopke. Če se tisti, ki se tega bojite, bojite 62.
               člena zakona o varstvu kulturnih spomenikov, potem sem jaz že na seji komisije rekel,
               da bi morali vložiti drugačen amandma pa bi morali reči, da se ne glede na 62. člen
               ali pa da se 62. člen zakona o varstvu kulturnih spomenikov v teh primerih ne
               uporablja in da je, kar zadeva denacionalizacijo, seveda možno tudi lastnino
               državnega pomena kasneje denacionalizirati. Samo za mene je to jasno, za mene je to
               jasno, ker je denacionalizacija čisto specialni predpis - pametno pripravljen ali
               neumno, o tem imamo lahko različno mnenje, jaz mislim, da je slabo pripravljen in da
               je predvsem to razlog, da ga 8 let izvajamo - samo to je specialni predpis in po njem
               se moramo ravnati ali pa ga spremeniti, če kdo misli, da kaj v njem ne velja in ni
               mogoče z drugimi zakoni tega reševati.</p>
               <p>Drugič. Mislim, gospod predsednik, da bi bilo korektno reči, da ta amandma ni vložen
               v skladu s poslovnikom. Zaradi tega, ker je jasno bilo predlagateljem, da je to lahko
               le vsebina posebnega člena. Ta poseben člen, 4.a, ni bil sprejet in je sedaj zelo
               nategovanje ali zelo obhajanje poslovnika, da se sedaj reče, sedaj naj bo to drugi
               odstavek 4. člena, in ker je 4. člen bil amandmiran, je amandma korektno vložen. Po
               tej logiki je poslovnik mogoče v našem državnem zboru uporabljati kakorkoli hočemo in
               nobene omejitve, ki smo si jih nekoč zastavili, da bi procedura normalno tekla, pač
               ne veljajo, kadar večina misli, da to ni v njenem interesu.</p>
               <p>Tretjič. Mislim, da bi nomotehnično morali povedati, da drugi odstavek enostavno k 4.
               členu ne more iti. Kdor je kakršenkoli zakon bral, ga zna prebrati, naj vendar to
               pove. 4. člen pravi: "S spomeniki, ki s tem zakonom preidejo v last države, upravlja
               organ v sestavi ministrstva za kulturo". Mislim, da je novi tekst, ganimam sedaj tu,
               nekaj je bil amandmiran. "S spomeniki, ki postanejo last lokalne skupnosti, pa njen
               pristojni organ." To so določbe, ki govorijo o upravljanju. Sedaj temu dodajamo nov
               odstavek: "Določbe tega zakona ne vplivajo na odločitve upravnih in sodnih organov
               glede vračanja v naravi nepremičnih kulturnih spomenikov v postopkih po zakonu o
               denacionalizaciji." To, dragi gospodje, res ne gre vsebinsko skupaj. To samo
               dokazuje, da je odločitev lahko bila napačna ali pravilna, ampak formalno se ta
               amandma ne bi smel vložiti.</p>
               <p>Četrtič. Amandma je tudi vsebinsko protisloven. To, kar ste v amandma napisali,
               pomeni kot pravi akontrarijo z nasprotnim argumentom nekaj drugega. Da pa ta zakon
               vpliva na vračanje teh kulturnih spomenikov, v primeru, če se ne vrača v naravi,
               ampak če se plača odškodnina. Na to pa vpliva. Ta zakon vpliva tudi na to, na kakšen
               način se bo ugotavljala vrednost premoženja in podobno, ker lahko vpliva. Če bi zopet
               želeli imeti korekten tekst, potem bi morali govoriti, da določbe tega zakona ne
               vplivajo na odločitve upravnih in sodnih organov v postopku ali glede teh objektov,
               ki so v postopku denacionalizacije in nič več samo vračanje v naravi, ker so tudi
               druga vprašanja v zakonu o denacionalizaciji urejena. Časa je bilo dovolj, da bi
               sevsaj za nek amandma, ki bi imel rep in glavo, odločili in moram reči, da je to
               zadnji razlog, zaradi katerega tega amandmaja ne morem podpreti. Hvala.</p>
            </sp>
            <sp xml:id="SDZ2-Redna-16-1999-10-20.sp56">

               <speaker>PREDSEDNIK JANEZ PODOBNIK:</speaker>

               <p>Hvala lepa gospod Potrč. Moram povedati, da so me službe državnega zbora in tudi
               službe, ki mi pomagajo voditi sejo, opozorile na to vprašanje glede same vložitve
               tega amandmaja. Kot vemo, amandma ni bil v drugi obravnavi potrjen kot amandma za
               novi 5.a člen. Sam kot predsedujoči ugotavljam, da je bil amandmiran 4. člen. Tako
               samvidim formalne možnosti, da se državni zbor do tega amandmaja opredeli. Sam
               ocenjujem, da so poslovniške možnosti, da se državni zbor opredeli do tega
               vprašanja.</p>
               <p>Ne bom govoril o naših preteklih postopkih, o nekaterih drugih zakonih v zelo bližnji
               preteklosti, ko smo se odločali na silno podoben način. Žal. Gospod Potrč se bo
               spomnil nekaterih primerov. Gospa Zbačnikova ima besedo, gospod Demšar. Repliko
               imate? Samo trenutek. Replika, gospod Peterle in replika gospod Rokavec. Prosim.</p>
            </sp>
            <sp xml:id="SDZ2-Redna-16-1999-10-20.sp57">

               <speaker>ALOJZ PETERLE:</speaker>

               <p>Hvala lepa, gospod predsednik. Spoštovane poslanke in poslanci! Ne vem, zakaj je bilo
               treba spoštovanemu poslanskemu kolegu, gospodu Potrču, uporabiti te mikrofone za
               diskvalifikacijo dela razpravljalcev, ki so danes že govorili, v tem smislu, da se
               zavzemajoza nekakšne privilegije cerkve. Kar zadeva krščanske demokrate, pa tudi
               nobenega drugega nisem slišal govoriti iz drugačnih izhodišč, se zavzemamo samo za
               enakopraven status vseh, ki jih denacionalizacija oziroma nacionalizacija zadeva.
               Vedno smo rekli, komurkoli so ukradli, je upravičen dobiti nazaj, tudi če se piše
               cerkev - ker namreč to, kar se dogaja osem let oziroma malo manj, je ideološki odnos
               do cerkve kot upravičenca. Mi želimo samo enakopraven odnos; torej, ne želimo tega,
               kar se skuša še vedno, da bi bil ta upravičenec v drugačnem statusu. Torej, za
               nekatere velja zakon, za druge pa stara ideologija - torej mi želimo, da za vse velja
               zakon.</p>
               <p>Kar zadeva našo poslansko skupino, vidimo v tem amandmaju zadnjo možnost za popravni
               izpit in možnost, da se preprečijo novi zapleti na tem področju, tudi na mednarodnem
               polju. To ni grožnja, ampak je legitimna možnost tistega, ki se čuti prizadetega v
               svoji pravici, da to pot ubere oziroma jo uveljavi. Glasovali bomo torej, kot smo
               prej, za amandma. Veste, da tudi mi ne uživamo v tem, da vlada prihaja z
               neusklajenimi predlogi v ta parlament, ampak v tem primeru smo veseli, da zastopa
               slovenska ljudska stranka stališče, ki ni podrejeno ideološki koaliciji.</p>
            </sp>
            <sp xml:id="SDZ2-Redna-16-1999-10-20.sp58">

               <speaker>PREDSEDNIK JANEZ PODOBNIK:</speaker>

               <p>Replika, gospod Rokavec.</p>
            </sp>
            <sp xml:id="SDZ2-Redna-16-1999-10-20.sp59">

               <speaker>FRANCI ROKAVEC:</speaker>

               <p>Hvala za besedo. V zvezi s prvim, kar je navedel gospod Potrč, ga sprašujem - rekel
               je, da določbe tega zakona ne bodo vplivale na odločitve po zakonu o
               denacionalizaciji. Se pravi, če sprejmemo ta amandma, je samo preventivnega značaja,
               da imamo vsi razjasnjene pojme <stage>(če jih mogoče nekateri nimamo)</stage>, ne škoduje pa prav
               čisto nič. In drugo, ali sodi k 4. členu - dejansko sodi taka določba skoraj v vsak
               člen tega zakona, ker je tako in tako medsebojno povezan.</p>
               <p>Naslednje, kar se tiče jasne opredelitve samo postopkov vračanja v naravi. Ve se, da
               62. člen zakona o varstvu kulturnih spomenikov govori, da država spomenikov državnega
               pomena ne more odtujiti. Tudi določba tega amandmaja je preventivne narave. Mislim,
               da ni nobenih razlogov, da sene bi mogel državni zbor pozitivno opredeliti do tega
               amandmaja.</p>
            </sp>
            <sp xml:id="SDZ2-Redna-16-1999-10-20.sp60">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospa Zbačnikova, razprava, nato gospod Demšar.</p>
            </sp>
            <sp xml:id="SDZ2-Redna-16-1999-10-20.sp61">

               <speaker>MAJDA ANA KREGELJ-ZBAČNIK:</speaker>

               <p>Še enkrat lep pozdrav! Ta amandma bom podprla iz vseh razlogov, ki sem jih že včeraj
               in danes navedla. To je res, da je možnost popravnega izpita, da pokažemo, da smo res
               demokratična in pravna država. To je namreč evropska kategorija, kot so že pred menoj
               kolegi povedali, in pa ohranimo en obraz, obraz tako doma, kot obraz vEvropski uniji.
               Kolegom pa, ki imajo dva obraza, svetujem, da se čim prej vrnejo v enotno držo, kajti
               mi vemo, kaj pomeni v zdravstvu razcepljena osebnost, in vemo, kam to vodi. Zato
               svetujem, da ohranimo enojno osebnost, enojni obraz in se odločimo za pravno
               demokratično evropsko kategorijo. Hvala.</p>
            </sp>
            <sp xml:id="SDZ2-Redna-16-1999-10-20.sp62">

               <speaker>PREDSEDNIK JANEZ PODOBNIK:</speaker>

               <p>Hvala lepa.</p>
            </sp>
            <sp xml:id="SDZ2-Redna-16-1999-10-20.sp63">

               <speaker>MAJDA ANA KREGELJ-ZBAČNIK:</speaker>

               <p>Gospodu Potrču pa samo nekaj. Čudi me, če ste tako prepričani, da ta zakon o kulturni
               dediščini ne bo vplival na ZDEN, zakaj potem ne podorete tega amandmaja, ki je
               dodatna varovalka, da ne bo prišlo do tega, na kar mi opozicijski poslanci
               opozarjamo. Nisem pravnica, vendar v pravu vemo, zlasti v naši zakonodaji, da je naša
               zakonodajo pogosto kot luknjasti sir in da je potrebno več varovalk in več jasnih
               dikcij, da se lahko tudi pravniki odločijo. Hvala lepa.</p>
            </sp>
            <sp xml:id="SDZ2-Redna-16-1999-10-20.sp64">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika gospod Potrč.</p>
            </sp>
            <sp xml:id="SDZ2-Redna-16-1999-10-20.sp65">

               <speaker>MIRAN POTRČ:</speaker>

               <p>Spoštovani kolegi samo eno pojasnilo. Najbrž veste, da zelo mlad nisem, pa da se že
               nekaj časa z jusom ukvarjam. Kadar smo pisali zakone, in pri mnogih sem sodeloval, so
               mi rekli, da tisto, kar je jasno, ni treba in se ne sme pisati. Kadar nisem razumel,
               mi je eden, bi rekel, univerzitetni profesor, rekel, veš, to je takšen primer, kot če
               bi posebej rekel: "Piščanec ima dve nogi, posebej levo."</p>
            </sp>
            <sp xml:id="SDZ2-Redna-16-1999-10-20.sp66">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Demšar ima besedo.</p>
            </sp>
            <sp xml:id="SDZ2-Redna-16-1999-10-20.sp67">

               <speaker>VINCENCIJ DEMŠAR:</speaker>

               <p>Hvala za besedo. Ker je še sveža misel, koliko nog ima piščanec, bi najprej na to
               nekaj rekel. Gospod Potrč, jaz se bojim, da jih ima več, glede na to, kako ste vi
               ravnali in kako ste se vi obnašali, vaša poslanska skupina na zakon o
               denacionalizaciji. Kolikokrat ste vlagali, koliko besed je bilo tu o
               denacionalizaciji, prav z vaše stranke, iz tega sklepam, da ima vaš piščanec več nog,
               ne samo dve, kot običajno mislimo. Toliko na to temo.</p>
               <p>Drugo bi rekel, da soglašam in bom tudi podprl ta amandma k 4. členu. Čeprav mislim,
               da tisti del, ki pravi, da ne vpliva na odločitve upravnih in sodnih organov, da
               tisto je nepotrebno noter napisano. Upravni in sodni organi so morajo odločati glede
               na zakon. Zato jaz mislim, da bi moralo pisati: "Določitve tega zakona ne vplivajo na
               vračanje v naravi nepremičnih kulturnih spomenikov..." in tako naprej. Tisti del bi
               pa lahko šel ven.</p>
               <p>Kot tretje bi rad rekel, da na seji odbora, kjer je bilo govora o radiu in
               televiziji, je poslanski kolega gospod Moge rekel, da pustimo to, pojdimo od besed k
               stvarem oziroma on je to povedal po latinsko, da gremo "ad drem ne ad personam".</p>
               <p>Kaj se sedaj s tem zakonom dogaja? Poglejte, kakšni amandmaji so vloženi. Vloženi so
               čisto na ljudi. Če je iz pravih vrst, v pravi stranki, potem je zakon podprt, če pa
               ni s prave strani, potem ni podprt. To smo danes že nekajkrat doživeli. Sedaj me
               zanima, glede na to, kakšno imamo vlado, ali boste sedaj gledali na stvari in ne na
               osebe, ko se bomo odločali o amandmaju k 4. členu.</p>
               <p>Nadalje bi hotel reči še to, ko je bilo omenjeno, kako zakon o denacionalizaciji
               teče. Poglejte, na upravnih enotah so mi povedali, da za denacionalizacijo enostavno
               ni denarja. Denacionalizacija stoji. Vprašajte vodje upravnih enot. Ker ni denarja,
               stoji in tako posredno tudi vplivamo, da se ta jara kača zakona o denacionalizaciji
               ne more speljati. Zato bi vas prosil, da bodimo razumni in pri tem amandmaju
               nekomplicirajmo stvari in pustimo, da se bodo vsaj nekateri zakoni lahko izvajali, ne
               da bi kaj drugega na njih vplivalo, zato tudi podprite amandma k 4. členu.</p>
            </sp>
            <sp xml:id="SDZ2-Redna-16-1999-10-20.sp68">

               <speaker>PREDSEDNIK JANEZ PODOBNIK:</speaker>

               <p>Hvala. Želi še kdo besedo? Repliko ima gospa Zbačnikova, potem pa gremo na
               odločanje.</p>
            </sp>
            <sp xml:id="SDZ2-Redna-16-1999-10-20.sp69">

               <speaker>MAJDA ANA KREGELJ-ZBAČNIK:</speaker>

               <p>Replicirala bi rada gospodu Potrču. Namreč v tem triletnem mandatu imam veliko
               izkušenj, da zakoni, ki so pisani tako pravno, čisto, jasno, se potem v življenju ne
               morejo izvajati. Kot zdravnica pa dobro vem, da v času genetskega inženiringa, v času
               raznih kloniranj in raznih serijskih proizvodov bo potrebno jasno napisati, kakšna je
               leva ali desna noga, ali je ena ali dve ali jih je več. Hvala lepa.</p>
            </sp>
            <sp xml:id="SDZ2-Redna-16-1999-10-20.sp70">

               <speaker>PREDSEDNIK JANEZ PODOBNIK:</speaker>

               <p>Hvala lepa. S tem je ta del polemike zaključen. Ali želi še kdo besedo? <stage>(Ne želi.)</stage>
               Razpravo zaključujem in dajem na glasovanje amandma k 4. členu. Predlagatelj
               amandmaja je poslanska skupina Slovenske ljudske stranke. Ugotavljamo prisotnost! <stage>(68
               poslancev.)</stage></p>
               <p>Kdo je za ta amandma? <stage>(32 poslancev.)</stage> Je kdo proti? <stage>(37 poslancev.)</stage></p>
               <p>Ugotavljam, da amandma ni bil sprejet.</p>
               <p>Prejeli smo amandma za prilogo 1, prihajamo torej k amandmaju, ki spreminja prilogo
               1. Predlagatelj je poslanska skupina LDS. Ali želi kdo besedo? Gospod minister.</p>
            </sp>
            <sp xml:id="SDZ2-Redna-16-1999-10-20.sp71">

               <speaker>JOŽEF ŠKOLČ:</speaker>

               <p>Hvala lepa, gospod predsednik. Jaz menim, da je ta amandma nujno potrebno
               izglasovati, da bodo priloge usklajene s členi, ki so sprejeti. Poglejte, v 2. členu
               piše: "Spomeniki iz prejšnjega člena, ki so na dan uveljavitve tega zakona razglašeni
               kot spomeniki državnega pomena, postanejo last države Republike Slovenije skupaj s
               premičninami, ki predstavljajo stvari, ki služijo upravljanju, rabi, vzdrževanju ali
               varstvu spomenika." Problem tega premeščanja seznama na seznam je želja, da bi država
               skrbela za te spomenike. Jaz to željo razumem, tako v primeru gospe Mravljakove kot v
               primeru poslanca Špindlerja. Iz teksta zakona in tudi iz enega dela odločitve
               ustavnega sodišča nedvoumno izhaja, da je potrebno imeti kriterije za razvrščanje
               spomenikov. Mi smo to naredili in ti spomeniki, ki so s prejšnjim glasovanjem prišli
               v prilogo 1, niso razglašeni v tem trenutku za spomenike državnega pomena in zato
               morajo iti s tega seznama, sicer lahko kdo očita, da bodo v teh dveh alineah uvrščeni
               spomeniki brez kriterija. Zato menim, da je nujno treba tiste druge stvari, ki so
               povezane z vzdrževanjem ali prekategorizacijo, reševati drugače, ne pa s premeščanjem
               na to prilogo. Priloga mora biti po moji presoji usklajena s tekstom zakona. Zato bi
               vas prosil, da ta amandma tudi podprete. Hvala lepa.</p>
            </sp>
            <sp xml:id="SDZ2-Redna-16-1999-10-20.sp72">

               <speaker>PREDSEDNIK JANEZ PODOBNIK:</speaker>

               <p>Hvala, gospod minister. Besedo ima gospa Mravljakova.</p>
            </sp>
            <sp xml:id="SDZ2-Redna-16-1999-10-20.sp73">

               <speaker>DARINKA MRAVLJAK:</speaker>

               <p>Poslanska skupina SLS je vložila amandma k prilogi 2, v katerem zaradi nepravilnega
               tolmačenja - tudi sama sem bila prepričana, da je brezpredmeten - ni bilo možnosti
               niti glasovanja v drugem branju. Minister vlaga amandma na to, kar je državni zbor že
               izglasoval, zato vas prosim, spoštovani kolegi, da amandma, ki ga predlaga minister k
               prilogi 1...</p>
            </sp>
            <sp xml:id="SDZ2-Redna-16-1999-10-20.sp74">

               <speaker>PREDSEDNIK JANEZ PODOBNIK:</speaker>

               <p>Poslanska skupina LDS.</p>
            </sp>
            <sp xml:id="SDZ2-Redna-16-1999-10-20.sp75">

               <speaker>DARINKA MRAVLJAK:</speaker>

               <p>...pardon, poslanska skupina LDS, ne podprete in s tem dokažete, da ste popolnoma
               zavestno podprli amandma in hkrati s tem prispevate k ugledu institucije državnega
               zbora, kateremu se iz enega v drugo branje ne spreminjajo stališča. Hkrati vas
               prosim, da podprete amandma SLS k prilogi 2, da se ta dva spomenika črtata iz
               seznamov spomenikov lokalnega pomena.</p>
            </sp>
            <sp xml:id="SDZ2-Redna-16-1999-10-20.sp76">

               <speaker>PREDSEDNIK JANEZ PODOBNIK:</speaker>

               <p>Hvala gospa Mravljakova. Da ne bo potem kakšne nejasnosti, če bo sprejet amandma
               poslanske skupine LDS, postane amandma poslanske skupine SLS k prilogi 2
               brezpredmeten. Ne moremo dvakrat glasovati o isti zadevi. Tako moramo zavestno
               vedeti, kaj pomeni naše glasovanje. Mislim, da je to tolmačenje korektno. Če bomo
               izglasovali amandma poslanske skupine LDS, potem bo glasovanje o amandmaju poslanske
               skupine SLS k prilogi 2 brezpredmetno. Gospod Demšar želi besedo.</p>
            </sp>
            <sp xml:id="SDZ2-Redna-16-1999-10-20.sp77">

               <speaker>VINCENCIJ DEMŠAR:</speaker>

               <p>Hvala za besedo. Vesel sem, ko sem po poti šel sem in sem še toliko slišal, da je
               rekla celo poslanka gospa Mravljakova, da ni res. Sedaj se vprašam, nekaj sem se pa
               včasih tudi ukvarjal z matematiko: plus in minus in plus in minus, kaj je na
               koncu.</p>
               <p>LDS-ovski amandma piše "V prilogi 1 se črta v drugi obravnavi sprejeti tekst." Se
               črta. V prilogi 1 se črta v drugi obravnavi sprejeti tekst. Dvakrat je minus. V
               besedilu amandmaja vlade umesti tekst.</p>
               <p>Gospod predsednik! Rad bi vedel, dva minusa in plus je po matematično, kot smo se
               učili, bilo še vedno minus. Zato bi vas prosil, ali boste vi ali bo sekretariat
               povedal, kaj je na koncu. Mogoče je res to edini pravilni način pisanja takega
               amandmaja. Ampak rad bi vedel, ko bodo to vzeli v roke pravniki, kaj bodo rekli,
               katero na koncu velja. Zato sem prišel sem, ker sprašujem, ne iz neke domišljavosti
               in nasprotovanja, ampak rad bi vedel, kaj pomeni, predno bomo o tem glasovali.</p>
            </sp>
            <sp xml:id="SDZ2-Redna-16-1999-10-20.sp78">

               <speaker>PREDSEDNIK JANEZ PODOBNIK:</speaker>

               <p>Hvala kolega Demšar. V parlamentu se vedno glasuje in glasovanje kaže neko odločitev.
               Ko se bo državni zbor odločil o glasovanju glede na amandma poslanske skupine LDS, če
               ga bo podprl, to pomeni, da večina nasprotuje amandmaju poslanske skupine SLS. Če
               najprej izglasujemo amandma poslanske skupine LDS in nato izglasujemo amandma
               poslanske skupine SLS, je zadeva neusklajena in v okviru uskladitve bomo prejeli
               amandma, ki bo to zadevo reševal. Ne vem, ali je možna še druga razlaga te
               situacije.</p>
               <p>Gospod minister, nato gospod Demšar. So pa še vsebinski razlogi, o katerih je govoril
               gospod minister. Jaz se v vsebino ne spuščam.</p>
            </sp>
            <sp xml:id="SDZ2-Redna-16-1999-10-20.sp79">

               <speaker>JOŽEF ŠKOLČ:</speaker>

               <p>O vsebinskih razlogih sem govoril. Tehnično sem pa tudi že prej povedal, da so sedaj
               ti spomeniki na obeh seznamih. Te vrste rešitev bi bila zato neusklajena. Zato je
               gospa Mravljakova korektno predlagala amandma za tretjo obravnavo, če slučajno ta ne
               bi bil sprejet. Ampak v tem trenutku, po drugi obravnavi imamo situacijo, ko so ti
               spomeniki, ki jih zagovarja gospa Mravljakova, in spomenik, ki ga zagovarja gospod
               Špindler, so v obeh seznamih. Če bo sprejet amandma, o katerem v tem trenutku
               govorimo, da se brišejo iz priloge 1,naš predlog pa je, da se brišejo oziroma
               formalno predlog poslanske skupine LDS, ki ga vlada podpira - ker je tak predlog dala
               tudi v obravnavo, pa je, da se spomeniki, ki po 2. členu zakona, o katerem
               razpravljamo, nimajo statusa državnega spomenika, ne morejo uvrstiti v prilogo 1.
               Tako da bo s tem glasovanjem tudi tekst v celoti usklajen, drugače bo problem naprej
               po vsebinski plati v tem, da bo kdo nasprotoval, če to ne bo izglasovano, da so brez
               kriterija prišli spomeniki v prilogo 1, ne po formalni plati, pa če se to tako
               zaplete, da so hkrati državni in hkrati občinski, kar pa mislim, da ni treba
               razlagati, da je potrebno potem uskladitve. Hvala lepa.</p>
            </sp>
            <sp xml:id="SDZ2-Redna-16-1999-10-20.sp80">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Demšar.</p>
            </sp>
            <sp xml:id="SDZ2-Redna-16-1999-10-20.sp81">

               <speaker>VINCENCIJ DEMŠAR:</speaker>

               <p>Hvala za besedo. Imam naslednje vprašanje. Gospod predsednik, vi pravite, da je potem
               glasovanje o amandmaju gospe Mravljakove, ki ga sedaj vlaga poslanska skupina SLS,
               brezpredmetno. Sedaj sprašujem, ali to pomeni, da če bomo sprejeli amandma poslanske
               skupine LDS, bomo hkrati sprejeli tudi tako rešitev, kot jo predlaga SLS. Poglejte,
               tu so predlogi, da se črta, in tudi gospa Mravljakova oziroma poslanska skupina SLS
               predlaga, da se črta. Zato vas vprašam, ali je to potem isto, ali samo zaradi tega,
               ker je bil že sprejet, je potem drugačna rešitev, tako da bom na koncu razumel, o čem
               sem glasoval. Torej, raje vprašam, da bi potem bolje vedel, kako glasovati. Upam, da
               sem bil jasen: ali je isto ali ni?</p>
            </sp>
            <sp xml:id="SDZ2-Redna-16-1999-10-20.sp82">

               <speaker>PREDSEDNIK JANEZ PODOBNIK:</speaker>

               <p>Ali želi še kdo besedo? Gospod Jelinčič, gospa Bitenčeva. Mislim, da so stvari jasne,
               gospod Demšar, in nedvoumne.</p>
            </sp>
            <sp xml:id="SDZ2-Redna-16-1999-10-20.sp83">

               <speaker>ZMAGO JELINČIČ:</speaker>

               <p>Hvala lepa, gospod predsednik. Lepo pozdravljeni vsi skupaj! Podprl bom amandma
               poslanske skupine Slovenske ljudske stranke. Namreč, za kaj gre pri stvari. Sodim, da
               sta oba spomenika dovolj pomembna za slovensko kulturno-umetnostno zgodovino, da bi
               morala biti okvalificirana kot državna spomenika. Zato tudi sodim, da je amandma, ki
               ga je vložila poslanska skupina liberalne demokracije, treba zavreči in umestiti oba
               spomenika, se pravi dvorec Marenberg in samostan Dominikank, na prilogo 1, se pravi
               med državne spomenike. Nima smisla na dolgo in na široko razglabljati, vendar dejstvo
               je, da so Radlje ob Dravi obmejna občina, ki nima finančnih sredstev za popravilo teh
               spomenikov, spomenika pa nezadržno propadata. Mislim, da bi se lahko kje drugje
               dobilo kaj denarja, da bi se popravilo te spomenike, če ne drugje, mislim, da bi
               gospod Smrkolj lahko odstopil nekaj stotin svojih prenapihnjenih milijonov, pa bi jih
               dal v ta namen. Hvala lepa.</p>
            </sp>
            <sp xml:id="SDZ2-Redna-16-1999-10-20.sp84">

               <speaker>PREDSEDNIK JANEZ PODOBNIK:</speaker>

               <p>Hvala gospod Jelinčič. Gospa Bitenčeva prosim.</p>
            </sp>
            <sp xml:id="SDZ2-Redna-16-1999-10-20.sp85">

               <speaker>TINA BITENC-PENGOV:</speaker>

               <p>Gospod predsednik, spoštovani zbor.</p>
            </sp>
            <sp xml:id="SDZ2-Redna-16-1999-10-20.sp86">

               <speaker>PREDSEDNIK JANEZ PODOBNIK:</speaker>

               <p>Prosim za pozornost.</p>
            </sp>
            <sp xml:id="SDZ2-Redna-16-1999-10-20.sp87">

               <speaker>TINA BITENC-PENGOV:</speaker>

               <p>Najprej izhodiščno pojasnilo, kaj s tem zakonom določamo. Ta zakon ni zakon o
               razglašanju spomenikov za spomenike ali državnega pomena, ali občinskega pomena, ker
               to na podlagi zakona o kulturni dediščini za državni pomen naredi vlada z odloki, za
               občinski pa občinski svet s svojimi akti. Na tem, na že razglašenih spomenikih
               temelji tudi zakon, ki ga ravnokar državni zbor sprejema. Pri vsakem spomeniku je
               napisan tudi akt o razglasitvi. Ta akt je temeljil pa na nekih strokovnih kriterijih,
               ki seveda so opredeljevali pomen in vse ostale vidike, ki jih jaz pač ne poznam, ker
               nisem od te stroke. Hočem povedati samo to, da je ta zakon samo naravnan na
               lastninjenje teh spomenikov tako, kot so razglašeni. Tisti, ki so državnega pomena,
               bodo postali pač državna last, tisti, ki so v listi pač in so razglašeni kot
               občinskega pomena, bodo postali občinska last. V nekem smislu je torej premik med eno
               in drugo listo s tem zakonom nemogoč, ker je treba spremeniti akt o razglasitvi, kar
               pa ni pristojnost tega zakona.</p>
               <p>S tega vidika tudi, kar se tiče amandmajev, ki so vloženi v tretji obravnavi, je
               treba vedeti, da je amandma liberalne demokracije vložen k prilogi 1, ki določa
               spomenike državnega pomena, amandma dr. Franca Zagožna za poslansko skupino SLS pa k
               prilogi 2, ki določa seznam spomenikov občinskega pomena, ki naj postanejo občinska
               last. Zato seveda ob opredelitvi državnega zbora, da nek objekt postane državna last
               oziroma da se v prilogi 1 opravi modifikacija, ima to nesporen, bi človek rekel odsev
               tudi na prilogo 2 in je zaradi tega potem tudi po našem prepričanju amandma poslanske
               skupine SLS brezpredmeten, ker je o teh istih objektih državni zbor že zavzel
               odločitev. Hvala lepa.</p>
            </sp>
            <sp xml:id="SDZ2-Redna-16-1999-10-20.sp88">

               <speaker>PREDSEDNIK JANEZ PODOBNIK:</speaker>

               <p>Hvala za to pojasnilo gospa Bitenčeva. Gospa Mravljakova želi besedo.</p>
            </sp>
            <sp xml:id="SDZ2-Redna-16-1999-10-20.sp89">

               <speaker>DARINKA MRAVLJAK:</speaker>

               <p>Vlagam amandma na amandma LDS. V amandmaju LDS se črta naslednje besedilo: "V
               besedilu amandmaja Vlade Republike Slovenije" in potem se zaključi "je spomenik
               državnega pomena" ter tekst.</p>
            </sp>
            <sp xml:id="SDZ2-Redna-16-1999-10-20.sp90">

               <speaker>PREDSEDNIK JANEZ PODOBNIK:</speaker>

               <p>Poslanska skupina SLS je vložila amandma na amandma poslanske skupine LDS v okviru
               tretje obravnave. Ta amandma na amandma se glasi: "V besedilu amandmaja Vlade
               Republike Slovenije", torej črta se to besedilo, če imate pred seboj amandma
               poslanske skupine LDS, črta se celotno besedilo, ki govori oobčini Radlje ob Dravi,
               če delovno povzamem ta amandma na amandma. Gospa Bitenčava želi ponovno besedo.
               Povsem je jasno.</p>
            </sp>
            <sp xml:id="SDZ2-Redna-16-1999-10-20.sp91">

               <speaker>TINA BITENC-PENGOV:</speaker>

               <p>Gospod predsednik! Spoštovani zbor. Rada bi se samo dorekla, ker sem bila opozorjena
               s strani svojih sodelavcev, da morda nisem bila pri opredelitvi, kdaj se amandmaja
               izključujeta, povsem jasna.</p>
               <p>Če bo sprejet amandma k prilogi 1, je amandma k prilogi 2 brezpredmeten...</p>
            </sp>
            <sp xml:id="SDZ2-Redna-16-1999-10-20.sp92">

               <speaker>PREDSEDNIK JANEZ PODOBNIK:</speaker>

               <p>Seveda.</p>
            </sp>
            <sp xml:id="SDZ2-Redna-16-1999-10-20.sp93">

               <speaker>TINA BITENC-PENGOV:</speaker>

               <p>...v ostalem primeru pa je treba o njem glasovati.</p>
            </sp>
            <sp xml:id="SDZ2-Redna-16-1999-10-20.sp94">

               <speaker>PREDSEDNIK JANEZ PODOBNIK:</speaker>

               <p>Tako je. Tako je bilo tudi že povedano v začetku tega vprašanja. Prosim za
               pozornost.</p>
               <p>Najprej dajem na glasovanje amandma na amandma poslanske skupine LDS. Ta amandma
               predlaga poslanska skupina SLS in se glasi: "V amandmaju poslanske skupine LDS se
               črta tekst, ki govori o občini Radlje ob Dravi." Ugotavljamo prisotnost! <stage>(65
               prisotnih.)</stage></p>
               <p>Kdo je za amandma na amandma? <stage>(28 poslancev.)</stage> Je kdo proti? <stage>(32 poslancev.)</stage></p>
               <p>Ugotavljam, da amandma na amandma ni bil sprejet.</p>
               <p>Gospod Kangler.</p>
            </sp>
            <sp xml:id="SDZ2-Redna-16-1999-10-20.sp95">

               <speaker>FRANC KANGLER:</speaker>

               <p>Spoštovani gospod predsednik. Prosim, če lahko ponovimo glasovanje, ker nisem
               utegnil, prijavil sem se, nisem pa utegnil glasovati.</p>
            </sp>
            <sp xml:id="SDZ2-Redna-16-1999-10-20.sp96">

               <speaker>PREDSEDNIK JANEZ PODOBNIK:</speaker>

               <p>Bili ste na svojem mestu, smo vas videli. So razlogi, da se državni zbor z
               glasovanjem odloči, ali bo ponovno glasoval o tem amandmaju na amandma. Ta predlog
               gospoda Kanglerja dajem na glasovanje. Ugotavljamo prisotnost! <stage>(63 prisotnih.)</stage></p>
               <p>Kdo je za to, da ponovimo glasovanje? <stage>(42 poslancev.)</stage> Je kdo proti? <stage>(6
               poslancev.)</stage></p>
               <p>Ugotavljam, da bomo ponovili glasovanje.</p>
               <p>Ponovno dajem na glasovanje amandma na amandma, predlagatelj je poslanska skupina
               SLS. Ugotavljamo prisotnost! <stage>(64 prisotnih.)</stage></p>
               <p>Kdo je za amandma na amandma? <stage>(30 poslancev.)</stage> Je kdo proti? <stage>(33 poslancev.)</stage></p>
               <p>Ugotavljam, da amandma na amandma ni bil sprejet.</p>
               <p>Dajem na glasovanje amandma poslanske skupine LDS k prilogi 1. Če bo ta amandma
               sprejet, je glasovanje o amandmaju k prilogi 2, s strani poslanske skupine SLS,
               brezpredmetno. Ugotavljamo prisotnost! <stage>(62 prisotnih.)</stage></p>
               <p>Kdo je za amandma? <stage>(36 poslancev.)</stage> Je kdo proti? <stage>(29 poslancev.)</stage></p>
               <p>Ugotavljam, da je amandma k prilogi 1 sprejet.</p>
               <p>S tem je glasovanje o amandmaju k prilogi 2 postalo brezpredmetno. Glasovali smo o
               vseh vloženih amandmajih v okviru tretje obravnave. Sprašujem sekretariat, ali je
               bila zaradi sprejetih amandmajev porušena medsebojna skladnost določb zakona. <stage>(Ni
               bila.)</stage> Na glasovanje dajem predlog zakona v celoti. Gospod Rokavec, prosim.</p>
            </sp>
            <sp xml:id="SDZ2-Redna-16-1999-10-20.sp97">

               <speaker>FRANCI ROKAVEC:</speaker>

               <p>Hvala, gospod predsednik. V imenu poslanske skupine Slovenske ljudske stranke
               predlagam 1 uro pavze zaradi posveta v poslanski skupini, da se odločimo, kako bomo
               glasovali o zakonu v celoti. Hvala lepa.</p>
            </sp>
            <sp xml:id="SDZ2-Redna-16-1999-10-20.sp98">

               <speaker>PREDSEDNIK JANEZ PODOBNIK:</speaker>

               <p>Hvala lepa. Poslanska skupina Slovenske ljudske stranke želi odmor za posvetovanje v
               poslanski skupini, zato predlagam, da bomo sejo nadaljevali ob 14.30 uri in takrat
               tudi glasovali o zakonu v celoti.</p>
               <stage type="time">(Seja je bila prekinjena ob 12.17 uri in se je nadaljevala ob 14.35 uri.)</stage>
            </sp>
            <sp xml:id="SDZ2-Redna-16-1999-10-20.sp99">

               <speaker>PREDSEDNIK JANEZ PODOBNIK:</speaker>

               <p>Dodatno opravičena za nadaljevanje popoldanskega dela sta Majda Kregelj-Zbačnik in pa
               Ivan Kebrič. Ugotavljamo prisotnost. <stage>(55 prisotnih.)</stage> Zbor je sklepčen in lahko
               odloča. Pred glasovanjem zakona v celoti je poslanska skupina Slovenske ljudske
               stranke dobila eno uro odmora za posvet v poslanski skupini. Ali želi predstavnik
               poslanskeskupine besedo? <stage>(Želi.)</stage> Gospod Rokavec, prosim.</p>
            </sp>
            <sp xml:id="SDZ2-Redna-16-1999-10-20.sp100">

               <speaker>FRANCI ROKAVEC:</speaker>

               <p>Hvala za besedo. Poslanska skupina se je po temeljitem premisleku, kako glasovati o
               zakonu o lastninjenju kulturnih spomenikov, ki so v družbeni lasti, odločila, da na
               podlagi nesprejetega amandmaja v drugi in tretji obravnavi, ki smo ga vložili k temu
               zakonu, kjer bi tudi državni zbor jasno in nedvoumno sporočil, da postopki po zakonu
               o denacionalizaciji ne bodo spremenili svojega statusa tudi po tem zakonu, odločila,
               da predloga zakona ne sprejme.</p>
            </sp>
            <sp xml:id="SDZ2-Redna-16-1999-10-20.sp101">

               <speaker>PREDSEDNIK JANEZ PODOBNIK:</speaker>

               <p>Ne podpre. Hvala lepa. Na glasovanje dajem torej predlog zakona v celoti. Ugotavljamo
               prisotnost. Glas bo obrazložil gospod Demšar.</p>
            </sp>
            <sp xml:id="SDZ2-Redna-16-1999-10-20.sp102">

               <speaker>VINCENCIJ DEMŠAR:</speaker>

               <p>Hvala lepa za besedo in prijetno uspešno popoldne, kolegice in kolegi in pozdrav vsem
               iz ministrove ekipe. Zakaj za ta zakon ne bom mogel glasovati? Zelo logično. Imamo že
               nekaj zakonov, ki to problematiko opredeljujejo.</p>
               <p>Prvič. Zakon o kulturnih spomenikih določa v 62. členu, da tisti objekti, tista
               lastnina, ki je postala last države, s tisto ni moč trgovati oziroma ni predmet
               poslovanja. To je zakon o kulturnih spomenikih.</p>
               <p>Drugič. Zakon o denacionalizaciji je jasen, da tista nepremičnina, ki jo je moč
               vrniti v naravi, ne more biti predmet razpolaganja, to se pravi, se ne more z njo nič
               dogajati. To je drugič.</p>
               <p>Tretjič. S tem zakonom, ki smo ga danes pripeljali do te faze, da glasujemo, bomo
               podržavili - sedaj, ali to pomeni, da so državnega pomena ali kaj drugega - v tem
               pogledu, mislim, nekateri razlagajo, da to pomeni samo, da so državnega pomena. Kaj
               pomeni, če je nekaj državnega pomena, vemo tudi, kaj se dogaja. In s tem zakonom bomo
               rekli, sedaj je pa to, to in to državna stvar. Tako bomo dobili tri zakone - zakoni
               so si v medsebojnem nasprotju - in potem bomo tožarili, kako sodniki, kako upravne
               enote, kako uradniki onemogočajo, kako nagajajo in kako ne vem, kdo kaj počne,
               različno tolmači zakon, da stvari ne stečejo. Mi s tem zakonom naše uradništvo - pri
               tem mislim na vse tiste, ki so na upravnih enotah -dodatno obremenjujemo. Potem bodo
               špetiri na sodnijah - zato glede na vse to, kar se dogaja - mislim pa, da so stvari
               popolnoma jasne - proti takemu zakonu sem tu že nekajkrat nastopil in tudi sedaj zelo
               jasno povem, da za tak zakon v nobenem primeru ne bom mogel glasovati.</p>
               <p>Malo bo futuristično: tisti hip, ko bo kakšna druga garnitura prevzela to zakonodajo,
               upam, da bo to stvar popravila, če se bo danes zgodila ta napaka, kar kaže, da se bo.
               Žal mi pa je - verjamem, da poslanci pač morate glasovati tako, kot je ukaz od
               zgoraj, ampak se mi pa zdi, da je malo poniževalno, da bi morali biti zmeraj kot
               avtomati, zato vam svetujem, mislite s svojo glavo. ...<stage>(Oglašanje iz klopi.)</stage>...
               Obrazlagam svoj glas. Gospod predsednik, nikogar nisem nič obremenjeval, in biprosil,
               da reagirate takrat, ko se nekdo vtika, kot tu govorim. Določena spodobnost, mislim,
               je tudi primerna za ta državni zbor. In spodobnost je to, da se tudi kulturno
               obnašamo, ko govorimo o kulturnem zakonu. Mislim, da se bom tudi sam kulturno
               obnašal, ko bom glasoval proti takemu zakonu, ki ne bo kulturen. Hvala lepa. </p>
            </sp>
            <sp xml:id="SDZ2-Redna-16-1999-10-20.sp103">

               <speaker>PREDSEDNIK JANEZ PODOBNIK:</speaker>

               <p>Hvala lepa. Svoj glas bo obrazložil gospod Peterle.</p>
            </sp>
            <sp xml:id="SDZ2-Redna-16-1999-10-20.sp104">

               <speaker>ALOJZ PETERLE:</speaker>

               <p>Gospod predsednik, spoštovane poslanke in poslanci! Ni prva intencija tega zakona, da
               ureja nekatera ključna vprašanja našega odnosa do kulturnih spomenikov. To je
               ideološki zakon, ki nam bo otežil pot v Evropsko zvezo, povzročil nove težave. Jaz in
               SKD bomo glasovali proti temu zakonu.</p>
            </sp>
            <sp xml:id="SDZ2-Redna-16-1999-10-20.sp105">

               <speaker>PREDSEDNIK JANEZ PODOBNIK:</speaker>

               <p>Hvala lepa. Prehajamo na odločanje. Gospod Janša bo še obrazložil svoj glas.</p>
            </sp>
            <sp xml:id="SDZ2-Redna-16-1999-10-20.sp106">

               <speaker>JANEZ JANŠA:</speaker>

               <p>Jaz bom glasoval proti temu zakonu že zaradi namena, zaradi katerega je bil vložen,
               pa tudi zaradi same vsebine za nekatere objekte, ki so navedeni v tem zakonu kot
               nacionalni spomeniki, so prej nacionalna sramota in je tudi sramota za parlament, da
               se s tem sploh ukvarja. Nimam pa seveda iluzij, da bo ta moj glas proti in tudi glas
               tistih, ki podobno razmišljajo, kaj spremenil, kajti vidim, da je LDS izvedla pravo
               mobilizacijo in da so, mislim, prvič, vsi tukaj. Ko je šlo za sprejemanje evropskih
               zakonov in zakonov za približevanje Evropi, jih je pa pol manjkalo, se pravi, vidi
               se, da gre za zakon iz ideološke ropotarnice, do katerega je mnogim zelo veliko.</p>
            </sp>
            <sp xml:id="SDZ2-Redna-16-1999-10-20.sp107">

               <speaker>PREDSEDNIK JANEZ PODOBNIK:</speaker>

               <p>Svoj glas bo obrazložila gospa Zbačnikova.</p>
            </sp>
            <sp xml:id="SDZ2-Redna-16-1999-10-20.sp108">

               <speaker>MAJDA ANA KREGELJ-ZBAČNIK:</speaker>

               <p>Lep popoldanski pozdrav! Sama bom glasovala proti, ker bi želela končno tudi sama
               živeti v deželi, ki spoštuje pravni red, ki je demokratična in ki ima evropske norme.
               Zakona, ki pa je v konfliktu z zakonom, ki smo ga sami sprejeli in ki ne popravlja
               krivic in ker ne vrača vzetega in ni evropska norma, ne morem podpreti. Upam pa, da
               bomo končno tudi v tem parlamentu uspeli enkrat doseči, da se bomo držali zakonov, ki
               jih sprejemamo, in da bomozreli za evropsko normo. Svoj glas bom dala za to, da bomo
               nekoč tudi tukaj in v tej deželi živeli svobodni in demokratični ljudje s pravnimi
               normami.</p>
            </sp>
            <sp xml:id="SDZ2-Redna-16-1999-10-20.sp109">

               <speaker>PREDSEDNIK JANEZ PODOBNIK:</speaker>

               <p>Hvala lepa. Ker ni več želje za obrazložitev glasu, prehajamo na odločanje. Na
               glasovanje dajem predlog zakona v celoti. Ugotovimo prisotnost! <stage>(74 prisotnih.)</stage></p>
               <p>Kdo je za predlog zakona v celoti? <stage>(41 poslancev.)</stage> Je kdo proti? <stage>(28 poslancev.)</stage></p>
               <p>Ugotavljam, da je predlagani zakon sprejet.</p>
               <p>Prehajamo na dodatne sklepe, ki so trije. Prvega predlaga komisija za nadzor
               lastninskega preoblikovanja in privatizacije, drugega poslanska skupina SKD,
               prvopodpisani Benjamin Henigman, dodatni sklep pod točko 3 pa poslanska skupina SKD.
               Sklep pod točko 1 se glasi: "Vlada Republike Slovenije naj sprejme ukrepe za
               pospešitev denacionalizacijskih postopkov kulturnih spomenikov in o tem do 10.
               decembra 1999 poda poročilo državnemu zboru Republike Slovenije." Predlagam, da
               državni zbor v skladu z dosedanjo prakso odloča o sklepu, ki se glasi: Državni zbor
               predlaga vladi Republike Slovenije, da sprejme ukrepe za pospešitev in potem naprej,
               to je vedno tista oblika sklepov, ki so v veljavi ob sprejemanju v državnem
               zboru.</p>
               <p>Sklep pod točko 3 je pristojnost predsednika in kolegija predsednika državnega zbora.
               Take predloge sklepov praviloma državni zbor ni obravnaval in se do njih ni
               opredeljeval s sklepanjem. Je pa vedno taka vsebina lahko možnost, tako za samega
               predsednika ali za vodje delovnih teles, da se na kolegiju odločijo. Na zadnjih dveh
               sejah kolegija nisem imel predloga, da bi se ta zakon obravnaval na 17. redni seji.
               Če tak predlog bo, seveda v skladu s poslovnikom, bomo lahko tako rešitev tudi
               sprejeli na seji kolegija.</p>
               <p>Dva dodatna sklepa dajem v razpravo. Ker ni razprave, ju dajem na glasovanje. Najprej
               dajem na glasovanje prvi dodatni sklep, ki ga predlaga komisija za nadzor
               lastninskega preoblikovanja in privatizacije, s popravkom, ki sem ga navedel.
               Ugotavljamo prisotnost! <stage>(72 prisotnih.)</stage></p>
               <p>Kdo je za prvi dodatni sklep? <stage>(40 poslancev.)</stage> Je kdo proti? <stage>(23 poslancev.)</stage></p>
               <p>Ugotavljam, da je prvi dodatni sklep sprejet.</p>
               <p>Na glasovanje dajem drugi dodatni sklep. Predlagatelj je poslanska skupina SKD.
               Ugotavljamo prisotnost! <stage>(73 prisotnih.)</stage></p>
               <p>Kdo je za drugi dodatni sklep? <stage>(40 poslancev.)</stage> Je kdo proti? <stage>(22 poslancev.)</stage></p>
               <p>Ugotavljam, da smo sprejeli tudi drugi dodatni sklep.</p>
               <p>S tem zaključujem to točko dnevnega reda.</p>
               <p>Prehajamo na <title>19. TOČKO DNEVNEGA REDA - DRUGA OBRAVNAVA PREDLOGA ZAKONA O
                  SPREMEMBAH IN DOPOLNITVAH ZAKONA O VISOKEM ŠOLSTVU.</title>
               </p>
               <p>Predlog zakona sta v obravnavo zboru predložila poslanca Rudolf Moge in Eda
               Okretič-Salmič. Ali želi predstavnik predlagateljev predloga zakona besedo? Prosim,
               gospod Moge.</p>
            </sp>
            <sp xml:id="SDZ2-Redna-16-1999-10-20.sp110">

               <speaker>RUDOLF MOGE:</speaker>

               <p>Predsednik, hvala lepa za besedo. Spoštovane poslanke in poslanci.</p>
               <p>Dovolite mi, da danes, ko obravnavamo to kraljevsko temo, nekdaj so namreč kralji
               podeljevali nazive in naslove, sedaj pa to počno visoke šole, spregovorim nekaj
               stavkov predlagateljev o zakonu pred drugo obravnavo.</p>
               <p>V fazi priprave zakona za drugo obravnavo sva ob sodelovanju z vlado bila na
               številnih predstavitvah tega zakona in potekale so tudi številne dejavnosti. Naj med
               njimi omenim vsaj, prvič, javno predstavitev mnenj zakonov, ki jo je pripravil odbor
               za kulturo, šolstvo in šport, drugič, odmevno novinarsko konferenco v časopisu Delo,
               ki jo je vodila Jasna Kontlar-Salamon, in dva sestanka, ki so se jih udeležili
               študentje študentskih svetov in študentskih organizacij obeh univerz, predstavniki
               sindikatov obeh univerz in rektorja obeh univerz. Na teh sestankih smo dosegli
               konsenz o rešitvah, ki je vtkan v zakon oziroma zaradi tega, ker sva bila
               predlagatelja pri pisanju zakona za drugo obravnava vezana smo na stališča in sklepe
               državnega zbora v prvi obravnavi, so te rešitve vtkane v dopolnila k temu zakonu.</p>
               <p>Tako s temi dopolnili vred predlagatelja ponujava zakon, ki bo visokemu šolstvu
               prinesel pet bistvenih sprememb. Prva je večja demokratizacija odločanja na
               univerzah, druga je večja finančna avtonomija univerz, tretja je boljši socialni
               položaj študentov, četrta je fleksibilnejše zaposlovanje visokošolskih učiteljev ter
               peta je harmonizacija zakona z ustavo in z evropsko zakonodajo. Kolegi, saj bom takoj
               končal, ne bom vas "matral".</p>
               <p>Ker je o tem zakonu tekla kvalitetna razprava na Mežanovem odboru, na več sejah, in
               ker so bile tam sprejete odločitve in tudi potrjene, ki so po mnenju predlagateljev
               takšne, da se jih da podpreti in s tem sprejeti kvalitetni zakon, vas jaz o
               posameznih točkah in vsebini zakona tukajle ne bom moril, ker vem dobro, da ste zakon
               več ali manj zaradi pomembnosti, ki jih prinaša, sami dobro preštudirali.</p>
               <p>Ker ste pač navajeni, da tu pa tam povem kaj takšnega, kar ni običajno v zakonski
               proceduri, bi tudi, če sem že začel s kralji, to zgodbo končal s kralji. Namreč,
               univerzalnost visokošolskega študija lahko pribijem z žebljico na glavico z
               naslednjim izrekom: Učenjak je učen povsod, kralj pa je kralj samo v svojem
               kraljestvu. Hvala lepa.</p>
            </sp>
            <sp xml:id="SDZ2-Redna-16-1999-10-20.sp111">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Moge. Predlog zakona je obravnaval odbor za kulturo, šolstvo in
               šport kot matično delovno telo. Prosim predsednika odbora, da predstavi mnenje.</p>
            </sp>
            <sp xml:id="SDZ2-Redna-16-1999-10-20.sp112">

               <speaker>JANEZ MEŽAN:</speaker>

               <p>Hvala lepa. Kolegice poslanke, poslanci, gospod predsednik, spoštovani predstavniki
               vlade, lepo pozdravljeni tudi v mojem imenu.</p>
               <p>Seveda je odbor za kulturo, šolstvo in šport na svoji 24. seji, v dveh nadaljevanjih,
               obravnaval predlog zakona o spremembah in dopolnitvah zakona o visokem šolstvu v
               drugi obravnavi. Na seji so bili tako rekoč prisotni vsi tisti, ki si jih ta zakon
               tiče, od obeh univerz, študentje, sindikati, neodvisnega sindikata delavcev
               ljubljanske univerze, SVIZ in tudi državni svet.</p>
               <p>Kot je bilo že rečeno, je odbor tudi organiziral javno predstavitev mnenj. Na sami
               seji oziroma med samo sejo smo dobili kar lepo število predlogov za dopolnila, ki pa
               so si bila nekatera tudi v nasprotju.</p>
               <p>V splošni razpravi, v kateri so sodelovali predvsem predstavniki obeh univerz in
               študentskih organizacij, sindikatov in predstavnik državnega sveta, je bilo zaznati,
               da zakonski predlog ne daje zadovoljivih rešitev, zlasti v naslednjih vsebinskih
               sklopih: prvič, status univerze in njenih članic - zavod kot organizacijska oblika za
               univerzo ni primerna pravna subjektiviteta članic; drugič, participacija študentov
               pri odločanju - premajhen delež predstavnikovštudentov v organih univerze in članic,
               prorektor za študentska vprašanja; in tretjič, financiranje univerze - nedodelani
               kriteriji, financiranje iz enega upravnega resorja, problem premoženja univerze in še
               kaj.</p>
               <p>Večina pripomb, izrečenih v splošni razpravi je bilo ponovljenih tudi v razpravah o
               posameznih členih oziroma ob opredeljevanju do posameznih dopolnil. Največ razprave
               je bilo ob dopolnilih za novi 2.a člen, s katerim želijo predlagatelji doreči pravni
               status univerze oziroma njenih članic, in otistih dopolnilih, ki so povezana s
               financiranjem univerze. Nato smo se tudi opredeljevali in odbor je podprl kar lepo
               število dopolnil <stage>(v poročilu imate ta dopolnila zapisana)</stage>. Nekaj jih tudi ni podprl,
               vložil pa je tudi sam dve dopolnili. Odbor zato predlaga državnemu zboru, da predlog
               zakona v drugi obravnavi sprejme skupaj z dopolnili, ki jih vlaga sam oziroma jih
               podpira. Hvala.</p>
            </sp>
            <sp xml:id="SDZ2-Redna-16-1999-10-20.sp113">

               <speaker>PREDSEDNIK JANEZ PODOBNIK:</speaker>

               <p>Hvala gospodu Mežanu. Ali želi besedo predstavnik sekretariata? <stage>(Ne želi.)</stage> Ali želi
               besedo predstavnik vlade? Besedo ima minister dr. Pavel Zgaga.</p>
            </sp>
            <sp xml:id="SDZ2-Redna-16-1999-10-20.sp114">

               <speaker>DR. PAVEL ZGAGA:</speaker>

               <p>Gospod predsednik, hvala za besedo. Na začetku bi rad rekel, da je pred nami težko
               pričakovana druga obravnava novele, predvsem zaradi tega, ker je za visoko šolstvo
               vse bolj nujno potrebno, da se izpelje nekaj sprememb v obstoječem zakonu o visokem
               šolstvu, na katere tako visoko šolstvo samo kot tudi drugi opozarjajo ali opozarjamo
               že dalj časa.</p>
               <p>Želel bi opozoriti na mnenje vlade k predloženemu tekstu zakona za drugo branje.
               Vlada meni, da je ta tekst pripravljen v skladu s stališči državnega zbora,
               opredelila se je pa tudi do vseh amandmajev, ki jih imate v svojem gradivu. V veliki
               večini je te amandmaje podprla, v nekaterih primerih pa ne, in ob tem tudi navedla
               sistemske in predvsem uskladitvene razloge, zakaj temu ni tako.</p>
               <p>Sam bi želel še posebej poudariti dolgotrajno, vendar uspešno usklajevalno delo. Pri
               tem zakonu, tako kot se tudi spodobi za področje visokega šolstva, je sodeloval kar
               precej širok krog, tako predlagateljev poslancev na eni strani kakor obeh univerz in
               samostojnih visokošolskih zavodov, sindikatov v visokem šolstvu, kar je pravzaprav
               novost v naši državi pri takšni zakonodajni materiji, študentov oziroma študentskih
               organizacij in seveda resornih ministrstev. Opravljena pa je bila, kot ste slišali,
               tudi javna predstavitev mnenj.</p>
               <p>Glede na vsebino bi sam želel tudi posebej poudariti pomen tega, s čimer je že v prvi
               obravnavi nastopil predlagatelj. To je predvsem demokratizacija notranjega odločanja
               na univerzi in večja pobuda univerzitetnega okolja samega za reševanje svojih
               vprašanj. Prav tako bi želel opozoriti na razrešitev nekaterih odprtih vprašanj, ki
               so nastala z ustavno obravnavo zakona o visokem šolstvu pred časom. Zelo pomembno je
               tudi, da je ob upoštevanju daljše in poglobljene strokovne razprave o sistemu
               financiranja v tej noveli za drugo branje so predlagane rešitve, ki bodo omogočile,
               da iz prehodnega sistema financiranja, ki še vedno traja in ki je posledica predvsem
               nesprejetega nacionalnega programa visokega šolstva, čimprej preidemo na jasne in
               celovite rešitve tako imenovanega integralnega financiranja. Želel bi končno
               poudariti še, da ta novela v drugem branju vsebuje tudi nekaj pomembnih elementov
               prilagajanja evropski zakonodaji, predvsem v tisti točki, od katere je odvisno
               izmenjavanje študentov in pa njihovo vklapljanje v visoko šolstvo držav Evropske
               unije.</p>
               <p>Dovolite mi, gospod predsednik, da na koncu izrazim zadovoljstvo tudi z dejstvom, da
               je za to točko uvrščen v obravnavo tudi predlog nacionalnega programa visokega
               šolstva. Od 1997. leta čakamo na to obravnavo in na ta način predpostavljam, tudi
               lahko lepo zaokrožimo obravnavo o obeh prepomembnih vsebinskih sklopih s tega
               področja. Hvala lepa.</p>
            </sp>
            <sp xml:id="SDZ2-Redna-16-1999-10-20.sp115">

               <speaker>PREDSEDNIK JANEZ PODOBNIK:</speaker>

               <p>Hvala, gospod minister. Ali želite besedo predstavniki poslanskih skupin? Gospod
               Janez Mežan nastopa v imenu poslanske skupine socialdemokratov.</p>
            </sp>
            <sp xml:id="SDZ2-Redna-16-1999-10-20.sp116">

               <speaker>JANEZ MEŽAN:</speaker>

               <p>Hvala lepa. Še enkrat lep pozdrav v mojem imenu. Naša poslanska skupina, naj povem že
               v naprej, bo zakon podprla oziroma večino dopolnil podprla, pa vendarle se mi zdi
               dobro čisto na kratko iti skozi zgodovino sprejemanja tega predloga zakona, ker je v
               tem času, ko smo ta zakon sprejemali, pa tudi na začetku, ko je bil vložen predlog
               zakona, so se dogodile kar nekatere bistvene spremembe.</p>
               <p>Najprej predlog zakona o spremembah in dopolnitvah zakona o visokem šolstvu je v prvi
               obravnavi vseboval vsega 7 členov in ni predvideval tako globokih posegov v sam
               zakon, kot se je izkazalo sedaj v drugi obravnavi. Predvsem je poskušal - kot je bilo
               že rečeno in naša poslanska skupina je tudi podprla to - demokratizirati odločanje na
               univerzi in njenih članicah. Kot najbrž veste, če ste predlog brali, predvidel je
               akademski zbor, sestavo le-tega, volitve rektorjev univerze in tako naprej.</p>
               <p>To, kar imamo ta trenutek pred sabo v drugem branju pa je seveda bistven poseg v sam
               zakon o visokem šolstvu. Prav tako sta ga za drugo obravnavo vložila predlagatelja in
               vsebuje 27. členov, torej s prvih 7. členov sedaj na 27. Pripravila sta ga v skladu s
               sklepi državnega zbora v prvi obravnavi. Ti sklepi so predvsem predvidevali, da je
               treba uzakoniti dve odločbi ustavnega sodišča zlasti v zvezi z avtonomijo univerze
               oziroma njenih članic. Tu je treba najti nov način financiranja visokega šolstva, tu
               je treba opraviti mednarodne primerjave o smotrnosti uvedbe pedagoškega oziroma zdaj
               se imenuje akademskega zbora in da je treba tudi rešiti problem poklicne mature in
               ugotoviti, ali zakonske določbe omogočajo pospešeno sodelovanje v programih Evropske
               zveze.</p>
               <p>Zaradi zahtevnosti sprememb zakona je državni zbor pripravo sprememb zakona za drugo
               obravnavo naložil predlagateljema in vladi. No, tukaj je treba resnici na ljubo
               povedati, da sodelovanje vlade pri pripravi za drugo obravnavo ni bilo nikjer
               izkazano. Organizirana je bila tudi, kot je bilo že rečeno, javna predstavitev mnenj
               o samem zakonu o visokem šolstvu, o teh spremembah, in pa tudi potem, ko bomo
               govorili o nacionalnem programu, tudi o nacionalnem programu visokega šolstva.</p>
               <p>Na predlog sprememb zakona za drugo obravnavo, ki, kot sem dejal, vsebuje 27. členov,
               pa je prišlo kar lepo oziroma še lepo število predlogov za dopolnila, in to s strani
               obeh univerz, s strani SFIZ-a, se pravi sindikata, potem s strani neodvisnega
               sindikata delavcev Univerze v Ljubljani in s strani študentov. Tvorno pa je pri
               predlaganju dopolnil sodeloval na odboru tudi predstavnik državnega sveta profesor
               doktor Rus.</p>
               <p>Rešitve, ki smo jih dobili na sam odbor, so se v mnogo čem razhajale. Predvsem je
               bilo opazno razhajanje med samo ljubljansko in mariborsko univerzo. Na 27. členov je
               bilo vloženih več kot 40 dopolnil, če sem jih prav štel, mislim da 41 ali 43, tudi
               tako pomembnih kot je recimo sprememba lastništva. Najbrž ste, če ste, brali te
               amandmaje, ste ugotovili, da univerza, če bomo to potrdili, postaja lastnik
               premoženja, da so se vložila dopolnila o novem načinu financiranja visokega šolstva,
               potem razna dopolnila o sodelovanju oziroma o večji participaciji študentov pri
               odločanju na univerzi in fakultetahin tako naprej. Na vse te tako bistvene spremembe
               je zopet treba povedati, resnici na ljubo smo morali kar nekaj časa prositi vlado in
               končno smo pred tednom ali 14 dnevi dobili tudi opredelitev vlade do posameznih
               dopolnil. Tu je treba reči, da večino sprememb zakona podpirajo vsi tisti - večino
               sprememb pravim - vsi tisti, ki jih spremembe zakona o visokem šolstvu prizadeva, obe
               univerzi, študenti in sindikati. Treba je tudi reči, da je pri pravnem statusu
               fakultet prišlo in je še do dveh različnih pogledov med mariborsko in ljubljansko
               univerzo, to je izkazano tudi v samih pisnih dokumentih, ki sta jih obe univerzi
               poslali na odbor in tudi sodelovali aktivno v razpravi. Mariborska univerza zagovarja
               centralizirani princip oziroma, da je univerza enovita, pravna oseba, ljubljanska pa
               ravno obratno. Gre za tisti 10. člen osnovnega zakona.</p>
               <p>Mogoče bi bilo dobro o tem problemu, ko bomo prišli do tistega dopolnila, tudi še kaj
               reči. Namreč mariborska univerza v svojem dopisu navaja, da takšen princip univerze,
               ki ga uvajamo sedaj, upravljanje univerze, ki ga uvajamo sedaj poznajo samo še štiri
               vzhodnoevropske države. Tukaj navaja Srbijo, Hrvaško, Slovenijo in Belorusijo. Mogoče
               bi bilo potem tudi dobro kaj reči tudi s strani ministrstva. Druga taka sporna
               zadeva, ki je prišla s strani univerze v Ljubljani, tudi v dopisu na katerem je
               podpisan rektor, dr. Mencinger, pa je uvedba akademskega zbora. Izkazuje se dvom v
               smiselnost, potem sem tam vložil tudi dopolnilo na podlagi tega dopisa univerze in
               bomo mogoče potem kasneje kaj več rekli tudi o tem.</p>
               <p>Sicer kot sem že dejal. Naša poslanska skupina bo podprla zakon in tudi dopolnila,
               predvsem tistih, kjer je prišlo do soglasja, do enotnega soglasja vseh, ki se jih ta
               zakon dotika. Hvala lepa.</p>
            </sp>
            <sp xml:id="SDZ2-Redna-16-1999-10-20.sp117">

               <speaker>PREDSEDNIK JANEZ PODOBNIK:</speaker>

               <p>Hvala lepa. Stališče poslanske skupine Združene liste socialnih demokratov bo
               predstavil Samo Bevk.</p>
            </sp>
            <sp xml:id="SDZ2-Redna-16-1999-10-20.sp118">

               <speaker>SAMO BEVK:</speaker>

               <p>Hvala za besedo gospod predsednik. Spoštovani zbor. Poslanska skupina Združene liste
               socialnih demokratov podpira sprejem zakon o spremembah in dopolnitvah zakona o
               visokem šolstvu v drugi obravnavi. Prav tako je poslanska skupina Združene liste
               socialnih demokratov aktivno posegla v nastajanje zakona, saj smo predlagali kar osem
               amandmajev. Amandmaji poslanske skupine Združene liste socialnih demokratov, ki niso
               bili sprejeti, so v glavnem vsebinsko povzeti v predlogih amandmajev skupine
               poslancev s prvopodpisanim Rudolfom Mogejem in v amandmaju matičnega odbora za
               kulturo, šolstvo in šport na naš amandma. Amandmaji poslanske skupine združene liste
               se vsebinsko nanašajo na vprašanja pravnega statusa univerze in njenih članic, na
               vprašanja lastništva premoženja ter na problematiko visokošolskih učiteljev,
               znanstvenih delavcev in sodelavcev, predvsem pa ureditev statusa lektorjev in
               bibliotekarjev.</p>
               <p>V naši skupini se zavzemamo za to, da je univerza posebne vrste sestavljena pravna
               oseba in da imajo pravno osebnost in subjektiviteto, tako univerza kot tudi njene
               članice. Z avtonomijo univerze je neločljivo povezano tudi vprašanje lastništva na
               premoženju, s katerim upravlja univerza in tudi njene članice. Seveda pa je
               razumljivo, da lahko dohodke, pridobljene iz premoženja, visokošolski zavodi
               uporabljajo le za opravljanje osnovne dejavnosti.</p>
               <p>Povsod tam, kjer je prišlo do soglasja med predlagatelji zakona, ministrstvom za
               šolstvo, univerzo <stage>(tu mislim predvsem univerzo v Ljubljani)</stage> in sindikata ter so bili
               naši predlogi vsebinsko povzeti oziroma usklajeni na teh dogovarjanjih, bomo
               amandmaje poslanske skupine združene liste umaknili. Hvala lepa, gospod
               predsednik.</p>
            </sp>
            <sp xml:id="SDZ2-Redna-16-1999-10-20.sp119">

               <speaker>PREDSEDNIK JANEZ PODOBNIK:</speaker>

               <p>Hvala, gospod Bevk. Stališče poslanske skupine SKD, dr. Helena Hren-Vencelj.</p>
            </sp>
            <sp xml:id="SDZ2-Redna-16-1999-10-20.sp120">

               <speaker>DR. HELENA HREN-VENCELJ:</speaker>

               <p>Hvala. Lep pozdrav! Slovenski krščanski demokrati seveda podpiramo predlog sprememb
               zakona o visokem šolstvu, ker vemo, da že pri pripravi zakona oziroma ob sprejemanju
               leta 1992 niso bila upoštevana takratna mnenja marsikaterih fakultet oziroma večih
               fakultet oziroma so bila ta mnenja vzeta kot nepomembna, predvsem pa se je pokazalo,
               da moramo v relativno kratkem času tak pomemben zakon, ki ureja visoko šolstvo,
               ponovno spreminjati.</p>
               <p>Z amandmaji, ki jih vlada ni obravnavala - ne vem, zakaj ne, vloženi so bili 13.7. -
               poskušamo bolje opredeliti, kaj je avtonomija univerze, potem se dotikamo
               integralnega financiranja visokih šol in pa lastništva nekaterih objektov, ki jih
               visoke šole oziroma univerza in visoke šole potrebujejo za svoje delovanje.</p>
               <p>V mnenju vlade v prvi obravnavi je bilo tudi zapisano, da naj bi predlog zakona za
               drugo obravnavo pripravila vlada Slovenije. Na odboru o tem nismo posebej glasovali,
               sem pa razumela, da bo vlada, če že sama misli, da naj pripravi predlog zakona za
               drugo obravnavo, to tudi storila, vendar se to ni zgodilo.</p>
               <p>No, ne glede na to pa bomo seveda zakon podprli, ker mislim, da pomeni zboljšanje
               sedanjega zakona, čeprav ne vsem v popolno zadovoljstvo.</p>
            </sp>
            <sp xml:id="SDZ2-Redna-16-1999-10-20.sp121">

               <speaker>PREDSEDNIK JANEZ PODOBNIK:</speaker>

               <p>Hvala lepa. Stališče poslanske skupine LDS, Richard Beuermann.</p>
            </sp>
            <sp xml:id="SDZ2-Redna-16-1999-10-20.sp122">

               <speaker>RICHARD BEUERMANN:</speaker>

               <p>Spoštovani gospod predsednik. Hvala za besedo. Lep pozdrav vsem kolegicam in kolegom.
               Še posebej pozdravljam ministra Zgago, ki danes mislim, da že kar desetič
               potrpežljivo čaka, da ta zakon pride v drugo obravnavo. Seveda pozdravljam tudi
               njegove sodelavce.</p>
               <p>V Liberalni demokraciji Slovenije tako kot tudi v sami poslanski skupini LDS z veliko
               pozornostjo spremljamo nastajanje novele zakona o visokem šolstvu. Zakonski tekst, ki
               sta ga v skladu s sklepom državnega zbora pripravila predlagatelja poslanec Moge in
               podpredsednica državnega zbora gospa Okretičeva, nedvomnoomogoča večjo demokratičnost
               pri odločanju o temeljnih problemih delovanja in nadaljnjega razvoja univerze oziroma
               visokošolskega izobraževanja. V zakonu je sedaj skupaj z amandmaji, ki jih podpirata
               odbor za kulturo, šolstvo in šport ter vlada, zadovoljivo rešeno sodelovanje tako
               študentov kot visoko šolskih učiteljev, sodelavcev in znanstvenih delavcev v senatih
               in akademskem zboru.</p>
               <p>Viden korak je narejen tudi v smeri večje finančne avtonomije univerz oziroma
               visokošolskih zavodov, saj bo le ta omogočila zagotavljanje sredstev za študijsko in
               obštudijsko dejavnost na univerzah v državnem proračunu samo na podlagi upoštevanja
               študijskega področja, števila vpisanih študentov v študijskem letu in diplomantov v
               preteklem letu, medtem ko se bodo sredstva za razvojne naloge in investicije
               oblikovale v proračunu ministrstva za šolstvo in šport.</p>
               <p>Zelo pomembno je dejstvo, da zakon predvideva prenos premoženja od države na
               univerzo. Pomembno je poudariti, da zakon skupaj z dopolnili dopušča spremenjeno
               delovno obvezo, s tem pa omogoča kakovostnejše zaposlovanje visokošolskih učiteljev.
               Rešitve v zakonu oziroma v amandmaju k 16. členu omogočajo tudi večje možnosti
               študentom, ki prihajajo na študij iz drugih krajev, saj predvidevajo denarna
               nadomestila tistim študentom, ki niso dobili prostora v študentskih domovih in so
               zato primorani prebivati pri zasebnikih.</p>
               <p>Zakon odpravlja neskladja z našo ustavo v skladu z odločbo ustavnega sodišča ter
               omogoča umestitev slovenskega visokega šolstva v evropsko primerljivo stanje.</p>
               <p>Ob tem želim poudariti naše stališče do amandmaja, ki opredeljuje univerzo kot
               ustanovo. Amandmaju nasprotujemo, saj menimo, da je ustanova predmet zasebnega prava,
               strinjamo pa se, da se zaradi svoje pomembnosti in odličnosti podeli univerzi oziroma
               univerzama status avtonomnega javnega zavoda s posebnim položajem.</p>
               <p>Naj zaključim, poslanska skupina LDS podpira sprejem zakona, podprli bomo seveda tudi
               vse amandmaje, ki jih podpira matično telo oziroma vlada. Hvala lepa.</p>
            </sp>
            <sp xml:id="SDZ2-Redna-16-1999-10-20.sp123">

               <speaker>PREDSEDNIK JANEZ PODOBNIK:</speaker>

               <p>Hvala lepa. Stališče poslanske skupine DeSUS predstavlja gospa Eda
               Okretič-Salmič.</p>
            </sp>
            <sp xml:id="SDZ2-Redna-16-1999-10-20.sp124">

               <speaker>EDA OKRETIČ-SALMIČ:</speaker>

               <p>Hvala za besedo, gospod predsednik. Predlog zakona o spremembah in dopolnitvah zakona
               o visokem šolstvu opredeljuje nekatere bistvene spremembe zakona, in sicer kot so
               zagotovitev enakopravnega obravnavanja državljanov članic Evropske unije in sicer
               potem, ko bo Republika Slovenija postala polnopravna članica Evropske unije. Vsem
               visokošolskim učiteljem, znanstvenim delavcem, visokošolskim sodelavcem je
               danamožnost sodelovanja v akademskem zboru in na senatu pri volitvah rektorja,
               imenovanju dekana, možnost vpliva na organizacijo in delovanje posamezne fakultete
               oziroma visoke strokovne šole. Gre torej za večjo demokratizacijo sestave senatov na
               univerzah innjenih članicah. Vključen je dogovor spremembe sistemske ureditve
               financiranja. Zaradi racionalizacije in nadzorovanja poslovanja lahko imajo članice
               svoje žiro račune za neproračunski del sredstev itd.</p>
               <p>Organiziranih je bilo več usklajevalnih sestankov, upoštevana so bila stališča
               državnega zbora in druge smiselne dopolnitve, zato naša poslanska skupina podpira
               sprejetje predloga zakona o spremembah in dopolnitvah zakona o visokem šolstvu.
               Hvala.</p>
            </sp>
            <sp xml:id="SDZ2-Redna-16-1999-10-20.sp125">

               <speaker>PREDSEDNIK JANEZ PODOBNIK:</speaker>

               <p>Hvala lepa. Poslanske skupine so predstavile stališča. Prehajamo na obravnavo in
               odločanje o posameznih členih predloga zakona in vloženih amandmajih k členom
               predloga zakona. Predlog amandmajev ste prejeli dne 22.9.1999. Proceduralno? Odpiram
               razpravo o 1. členu in vloženih amandmajih k 1. členu, in sicer sta dva. Prvega
               predlaga dr. Helena Hren-Vencelj, ki se vsebinsko izključuje z amandmajem pod točko 2
               in ga predlaga skupina poslancev s prvopodpisanim Mogejem, delovno telo podpira. Iz
               gradiva vlade z dne 30.9.1999 je pač razvidno, katere amandmaje vlada podpira in
               katere ne. Če je potrebno, lahko predsedujoči tudi pove, kakšno je stališče vlade do
               posameznih amandmajev. Preden pa preidemo na glasovanje, pa bi kljub temu ker niso
               vloženi k vsem členom, dajem najprej na glasovanje proceduralni predlog sklepa, da bo
               državni zbor glasoval o vseh tistih členih skupaj, h katerim niso bili vloženi
               amandmaji. Ta sklep dajem na glasovanje, ugotavljamo prisotnost! Torej razpravljal in
               glasoval. <stage>(51 prisotnih.)</stage></p>
               <p>Kdo je za tak predlog? <stage>(41 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Besedo dajem dr. Hren-Vencelj. Smo pri 1. členu in dveh amandmajih.</p>
            </sp>
            <sp xml:id="SDZ2-Redna-16-1999-10-20.sp126">

               <speaker>DR. HELENA HREN-VENCELJ:</speaker>

               <p>Temeljni zakon opredeljuje univerzo kot zavod. Mi pa mislimo, da univerza, da ima
               drugačen status kot zavod in zato smo k 1. členu dali amandma, v katerem pravimo, da
               je univerza najvišja avtonomna znanstveno-raziskovalna, umetniška in izobraževalna
               ustanova s posebnim položajem. S tem bi namreč pravno statusno opredelili univerzo
               kot ustanovo "suigeneris" v skladu z ustavo, kjer je avtonomija univerze opredeljena
               v 58. členu, se pa ta avtonomija nanaša v prvi vrsti tudi na finančno plat te
               institucije. Da univerza ni zavod kar tako in da bi bilo primerneje opredeliti
               univerzo kot posebne vrste ustanovo v okviru zakonskih rešitev, ki veljajo za
               Slovensko akademijo znanosti in umetnosti, na to nas je opozoril tudi državni svet v
               svojem mnenju, ki ste ga tudi dobili. Seveda pa je pogoj za ustanovitev avtonomije
               tudi lastništvo stavb in druge infrastrukture, s katerim univerza razpolaga po
               veljavni zakonodaji oziroma upravlja in zato je bilo treba rešiti tudi ta problem v
               naslednjih amandmajih.</p>
            </sp>
            <sp xml:id="SDZ2-Redna-16-1999-10-20.sp127">

               <speaker>PODPREDSEDNIK MIROSLAV LUCI:</speaker>

               <p>Hvala lepa, kolegici Vencljevi. Ali želi še kdo razpravljati? Gospod Moge.</p>
            </sp>
            <sp xml:id="SDZ2-Redna-16-1999-10-20.sp128">

               <speaker>RUDOLF MOGE:</speaker>

               <p>Podpredsednik hvala lepa za besedo. Predlagatelji ne podpiramo prvega amandmaja
               zaradi tega ne, ker tukaj imamo zakon o ustanovah. Ta v 1. členu citira "ustanova po
               tem zakonu je pravna oseba zasebnega prava." Torej bi univerza postala pravna oseba
               zasebnega prava, mi pa kot za javni interes univerzama na leto plačujemo 23 milijard
               javnih sredstev. Torej univerza ne more biti zasebno pravo, ampak je še kako javna.
               Da med drugim tudi ne govorim, naj samo povem kot iskrico, da je potem tudi v 3.
               členu tega zakona o ustanovah opredeljeno, organ pristojen za ustanove. Če bi bila
               univerza ustanova med drugim piše, ker gre za univerzo bi sigurno moralo biti
               pristojnih potem več ministrstev, je to v neskladju z zakonom o vladi. Piše pa "v
               primeru, ko nimogoče določiti pristojnega ministrstva" bilo bi jih namreč več, "je
               pristojno ministrstvo pristojno za upravo", kar pomeni, da bi univerzi spadali pod,
               če rečem v narekovajih, "policijskega ministra."</p>
            </sp>
            <sp xml:id="SDZ2-Redna-16-1999-10-20.sp129">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Ali želi še kdo razpravljati? <stage>(Ne želi.)</stage> Zaključujem razpravo in
               prehajamo na odločanje.</p>
               <p>Najprej o amandmaju pod številko 1. k 1. členu. Ugotavljamo prisotnost! Če je ta
               sprejet, o drugem ni potrebno odločati. Ugotavljamo prisotnost! <stage>(57 prisotnih.)</stage></p>
               <p>Kdo je za amandma pod številko 1? <stage>(14 poslancev.)</stage> Je kdo proti? <stage>(34 poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo na odločanje o amandmaju pod številko 2. Ugotavljamo prisotnost! <stage>(54
               prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(6 poslancev.)</stage></p>
               <p>Ugotavljam, da je amandma pod številko 2 sprejet.</p>
               <p>Odločamo še o členu 1 v celoti. Ugotavljamo prisotnost! <stage>(57 prisotnih.)</stage></p>
               <p>Kdo je za? <stage>(38 poslancev.)</stage> Kdo je proti? <stage>(4 poslanci.)</stage></p>
               <p>Ugotavljam, da je člen 1 v celoti sprejet.</p>
               <p>V razpravo dajem amandma za novi 2.a člen. Tu sta sicer dva amandmaja in še drugi
               amandma na amandma za novi 2.a člen. Odpiram razpravo. Poslanska skupina združene
               liste umika amandma pod številko 1. Je tako? Ostane še potem za odločanje amandma za
               novi 2.a člen in pa amandma k temu amandmaju. Odpiram razpravo. Ni želje do razprave,
               zato zaključujem razpravo. Prehajamo na odločanje. Najprej je amandma na amandma,
               imate ga pod številko 2. Ugotavljamo prisotnost! <stage>(58 prisotnih.)</stage></p>
               <p>Kdo je za? <stage>(46 poslancev.)</stage> Kdo je proti? <stage>(4 poslanci.)</stage></p>
               <p>Ugotavljam, da je amandma na amandma sprejet.</p>
               <p>Prehajamo na odločanje o amandmaju pod številko 3. Ugotavljamo prisotnost! <stage>(48
               prisotnih.)</stage></p>
               <p>Kdo je za amandma pod številko 3? <stage>(42 poslancev.)</stage> Kdo je proti? <stage>(3 poslanci.)</stage></p>
               <p>Ugotavljam, da je amandma pod številko 3 sprejet.</p>
               <p>Imamo novi člen, o njem ni potrebno glasovati.</p>
               <p>V razpravo dajem amandma za novi 2.b člen. Tu sta dva amandmaja. Prvi amandma je
               vložila skupina poslancev s prvopodpisanim Rudi Mogejem. Drugi amandma je poslanske
               skupine združene liste. Odpiram razpravo. Ni želje po razpravi, prehajamo na
               odločanje. Ugotovimo prisotnost! <stage>(59 prisotnih.)</stage></p>
               <p>Kdo je za amandma pod številko 1? Ta se izključuje z amandmajem številka 2, seveda.
               Pravkar pa so dali znak, da je umaknjen. Torej, odločamo samo o amandmaju pod
               številko 1.</p>
               <p>Kdo je za? <stage>(51 poslancev.)</stage> Je kdo proti? <stage>(4 poslanci.)</stage></p>
               <p>Ugotavljam, da je amandma pod številko 1 sprejet.</p>
               <p>Drugi amandma je umaknjen, ni brezpredmeten, ampak je vsebinsko povezan z amandmajem
               istega predlagatelja za novi 25.c člen. Zato gremo na stran 17 in bomo glasovali o
               amandmaju pod številko 25.c. Ta amandma je povezan s pravkar sprejetim amandmajem.
               Odpiram razpravo o predlogu za novi 25.c člen. Želi kdo razpravljati? <stage>(Ne želi.)</stage>
               Prehajamo na odločanje. Ugotovimo prisotnost! <stage>(58 prisotnih.)</stage></p>
               <p>Kdo je za novi 25.c člen? <stage>(43 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je novi 25.c člen sprejet.</p>
               <p>Prehajamo ponovno na stran 4 in amandma za novi 2.c člen. Odpiram razpravo. Ni želje
               po razpravi, zato prehajamo na odločanje. Ugotovimo prisotnost! <stage>(49 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je novi 2.c člen sprejet.</p>
               <p>V razpravo dajem 3. člen in amandma, ki je podan k 3. členu; predlagatelj je Janez
               Mežan, ki želi tudi razpravljati. Izvoli, kolega.</p>
            </sp>
            <sp xml:id="SDZ2-Redna-16-1999-10-20.sp130">

               <speaker>JANEZ MEŽAN:</speaker>

               <p>Hvala lepa. Smo pri akademskem zboru, prejšnjem pedagoškem zboru. Tole dopolnilo, ki
               ga imate pred sabo, uvaja besedico "lahko" - "organ članice univerze je lahko tudi
               akademski zbor" in pa seveda organ visokošolskega zavoda, ki ni članica univerze, je
               "lahko" tudi akademski zbor, torej uvaja besedico "lahko". To dopolnilo je nastalo na
               podlagi predloga oziroma dopisa univerze v Ljubljani, ki ga imate najbrž tudi pred
               sabo. Univerza pa svoj predlog utemeljuje takole: "Odločitev o ustanovitvi
               akademskega zbora naj bo prepuščena članicam univerze oziroma samostojnim
               visokošolskim zavodom. Zakon naj le predvidi možnost, da ima članica lahko tudi
               akademski zbor, da sama v statutu opredeli njegove pristojnosti in sestavo. Obvezna
               ustanovitevakademskega zbora bi na večini, zlasti večjih fakultet zaradi velikosti
               članstva povzročila njegovo neučinkovitost. Tako velik sistem pa nenazadnje pomeni
               tudi nezaupnico predstavniškemu sistemu, ki si je v praksi že uveljavil." Hvala.</p>
            </sp>
            <sp xml:id="SDZ2-Redna-16-1999-10-20.sp131">

               <speaker>PODPREDSEDNIK MIROSLAV LUCI:</speaker>

               <p>Hvala lepa, kolegu Mežanu. Gospod Rudi Moge.</p>
            </sp>
            <sp xml:id="SDZ2-Redna-16-1999-10-20.sp132">

               <speaker>RUDOLF MOGE:</speaker>

               <p>Predsedojoči hvala lepa za besedo. Predlagatelja nasprotujeva tema dopolniloma
               predvsem zaradi tega. Prvič, kakršenkoli kolektiv, kakršnakoli skupina ljudi je, se
               naj vsaj enkrat na leto dobijo. Ampak šalo ob stran. V 5. členu tega istega zakona
               temu akademskemu zboru tudi ta člen nalaga njegove naloge, in sicer prvič so, da
               izvoli senat, drugič, da senatu predlaga kandidata za dekana, obravnava poročilo,
               dela in tako naprej. Če torej univerzam prepustimo, ali imajo lahko tak akademski
               zbor ali ne, se potem po tako sprejetem zakonu, če ga nimajo, postavlja vprašanje,
               kako pa potem znotraj univerze taka univerza deluje vsaj v teh dveh alineah, ki sem
               jih navedel. Zato nasprotujemo temu.</p>
            </sp>
            <sp xml:id="SDZ2-Redna-16-1999-10-20.sp133">

               <speaker>PODPREDSEDNIK MIROSLAV LUCI:</speaker>

               <p>Hvala lepa, gospod Rudi Moge. Ni želje po nadaljnji razpravi. Zaključujem razpravo,
               prehajamo na odločanje. Ugotavljamo prisotnost! <stage>(57 prisotnih.)</stage></p>
               <p>Kdo je za? <stage>(20 poslancev.)</stage> Kdo je proti? <stage>(34 poslancev.)</stage></p>
               <p>Amandma ni sprejet.</p>
               <p>Glasovati moramo še o 3. členu v celoti. Ugotavljamo prisotnost! <stage>(51 prisotnih.)</stage></p>
               <p>Kdo je za? <stage>(36 poslancev.)</stage> Kdo je proti? <stage>(3 poslanci.)</stage></p>
               <p>Člen 3 je sprejet.</p>
               <p>Odpiram razpravo k 4. členu in amandmaju k 4. členu. Želi kdo razpravljati? <stage>(Ne
               želi.)</stage> Zaključujem, prehajamo na odločanje. Ugotavljamo prisotnost! <stage>(49
               prisotnih.)</stage></p>
               <p>Kdo je za? <stage>(44 poslancev.)</stage> Kdo je proti? <stage>(2 poslanca.)</stage></p>
               <p>Ugotavljam, da je amandma k 4. členu sprejet.</p>
               <p>Odločamo še o amandmaju, o 4. členu v celoti. Ugotavljamo prisotnost! Ugotavljamo
               prisotnost! <stage>(59 prisotnih.)</stage></p>
               <p>Kdo je za 4. člen v celoti? <stage>(49 poslancev.)</stage> Kdo je proti? <stage>(2 poslanca.)</stage></p>
               <p>Ugotavljam, da je 4. člen v celoti sprejet.</p>
               <p>Odpiram razpravo k 5. členu in amandmaju k 5. členu ter amandmaju na amandma k 5.
               členu. Odpiram razpravo. Kolega Mežan, izvoli.</p>
            </sp>
            <sp xml:id="SDZ2-Redna-16-1999-10-20.sp134">

               <speaker>JANEZ MEŽAN:</speaker>

               <p>Hvala lepa. Preden bi obrazložil dopolnilo, bi najprej popravil to svoje dopolnilo z
               eno besedico.</p>
               <p>Pri njegovem delu sodelujejo tudi predstavniki študentov tako, da število njihovih
               predstavnikov predstavlja "najmanj", tukaj bi dodali besedico "najmanj" eno petino
               članov akademskega zbora.</p>
               <p>Tisto zaradi česar pravzaprav sem prišel sem gor, pa je to, da bi rad povedal
               utemeljitev dopolnila, ki sem ga vložil. Tudi to dopolnilo je nastalo na podlagi
               dopisov univerz oziroma zagovarja ga univerza v Ljubljani. Izpustilo, v 5. členu bi
               se izpustil stavek "pri delu akademskega zbora sodelujejo tudi predstavniki
               zaposlenih." Torej predstavniki zaposlenih. Drugih zaposlenih. Dodatna širitev
               akademskega zbora z neidentificirano kategorijo drugih zaposlenih je vsebinsko
               nesprejemljiva in racionalna. Po grobih izračunih bi bilo v akademske zbore fakultet
               vključenih po predlaganem načinu članstva okoli 3.000 oseb. Torej med ta akademski
               zbor pridejo tudi drugi zaposleni. Ta kategorija je po mnenju univerze nejasna in
               zato predlagam v dopolnilu, da se črta. Hvala.</p>
            </sp>
            <sp xml:id="SDZ2-Redna-16-1999-10-20.sp135">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Torej slišali smo obrazložitev za amandma na amandma in korekcijo, da ne
               prekinjamo seje, bo gospod Mežan pisno podal. Še enkrat bom prebral. "Pri njegovem
               delu sodelujejo tudi predstavniki študentov tako, da število njihovih predstavnikov
               predstavlja najmanj eno petino članov akademskega zbora." Gospod Mežan bo to pisno
               predložil. Ali želi še kdo razpravljati? <stage>(Ne želi.)</stage> Prehajamo na odločanje.
               Ugotavljamo prisotnost! <stage>(67 prisotnih.)</stage></p>
               <p>Kdo je za amandma na amandma, ki ga je pravkar predstavil s korekcijo gospod Janez
               Mežan?</p>
               <p>Kdo je za? <stage>(42 poslancev.)</stage> Je kdo proti? <stage>(5 poslancev.)</stage></p>
               <p>Ugotavljam, da je amandma na amandma sprejet.</p>
               <p>Prehajamo na odločanje o amandmaju pod številko 2. Ugotavljamo prisotnost! <stage>(54
               prisotnih.)</stage></p>
               <p>Kdo je za? <stage>(55 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je amandma pod številko 2, sprejet.</p>
               <p>Glasovati moramo še o 5. členu v celoti. Ugotavljamo prisotnost! <stage>(58 prisotnih.)</stage></p>
               <p>Kdo je za 5. člen v celoti? <stage>(47 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je 5. člen v celoti sprejet.</p>
               <p>V razpravo dajem 6. člen in amandma k 6. členu. To je amandma poslanske skupine
               združene liste. Odpiram razpravo. Ni želje po razpravi, zaključujem razpravo,
               prehajamo na odločanje o amandmaju pod številko 1 k 6. členu. Ugotovimo prisotnost!
               <stage>(55 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(5 poslancev.)</stage></p>
               <p>Ugotavljam, da je amandma pod številko 1 k 6. členu sprejet.</p>
               <p>Še 6. člen v celoti sprejemamo. Ugotovimo prisotnost! <stage>(59 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(5 poslancev.)</stage></p>
               <p>Ugotavljam, da je 6. člen v celoti sprejet.</p>
               <p>V razpravo dajem 7. člen. Napovedan in sedaj tudi jasno izražena želja za umikom. Ker
               smo prej odločali o vseh členih, h katerim niso bili vloženi amandmaji, moramo o 7.
               členu v celoti vseeno glasovati, ker smo ga prej izvzeli. Ugotovimo prisotnost! <stage>(60
               prisotnih.)</stage></p>
               <p>Kdo je 7. člen? <stage>(50 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je 7. člen sprejet.</p>
               <p>V razpravo dajem 8. člen in amandma k 8. členu, ki ga predlaga poslanka, gospa
               Hren-Vencelj Helena. Izvolite, kolegica.</p>
            </sp>
            <sp xml:id="SDZ2-Redna-16-1999-10-20.sp136">

               <speaker>DR. HELENA HREN-VENCELJ:</speaker>

               <p>Temeljni zakon v 31. členu opredeljuje študentske domove, vendar pa ne opredeljuje
               lastništva študentskih domov in zato smo dali amandma, s katerim pravimo, da so
               študentski domovi kot nekakšna infrastruktura nelast univerze oziroma visokih šol,
               ker so z njo tesno povezani. Hvala.</p>
            </sp>
            <sp xml:id="SDZ2-Redna-16-1999-10-20.sp137">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Kolega Rudi Moge.</p>
            </sp>
            <sp xml:id="SDZ2-Redna-16-1999-10-20.sp138">

               <speaker>RUDOLF MOGE:</speaker>

               <p>Hvala lepa. Spoštovane kolegice in kolegi! Ker vemo, da v tem času obstajajo
               študentski domovi, ki so celo v privatni lasti in da status študentskih domov doslej
               tudi ni bil pravno urejen ter je bila ena izmed zahtev tudi sklep ustavnega sodišča,
               da se ta reč v redu uredi, mi predlagamo, da bi rešitev za študentske domove ostala
               takšna, kot je v 8. členu, kjer pravijo, da študentski dom se lahko ustanovi v okviru
               univerze kot njena članica. Tukajle pustimo univerzam njeno avtonomno svobodo
               odločanja. Na primer - v Mariboru je knjižnica članica univerze, v Ljubljani pa ni.
               Kaj bo s študentskimi domovi, prepustimo univerzi in pa študentskim domovom. Iz tega
               vzroka predlagatelja nasprotujemo sprejetju tega amandmaja.</p>
            </sp>
            <sp xml:id="SDZ2-Redna-16-1999-10-20.sp139">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Želi še kdo razpravljati? Gospod minister, izvolite.</p>
            </sp>
            <sp xml:id="SDZ2-Redna-16-1999-10-20.sp140">

               <speaker>DR. PAVEL ZGAGA:</speaker>

               <p>Hvala za besedo, gospod predsedujoči. Sam bi želel prav tako opozoriti, da ne bi
               prišlo do disproporca s členom, ki ste ga malo prej že sprejeli, in sicer tisti člen,
               ki govori o lastnini in univerzah. Želel bi opozoriti, da imamo že v tem trenutku
               študentske domove dveh vrst, in sicer, če že hočete, tudi zasebne študentske domove,
               denimo, Svetega Stanislava v Ljubljani, ki ga na ta način seveda ne morete potegniti
               pod kapo univerze, ki je ljubljanska, državna institucija. Če vzamete nekoliko bolj
               podrobno v roke celoten sklop teh členov, ki regulirajo študentske domove, potem
               boste videli, da so te opcije ustrezno pripravljene in da omogočajo razvoj
               študentskih domov tako znotraj univerze - in takrat so tudi njena lastnina - kot tudi
               v zasebni sferi, tudi ob možnosti koncesioniranja. Hvala lepa.</p>
            </sp>
            <sp xml:id="SDZ2-Redna-16-1999-10-20.sp141">

               <speaker>PODPREDSEDNIK MIROSLAV LUCI:</speaker>

               <p>Hvala lepa, gospod minister. Ker ni želje po nadaljnji razpravi, jo zaključujem.
               Prehajamo na odločanje o amandmaju pod številko 1 k 8. členu. Ugotovimo prisotnost!
               <stage>(62 prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(37 poslancev.)</stage></p>
               <p>Ugotavljam, da amandma pod številko 1 ni sprejet.</p>
               <p>Odločamo še o 8. členu v celoti. Ugotovimo prisotnost! <stage>(57 prisotnih.)</stage></p>
               <p>Kdo je za 8. člen v celoti? <stage>(41 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je 8. člen v celoti sprejet.</p>
               <p>V razpravo dajem 9. člen in amandma pod številko 1 k 9. členu, ki ga predlaga skupina
               poslancev. Odpiram razpravo. Ker ni želje po razpravi, jo zaključujem. Prehajamo na
               odločanje. Ugotovimo prisotnost! <stage>(58 prisotnih.)</stage></p>
               <p>Kdo je za amandma pod številko 1 k 9. členu? <stage>(47 poslancev.)</stage> Je kdo proti? <stage>(1
               poslanec.)</stage></p>
               <p>Ugotavljam, da je amandma sprejet; ker je člen v celoti spremenjen, o njem ni treba
               glasovati</p>
               <p>V razpravo dajem amandma za novi 10.a člen; predlagatelj je skupina poslancev.
               Odpiram razpravo. Ker ni želje po razpravi, jo zaključujem. Prehajamo na odločanje o
               amandmaju za novi 10.a člen. Ugotovimo prisotnost! <stage>(58 prisotnih.)</stage></p>
               <p>Kdo je za? <stage>(43 poslancev.)</stage> Kdo je proti? <stage>(Nihče.)</stage></p>
               <p>Ugotavljam, da je novi 10.a člen sprejet.</p>
               <p>V razpravo dajem amandma za novi 11.a člen. Predlagatelj je Janez Mežan, ki želi svoj
               amandma tudi obrazložiti. Izvoli, kolega Mežan.</p>
            </sp>
            <sp xml:id="SDZ2-Redna-16-1999-10-20.sp142">

               <speaker>JANEZ MEŽAN:</speaker>

               <p>Hvala lepa. To dopolnilo se nanaša na 45. člen osnovnega zakona, ki govori, da
               predlog nacionalnega programa oblikuje vlada Republike Slovenije na podlagi
               strokovnih izhodišč, ki jih pripravi Svet za visoko šolstvo Republike Slovenije v
               sodelovanju s Svetom za znanost in tehnologijo Republike Slovenije. Sam predlagam, da
               se doda še Svet za kulturo. V pripravi strokovnih izhodišč za oblikovanje predloga
               nacionalnega programa je treba vključiti tudi predstavnike umetnostnega visokega
               šolstva, saj so umetniške akademije del visokega šolstva v katerih je umetniško
               ustvarjanje oziroma poustvarjanje podlaga za poučevanje. Tudi to dopolnilo predlaga
               Univerza v Ljubljani. Hvala.</p>
            </sp>
            <sp xml:id="SDZ2-Redna-16-1999-10-20.sp143">

               <speaker>PODPREDSEDNIK MIROSLAV LUCI:</speaker>

               <p>Hvala lepa, kolega Mežan. Rudi Moge, izvoli.</p>
            </sp>
            <sp xml:id="SDZ2-Redna-16-1999-10-20.sp144">

               <speaker>RUDOLF MOGE:</speaker>

               <p>Predsedujoči, hvala za besedo. Spoštovane poslanke in poslanci, predlagatelji
               nasprotujemo sprejemu tega dopolnila. Prvič, malo za šalo, zaradi tega, ker Svet za
               kulturo niti ni bil sposoben, da bi pripravil osnutek strokovnih izhodišč za kulturni
               program. Ampak če pustim šalo na stran. V zakonu o zagotavljanju javnega interesa na
               področju kulture, strokovni svet za kulturo ni tisti, ki bi bil kompetenten za
               izvedbo nacionalnega programa visokega šolstva. Če to zakonodajo spremenimo, moramo
               tudi drugo. Zaradi tega tukaj mi nasprotujemo.</p>
            </sp>
            <sp xml:id="SDZ2-Redna-16-1999-10-20.sp145">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Ni želje po razpravi, zaključujem razpravo, prehajamo na odločanje.
               Ugotavljamo prisotnost! Odločamo o amandmaju pod številko 1 za novi 11.a člen.
               Ugotavljamo prisotnost! <stage>(63 prisotnih.)</stage></p>
               <p>Kdo je za? <stage>(19 poslancev.)</stage> Kdo je proti? <stage>(33 poslancev.)</stage></p>
               <p>Amandma za novi 11.a člen ni sprejet.</p>
               <p>V razpravo dajem amandma za novi 11.b člen. Odpiram razpravo. Ni želje po razpravi,
               prehajamo na odločanje. Ugotavljamo prisotnost! <stage>(58 prisotnih.)</stage></p>
               <p>Kdo je za 11.b člen? <stage>(51 poslancev.)</stage> Kdo je proti? <stage>(1 poslanec.)</stage></p>
               <p>Ugotavljam, da je 11.b člen sprejet.</p>
               <p>V razpravo dajem amandma za novi 11.c člen poslanske skupine združene liste. Torej tu
               sta dva amandmaja, se izključujeta, ampak kot vidim iz klopi, gospod Veber, prvi je
               umaknjen. Torej ni razprave o prvem amandmaju, ampak je razprava in odločanje o
               drugem amandmaju, ki ga predlaga skupina poslancev. Ni želje po razpravi. Ja,
               izvolite, izvolite, oprostite. Kolegica dr. Hren-Vencelj.</p>
            </sp>
            <sp xml:id="SDZ2-Redna-16-1999-10-20.sp146">

               <speaker>DR. HELENA HREN-VENCELJ:</speaker>

               <p>11.c člen, torej oziroma amandma združene liste pravi, da naj bi bili visokošolski
               učitelji tudi lektorji in višji lektorji. To se pravi, fakulte..., osebe s fakultetno
               izobrazbo, brez doktorata znanosti, ki je pogoj za to, da si lahko učitelj na
               fakulteti. Ja, v redu.</p>
            </sp>
            <sp xml:id="SDZ2-Redna-16-1999-10-20.sp147">

               <speaker>PODPREDSEDNIK MIROSLAV LUCI:</speaker>

               <p>Umaknjen je.</p>
            </sp>
            <sp xml:id="SDZ2-Redna-16-1999-10-20.sp148">

               <speaker>DR. HELENA HREN-VENCELJ:</speaker>

               <p>Potem se, potem pa hva.., prav. Samo v amandmaju, v naslednjem amandmaju se doda pa
               tudi besedi "ter lektor" zopet. To je amandma skupine poslancev v oklepaju Moge
               Rudolf. V razpravi je bilo to sicer na odboru sprejeto, vendar je takoj po končanem
               glasovanju ljubljanska univerza rekla: "S trem degradiramo univerzo."</p>
            </sp>
            <sp xml:id="SDZ2-Redna-16-1999-10-20.sp149">

               <speaker>PODPREDSEDNIK MIROSLAV LUCI:</speaker>

               <p>Hvala lepa za opozorila, ampak razprava o prvem amandmaju. Torej te razprave ni, ker
               je umaknjen in ga ni. O njem se ne bo razpravljalo, niti odločalo, ampak je amandma
               pod številko 2. Želi še kdo razpravljati? O amandmaju pod številko 2, skupine
               poslancev. Rudi Moge, izvoli.</p>
            </sp>
            <sp xml:id="SDZ2-Redna-16-1999-10-20.sp150">

               <speaker>RUDOLF MOGE:</speaker>

               <p>Hvala lepa. Predlagatelja sva ta amandma vložila na pobudo sindikatov, na pobudo
               lektorjev in pa na pobudo tudi nekaterih poslanskih skupin in ne nazadnje univerze
               zaradi tega, ker na univerzi so zaradi pomanjkljivega znanja tujih jezikov zdajle,
               torej v programe uvedeni tudi moduli, ker imajo tuj jezik, ali angleški jezik
               strokovno, ali kakšen drug jezik. In ta tuj jezik uči ponavadi profesor iz srednje
               šole, ali pa mogoče kak magister, ali pa doktor, če se je izobrazil. In ta uči, torej
               je učitelj, je visokošolski učitelj, zaradi tega mislimo, da je pametno, da jih damo
               v rang visokošolskih učiteljev, če učijo. Če pa učijo in niso v tem rangu, se mi zdi,
               da jim ne pripada tisti status za delo, ki ga opravljajo. Zaradi tega je ta amandma
               povezan tudi z amandmajem na strani 10, pod točko 3 in se mi zdi pametno, da enkrat
               ta status teh lektorjev tudi na ta način rešimo. Takrat ko smo obravnavali te stvari,
               so se sindikati, študentje in tudi obe univerzi strinjali, da se njihov status reši
               na tak način. Seveda pa tile potem odpadejo v naslednjih členih, kot boste videli,
               pri 11.c členu naprej v postopku habilitacije. Torej so visokošolski učitelji, ampak
               nima te habilitacije, kot jih imajo ti, ki imajo akademske nazive.</p>
            </sp>
            <sp xml:id="SDZ2-Redna-16-1999-10-20.sp151">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Gospod Demšar izvoli.</p>
            </sp>
            <sp xml:id="SDZ2-Redna-16-1999-10-20.sp152">

               <speaker>VINCENCIJ DEMŠAR:</speaker>

               <p>Hvala za besedo. Torej tisti, ki smo obiskovali kakšne fakultete, se spomnimo raznih
               lektorjev. Lektorji so, ki pridejo in je nekaj časa na fakulteti in odide. To je
               nekaj običajnega in sedaj to, kar je povedal tudi gospod Moge, ga razumem, če je to
               sindikat posegel v to zadevo, pa še dodatno razumem, za kaj gre, če se je sindikat za
               to zavzel. V tem pogledu mislim, da je pravica sindikata, da se zavzema za svoje
               ljudi. Vendar mi danes govorimo o dopolnitvi zakona o visokem šolstvu.</p>
               <p>Ali lektorji, ki bodo nekaj časa na fakulteti, spadajo med visoko šolskeučitelje ali
               ne? Mislim, da je logika, kdo je lahko visokošolski učitelj, kdo pa ni. S tem,
               oprostite, jaz mislim, če razmislimo, da je to v bistvu potem tudi neka degradacija
               sploh tega ne bom rekel sloja, ampak te skupine ljudi, ki so kot profesorji z
               ustrezno izobrazbo kot res profesorji na fakultetah. Tam res poznamo razne range.
               Vendar, da lektorje damo zraven, gospod Moge, mislim, da to ni najboljša rešitev in
               predlagam, da takega amandmaja ne podprete. Hvala lepa.</p>
            </sp>
            <sp xml:id="SDZ2-Redna-16-1999-10-20.sp153">

               <speaker>PODPREDSEDNIK MIROSLAV LUCI:</speaker>

               <p>Hvala lepa. K razpravi se prijavlja najprej gospod Jelinčič. Izvoli.</p>
            </sp>
            <sp xml:id="SDZ2-Redna-16-1999-10-20.sp154">

               <speaker>ZMAGO JELINČIČ:</speaker>

               <p>Hvala lepa za besedo. Tudi jaz ne bom podprl tega amandmaja. Sodim, da je status
               visokošolskega učitelja določen in zahteva določeno izobrazbo. Pri lektorjih, ki
               slučajno nekaj časa poučujejo tuj jezik, ni rečeno, da ima ta to izobrazbo kakor je
               povedal gospod Moge že sam. Zato mislim, da pristajati na pritiske sindikata, ki hoče
               si zagotoviti en določen status, ne smemo pristati in to nikakor ne gre. Mislim, da
               ta amandma bi bilo najbolj smiselno, gospod Moge, če ga umaknete.</p>
            </sp>
            <sp xml:id="SDZ2-Redna-16-1999-10-20.sp155">

               <speaker>PODPREDSEDNIK MIROSLAV LUCI:</speaker>

               <p>Hvala lepa kolegu Jelinčiču. Pred vami gospa Hrenova je bil gospod Beuerman. Potem
               ste takoj vi. Izvoli.</p>
            </sp>
            <sp xml:id="SDZ2-Redna-16-1999-10-20.sp156">

               <speaker>RICHAR BEUERMANN:</speaker>

               <p>Pravzaprav sem nekoliko prezgodaj roko dvignil, ker sem videl, da se je priglasil
               tudi minister. Želel sem namreč slišati mnenje vlade okoli tega. Hvala.</p>
            </sp>
            <sp xml:id="SDZ2-Redna-16-1999-10-20.sp157">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Gospa Hren-Vencelj. Potem minister.</p>
            </sp>
            <sp xml:id="SDZ2-Redna-16-1999-10-20.sp158">

               <speaker>DR. HELENA HREN-VENCELJ:</speaker>

               <p>Gospoda! Visokošolski učitelj ali univerzitetni učitelj ni kar tako tak naslov
               oziroma tak status ne moreš dobiti kar tako, samo da si naredil fakulteto, temveč je
               potrebno tudi znanstveno raziskovalno delo in določene pedagoške izkušnje. Kriteriji
               za podelitev najprej izrednega, rednega docenta, izrednega profesorja, rednega
               profesorja - vsaka taka sarža traja 5 let, če si izpolnil vse pogoje, niso kar tako.
               Zato jaz mislim, da sami sebi oziroma naši inteligenci znižujemo ugled. Moram reči
               tako. Torej, če hočeš, da si izvoljen v izrednega docenta, to se pravi najnižja sarža
               med učiteljskim kadrom, moraš imeti določene točke v SCI, točke in moraš določen
               input faktor imeti, kar pomeni določeno odzivnost tvoje raziskovalne dejavnosti v
               svetovni literaturi in moraš imeti toliko in toliko pedagoških izkušenj. Torej jaz
               mislim, da to ni mogoče kar tako briskirati. Zdaj bomo pa rekli, zdaj je pa lahko
               praktično vsak z isto pravico lahko nek strojni inženir, pride na fakulteto in reče,
               jaz sem pa zdaj učitelj.</p>
            </sp>
            <sp xml:id="SDZ2-Redna-16-1999-10-20.sp159">

               <speaker>PODPREDSEDNIK MIROSLAV LUCI:</speaker>

               <p>Hvala lepa, kolegica. Bi pa sedaj dali besedo ministru za šolstvo in šport, dr.
               Zgagi. Izvolite.</p>
            </sp>
            <sp xml:id="SDZ2-Redna-16-1999-10-20.sp160">

               <speaker>DR. PAVEL ZGAGA:</speaker>

               <p>Hvala lepa za besedo. Na začetku bi vendarle želel opozoriti, da se tudi na tem
               področju stvari spreminjajo, Slovenci imamo na sploh več izobrazbe, kot smo jo imeli
               v preteklosti in med lektorji na slovenskih univerzah lahko tudi že najdemo magistre
               in doktorje znanosti. Vendar ni to ključna točka, na katero bi v zvezi s tem želel
               opozoriti, pač pa gre za neko drugo zadevo. Ta predlog je bil usklajen na okrogli
               mizi vseh partnerjev, ki sem jih že uvodoma namenil in vlada podpira ta amandma
               predlagateljev. Želel bi pa pri tem posebej poudariti, da s tem samo nominalno
               postavljamo možnosti, da se univerza znotraj habilitacijskih kriterijev, ki jih ima,
               opredeli prav natančno o tistih stvareh, o katerih je dr. Hren-Vencelj tu govorila,
               to se pravi o stopnji izobrazbe, o pedagoških izkušnjah, o referencah. V teh
               pogovorih, da ne bom predolg, bi rekel samo tole. Ena od argumentacij je bila, da bi
               se oblikoval mogoče tudi status višjega in nižjega lektorja, nekaj temu podobnega,
               zadaj za tem pravzaprav vendarle stoji dejstvo, da tudi med tem delom učiteljskega
               osebja imamo ljudi z izjemno visokimi in tudi mednarodno potrjenimi referencami. To
               je bila stvar, ki jemene osebno prepričala. Vsekakor pa ostane pristojnost
               habilitacijske komisije ene ali druge univerze, da k posameznim predlogom da ali pa
               ne da soglasja. Jaz sem prepričan, da tisti kandidati, ki ne bodo visokih referenc
               izpolnjevali, takšnega soglasja na tej komisiji gotovo ne bodo dobili. Hvala.</p>
            </sp>
            <sp xml:id="SDZ2-Redna-16-1999-10-20.sp161">

               <speaker>PODPREDSEDNIK MIROSLAV LUCI:</speaker>

               <p>Hvala lepa, gospod minister. Še replika gospod Moge, gospod Demšar.</p>
            </sp>
            <sp xml:id="SDZ2-Redna-16-1999-10-20.sp162">

               <speaker>RUDOLF MOGE:</speaker>

               <p>Predsedujoči, hvala lepa za besedo. Spoštovana gospa Hren-Vencelj, od vas nisem
               pričakoval, da se boste tako nizkotno izražali o diplomiranih strojnih inženirjih, ki
               seveda v kontekstu tega zakona ne pridejo v poštev, da bi bili lektorji. Bistvena
               razlika je v sledečem. Zdaj veljavni zakon uvršča lektorje med visokošolske
               sodelavce, kjer so asistent, višji strokovni sodelavec, strokovni sodelavec in
               učitelj veščin, to je tisti, ki jih učijo, pod narekovaji rečeno, telesne vzgoje, tja
               ga zdaj uvršča. In ni imel doslej, ko je bil, torej uvrščen v visokošolskega
               sodelavca, ni imel pogojev za izvolitev, kijih pa morajo imeti visokošolski učitelji.
               Torej lektorji samostojno učijo, ocenjujejo, razvijajo predmet, kot: docent, izredni
               profesor in redni profesor, medtem ko ti, ki sem jih prej navedel, to so: asistent,
               strokovni svetnik in tako naprej, teh del ne opravljajo. Treba je povedati, da se med
               visokošolske učitelje na visokih strokovnih šolah štejejo tudi predavatelji in višji
               predavatelji, torej so tudi ti, in da je, potem, če bomo sprejeli amandma, ki smo ga
               predlagali k 52. členu, bomo morali - ker so povezani - 54. člen spremeniti tako, da
               bomo lektorje brisali iz visokošolskih sodelavcev in bomo morali popraviti še v 55.
               členu v pogojih za izvolitev tudi naslednjo dikcijo: "V naziv lektorja je lahko
               izvoljen," - torej ni lektor sam po sebi - "kdor ima: prvič, visoko izobrazbo in
               preverjene pedagoške sposobnosti". Mislim pa, da imata univerzi pri preverjanju
               pedagoških sposobnosti dovolj tnala in nakovala v rokah, da bosta dali od sebe
               oziroma izvolili kvaliteten kader. Zaradi tega še vedno vztrajam pri amandmaju
               skupine poslancev.</p>
            </sp>
            <sp xml:id="SDZ2-Redna-16-1999-10-20.sp163">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Replika, kolega Demšar.</p>
            </sp>
            <sp xml:id="SDZ2-Redna-16-1999-10-20.sp164">

               <speaker>VINCENCIJ DEMŠAR:</speaker>

               <p>Repliciram ministru dr. Zgagi, ko je povedal, da so med lektorji tudi ljudje, ki
               imajo višje range izobrazbe. Če postavim konkreten primer: recimo, da pride iz
               Argentine Slovenec, ki je končal doktorat znanosti, ampak v Ljubljani ne bo takoj
               dobil službe, pa se bo zaposlil kot učitelj španščine, ki jo dobro obvlada. Ta
               učitelj bo v Ljubljani samo lektor in nič drugega; on bo tisto svoje znanje, kar se
               tiče jezika - bo to poučeval, ne glede na to, da ima ne vem kakšno izobrazbo in
               habilitacijo tudi kje drugod. Zato mislim, da ne glede na to, kakšno ima kdo
               izobrazbo, ga moramo vzeti, kaj on poučuje, kaj ima, recimo, visoka šola od
               njega.</p>
               <p>Kar se pa tiče učitelja veščin, mislim, da bi morali biti pa tudi zelo previdni.
               Danes sem tu že dvakrat slišal, da je poslanec rekel malo za šalo - torej, jaz pa
               zares za šalo to povem - moj kolega dr. Bogataj, ki ima res pravi smisel za
               etnologijo, bo potem lahko kakšno gospo, ki v Dražgošah zna peči dražgoški kruhek <stage>(to
               je posebna veščina)</stage> - bo lahko postala tudi lektorica potem v nadaljevanju pri
               gospodu Bogataju. Ampak, kot sem rekel, to je res za šalo. Ampak pri takih stvareh -
               hočem samo povedati, vsaka stvar ima nekaj resnice - pri takih stvareh bi morali biti
               zelo previdni, na kakšen nivo se bomo spustili, da je kdo še lektor. Torej, nekaj
               veščine - ali to spada pod lektorstvo, v to se ne bi vtikal, ampak je pa res
               vprašaljivo. Zato se mi toliko bolj vprašljivo zdi, da bomo sedaj tega lektorja
               dvignili tja, kot ga nekateri hočete. Pa nimam nič proti lektorjem; imam kolege
               lektorje in sem jim to tudi povedal, tako da ne boste rekli, da se to ve, ampak
               različna mnenja so, pa če je tu sindikat, ki pravi, da bi to šlo noter, jih popolnoma
               razumem. Samo bodimo pa mi tisti, ki bomo rekli, da do neke meje stvari lahko gredo,
               ne pa v nadaljevanje. In mislim, da tu, gospod Moge, nimate prav.</p>
            </sp>
            <sp xml:id="SDZ2-Redna-16-1999-10-20.sp165">

               <speaker>PODPREDSEDNIK MIROSLAV LUCI:</speaker>

               <p>Hvala lepa. To je bila replika gospoda Demšarja. Gospa Vencljeva, še vztrajate na
               repliki ali se odpovedujete? Dvignila ste roko pri izvajanju gospoda Mogeta. <stage>(Ne
               želi.)</stage> Želi še kdo razpravljati? <stage>(Ne želi.)</stage> Zaključujem razpravo.</p>
               <p>Prehajamo na odločanje o amandmaju pod številko 2 za novi 11.c člen. Ugotavljamo
               prisotnost! <stage>(55 prisotnih.)</stage></p>
               <p>Kdo je za amandma pod številko 2 za novi 11.c člen? <stage>(34 poslancev.)</stage> Kdo je proti? <stage>(22
               poslancev.)</stage></p>
               <p>Amandma pod številko 2 za novi 11.c člen je sprejet.</p>
               <p>Ta pa je vsebinsko povezan z amandmajem pod številko 3 za novi 11.č člen.
               Predvidevam, da bo poslanska skupina združene liste umaknila tudi amandma pod točko 2
               za novi 11.č člen. Bomo se za to odločili kasneje.</p>
               <p>Torej, bomo šli na glasovanje o vezanem amandmaju pod številko 3 za novi 11.č člen,
               na strani 10, prav tako skupine poslancev. Odpiram razpravo. Ni želje za razpravo.
               Izvoli, je želja, kolega Mežan.</p>
            </sp>
            <sp xml:id="SDZ2-Redna-16-1999-10-20.sp166">

               <speaker>JANEZ MEŽAN:</speaker>

               <p>Hvala lepa. Ker smo prej rekli, da je 11.b člen, ki smo ga prej sprejeli, povezan s
               členom 11.c, seveda bomo ves problem rešili, če bomo podprli amandma pod 11.b, ki ga
               tudi sam podpiram - amandma združene liste, kjer med visokošolske sodelavce tudi
               uvršča laborante in bibliotekarje, predvsem mislim tukaj za bibliotekarje, da je to
               zelo prav. Če podpremo to dopolnilo, potem o 11.c sploh ni treba glasovati.</p>
            </sp>
            <sp xml:id="SDZ2-Redna-16-1999-10-20.sp167">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Da, predhodno bo potrebno preveriti, ali je umaknjen amandma pod številko
               2. To je amandma poslanske skupine združene liste. <stage>(Ni umaknjen.)</stage> Torej bomo tudi o
               njem glasovali.</p>
               <p>Potem moramo prvo glasovati o amandmaju pod številko 2 ter o amandmaju na ta amandma,
               ta je pod številko 1. Odpiram razpravo! Ni razprave. Prehajamo na odločanje za novi
               11.č člen. Najprej amandma na amandma, predlagatelj je matično delovno telo.
               Ugotavljamo prisotnost! <stage>(51 prisotnih.)</stage></p>
               <p>Kdo je za? Se opravičujem. Pojavilo se vprašanje, o čem glasujemo, zato bomo še
               enkrat obrazložili.</p>
               <p>Glasujemo, ker so amandmaji vezani. Torej, tretji amandma pod številko 3 za novi 11.č
               člen je vezan na amandma pod številko 2, ta je amandmiran z amandmajem na amandma, to
               je številka 1. Moramo začeti po vrsti. Zato moramo najprej glasovati o amandmaju pod
               številko 1, to je amandma matičnega delovnega telesa na amandma poslanske skupine
               združene liste pod številko 2. Ali lahko preidemo na odločanje?Razprava je
               zaključena. Prehajamo na odločanje. Ugotavljamo prisotnost! <stage>(51 prisotnih.)</stage></p>
               <p>Kdo je za amandma na amandma pod številko 1 za novi 11.č člen? <stage>(21 poslancev.)</stage> Je kdo
               proti? <stage>(33 poslancev.)</stage></p>
               <p>Ugotavljam, da amandma na amandma ni sprejet.</p>
               <p>Prehajamo na odločanje o amandmaju pod številko 2 za novi 11.č člen. Ugotavljamo
               prisotnost! V kolikor je ta amandma sprejet, je tretji brezpredmeten. <stage>(53
               prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(31 poslancev.)</stage></p>
               <p>Ugotavljam, da amandma pod številko 2, ni sprejet.</p>
               <p>Sedaj prehajamo na odločanje o amandmaju pod številko 3 za novi 11.č člen.
               Ugotavljamo prisotnost! <stage>(51 prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(12 poslancev.)</stage></p>
               <p>Ugotavljam, da je amandma pod številko 3, sprejet.</p>
               <p>Gre za novi 11.č člen.</p>
               <p>In prehajamo oziroma v razpravo dajem amandma za novi 11.d člen. Skupina poslancev ga
               predlaga, prvopodpisani je Rudi Moge. Razprava je odprta. Želi kdo razpravljati? <stage>(Ne
               želi.)</stage> Zaključujem, prehajamo na odločanje. Ugotavljamo prisotnost! <stage>(46
               prisotnih.)</stage></p>
               <p>Kdo je za amandma pod številko 1 za 11.d člen? <stage>(37 poslancev.)</stage> Kdo je proti? <stage>(6
               poslancev.)</stage></p>
               <p>Ugotavljam, da je amandma za novi 11.d člen sprejet.</p>
               <p>Ta amandma je vsebinsko povezan z amandmajem istega predlagatelja za novi 11.e člen.
               In zato dajem v razpravo 11.e člen in prvi amandma. Želi kdo razpravljati? <stage>(Ne želi.)</stage>
               Zaključujem, prehajamo na odločanje. <stage>(37 prisotnih.)</stage> Ponovimo prisotnost. Drugič
               ugotavljamo prisotnost! Prepočasi, stiska ja. <stage>(51 prisotnih.)</stage></p>
               <p>Kdo je za? <stage>(37 poslancev.)</stage> Kdo je proti? <stage>(6 poslancev.)</stage></p>
               <p>Ugotavljam, da je amandma pod število 1 za novi 11.e člen sprejet.</p>
               <p>Odločamo še o amandmaju pod številko 2. Predlagatelj je poslanska skupina
               demokratične stranke upokojencev. Ugotavljamo prisotnost! <stage>(47 prisotnih.)</stage></p>
               <p>Kdo je za? <stage>(21 poslancev.)</stage> Kdo je proti? <stage>(27 poslancev.)</stage></p>
               <p>Amandma pod številko 2 ni sprejet.</p>
               <p>V razpravo dajem 14. člen in en amandma skupine poslancev. K temu amandmaju sta pa
               vložena dva amandmaja na amandma. Prvo je amandma na amandma matičnega delovnega
               telesa, drugi je amandma na amandma gospe Hren-Vencelj. Amandmaja na amandma se med
               seboj izključujeta. Če je sprejet prvi amandma na amandma, o drugem ne odločamo.
               <stage>(Nemir v dvorani.)</stage> Odpiram razpravo in mir v dvorani. Prehajamo na odločanje. Ni
               želje o... Ja, izvolite, nisem videl, oprostite. Želite, gospa kolegica
               Hren-Vencelj.</p>
            </sp>
            <sp xml:id="SDZ2-Redna-16-1999-10-20.sp168">

               <speaker>DR. HELENA HREN-VENCELJ:</speaker>

               <p>73. člen temeljnega zakona ureja financiranje oziroma financira javne službe. Gospod
               predlagatelj oziroma gospod in gospa predlagateljica sta pripravila amandma na 73.
               člen, v katerem pa želimo z amandmajem na amandma spremeniti vsebino tretjega
               odstavka njihovega amandmaja, s tem da menimo, da bi v postopku priprave državnega
               proračuna za univerzo in samostojne visokošolske inštitucije bilo potrebno oba
               resorja, iz katerih se napaja visoko šolstvo, to se pravi resor, ki pokriva šolstvo,
               in resor, ki pokriva raziskave in tehnološki razvoj, nekako pritegniti v financiranje
               in pa da bi se financiranje opredeljevalo na osnovi vsaj triletnih programov
               pedagoškega in znanstvenoraziskovalnega dela.</p>
               <p>Tisti, ki ste bili na odboru za znanost in razvoj, ko smo obravnavali predlog zakona
               o spodbujanju tehnološkega razvoja, dobro veste, da ministrstvo za znanost in
               tehnologijo stremi k temu, da bi financiranje uredilo na daljši čas, kajti praktično
               vsi razvojni projekti, pa naj bodo to temeljni ali aplikativni, so najmanj za tri
               leta, če ne že za pet let. Ti projekti so finančno vrednoteni, preden so sploh
               sprejeti, in vemo, kakšna sredstva se bodo v naslednjih treh ali naslednjih petih
               letih potrebovala, zato bi bilo te stvari bolje opredeliti za nek daljši člen.</p>
               <p>Namreč, pri tem se dogaja to, da pravzaprav eno ministrstvo drugemu gleda pod zobe,
               da temu grdo rečem. Skratka, da prihaja do slabe volje in nepotrebnega nasprotovanja
               glede na to, da je visoko šolstvo financirano iz dveh virov; torej, da je temelj za
               visokošolsko dejavnost znanstvenoraziskovalna dejavnost in pedagoška. To se pravi, da
               imata približno enako teže, če ne raziskovalna celo večjo težo. Ravno zaradi tega sem
               nasprotovala prejšnjemu amandmaju v zvezi z lektorstvom. Mislim, da je te stvari
               treba bolje opredeliti, da ne bi prišlo v bodoče tudi do teh razhajanj in različnih
               načinov pogleda financiranja visokega šolstva.</p>
            </sp>
            <sp xml:id="SDZ2-Redna-16-1999-10-20.sp169">

               <speaker>PODPREDSEDNIK MIROSLAV LUCI:</speaker>

               <p>Hvala lepa gospe Vencljevi. K razpravi se je prijavil še Rudi Moge.</p>
            </sp>
            <sp xml:id="SDZ2-Redna-16-1999-10-20.sp170">

               <speaker>RUDOLF MOGE:</speaker>

               <p>Predsedujoči, hvala lepa. Spoštovane poslanke in poslanci! Predlagatelja ne podpirava
               ne prvega ne drugega amandmaja na amandma iz sledečih razlogov. 73. člen nekako
               definira financiranje javnih visokošolskih zavodov in pravi tudi v enem izmed teh
               odstavkov, da sredstva za študijsko in obštudijsko dejavnost se določijo ob
               upoštevanju: prvič - študijskega področja, drugič - števila vpisanih študentov v
               študijskem letu in tretjič - diplomantom v preteklem koledarskem letu. Zdaj ti pa
               pravijo, da bi za državni proračun, da bi zavodi, to se pravi fakultete, predložili
               vladi finančno ovrednoten 3-letni program pedagoškega in raziskovalnega dela.
               Nemogoče je, da bodo fakultete 3 leta vnaprej vedele, koliko bodo imele vpisanih
               študentov, koliko diplom bodo opravili, kar je zelo važen ključ tukaj pri
               razdeljevanju sredstev, in tudi naš finančni lobi, vključno z gospodom Kopačem ve, da
               3-letne napovedi pri financiranju se v proračunu ne obnesejo.</p>
               <p>Glede na rešitve, ki jih imamo tukaj v predlaganem amandmaju 73. člena za
               financiranje javnih visokošolskih zavodov, se izključujejo pravzaprav po odstavkih s
               tem, kar predlagajo predlagatelji za prvi amandma in za drugi amandma. Zaradi tega mi
               teh dveh amandmajev na amandma ne podpiramo.</p>
            </sp>
            <sp xml:id="SDZ2-Redna-16-1999-10-20.sp171">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Gospod minister, dr. Zgaga, izvolite.</p>
            </sp>
            <sp xml:id="SDZ2-Redna-16-1999-10-20.sp172">

               <speaker>DR. PAVEL ZGAGA:</speaker>

               <p>Hvala za besedo. Spoštovane poslanke in poslanci! Želel bi opozoriti predvsem na
               morebitno nekonsistenco, ki lahko nastane pri glasovanju o teh treh amandmajih. Gre
               za naslednjo zadevo. Gre za: z ene strani študijski program, če tako ga imenujem, in
               z druge strani znanstvenoraziskovalni program. Znanstvene raziskave so financirane,
               tako na univerzi kot tudi na inštitutih, na podlagi zakona o raziskovalni dejavnosti.
               Medtem ko zakon o visokem šolstvu je podlaga za financiranje študijske dejavnosti, v
               kateri je pomemben del pač tisti integralni del raziskovalne dejavnosti, ki je nujen,
               da bi potek pedagoškega procesa lahko potekal.</p>
               <p>Stvar, na katero želim posebej opozoriti pri tem, je načelo, da bi univerzi v
               Sloveniji zaslužili, kar se tiče znanstvenih projektov, neko dalj časa trajajoče
               obdobje - je načelo, ki ga tudi sam podpiram - vendar ga boste morali vzeti v roke
               takrat, ko boste tu obravnavali spremembe zakona o raziskovalni dejavnosti. Tu, na
               tem mestu nam ne bodo prav čisto nič pomagali. Besedilo, naj še enkrat povem, ki ga
               najdete v predlogu temeljnega teksta 73. člena, govori o pedagoškem in z njim
               povezanim znanstvenoraziskovalnim, umetniškim in strokovnim delom; to je tisti del,
               ki ne prihaja iz MZT-ja, da ne bi bilo nesporazuma, zato vas prosim, da se te
               morebitne nekonsistence zavedate in glasujete za amandma pod številko 3. Hvala
               lepa.</p>
            </sp>
            <sp xml:id="SDZ2-Redna-16-1999-10-20.sp173">

               <speaker>PODPREDSEDNIK MIROSLAV LUCI:</speaker>

               <p>Hvala lepa, gospod minister. Ni želje za razpravo. Zaključujem razpravo in prehajamo
               na odločanje. Ugotavljamo prisotnost! <stage>(45 prisotnih.)</stage> Drugič ugotavljamo prisotnost!
               <stage>(44 prisotnih.)</stage></p>
               <p>10 minut odmora. Nadaljujemo ob 16.33 uri.</p>
               <stage type="time">(Seja je bila prekinjena ob 16.24 uri in se je nadaljevala ob 16.36 uri.)</stage>
            </sp>
            <sp xml:id="SDZ2-Redna-16-1999-10-20.sp174">

               <speaker>PODPREDSEDNIK MIROSLAV LUCI:</speaker>

               <p>Spoštovane kolegice in spoštovani kolegi, tretjič ugotavljamo prisotnost, in to pred
               glasovanjem o amandmaju pod številko 1 k 14. členu. Ugotovimo prisotnost! <stage>(68
               prisotnih.)</stage></p>
               <p>Kdo je za amandma pod številko 1 k 14. členu? <stage>(28 poslancev.)</stage> Je kdo proti? <stage>(31
               poslancev.)</stage></p>
               <p>Ugotavljam, da amandma pod številko 1, to je amandma na amandma, ni sprejet.</p>
               <p>Prehajamo na odločanje o amandmaju pod številko 2, to je amandma na amandma.
               Ugotovimo prisotnost! <stage>(60 prisotnih.)</stage></p>
               <p>Kdo je za amandma na amandma pod številko 2? <stage>(22 poslancev.)</stage> Je kdo proti? <stage>(30
               poslancev.)</stage></p>
               <p>Ugotavljam, da amandma na amandma ni sprejet.</p>
               <p>Ostane nam še amandma pod številko 3 k 14. členu. Ugotovimo prisotnost! <stage>(56
               prisotnih.)</stage></p>
               <p>Kdo je za? <stage>(48 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je amandma pod številko 3 sprejet; člen je v celoti spremenjen, tako
               da o njem ni treba posebej odločati.</p>
               <p>V razpravo dajem 15. člen in amandma k temu členu pod številko 2 ter amandma na
               amandma pod številko 1. Odpiram razpravo. Ker ni želje po razpravi, prehajamo na
               odločanje. Ugotovimo prisotnost! <stage>(60 prisotnih.)</stage></p>
               <p>Kdo je za amandma na amandma pod številko 1? <stage>(20 poslancev.)</stage> Je kdo proti? <stage>(32
               poslancev.)</stage></p>
               <p>Ugotavljam, da amandma na amandma ni sprejet.</p>
               <p>Prehajamo na odločanje o amandmaju pod številko 2. Ugotavljamo prisotnost! <stage>(59
               prisotnih.)</stage></p>
               <p>Kdo je za amandma pod številko 2? <stage>(47 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma pod številko 2, sprejet.</p>
               <p>Člen je v celoti spremenjen, o njem v celoti ni potrebno posebej glasovati.</p>
               <p>V razpravo dajem 16. člen, ki ima en amandma in pod številko 2 in amandma na amandma
               pod številko 1. Odpiram razpravo. Ni razprave oziroma ni želje za razpravo. Prehajamo
               na odločanje. Ugotavljamo prisotnost! <stage>(57 prisotnih.)</stage></p>
               <p>Kdo je za amandma na amandma pod številko 1? <stage>(11 poslancev.)</stage> Je kdo proti? <stage>(34
               poslancev.)</stage></p>
               <p>Ugotavljam, da amandma na amandma ni sprejet.</p>
               <p>Prehajamo na odločanje o amandmaju pod številko 2. Ugotavljamo prisotnost! <stage>(56
               prisotnih.)</stage></p>
               <p>Kdo je za amandma pod številko 2? <stage>(47 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma pod številko 2, sprejet.</p>
               <p>Člen je v celoti spremenjen, zato ni potrebno posebej glasovati.</p>
               <p>V razpravo dajem 17. člen in amandma k 17. členu. Ali želi kdo razpravljati? <stage>(Ni
               prijave.)</stage> Zaključujem in prehajamo na odločanje. Ugotavljamo prisotnost! <stage>(57
               prisotnih.)</stage></p>
               <p>Kdo je za amandma pod številko 1 k 17. členu? <stage>(47 poslancev.)</stage> Je kdo proti? <stage>(1
               poslanec.)</stage></p>
               <p>Ugotavljam, da je amandma sprejet.</p>
               <p>Tu je potrebno glasovati še o 17. členu v celoti. Ugotavljamo prisotnost! <stage>(61
               prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je 17. člen sprejet.</p>
               <p>Prehajamo na amandma k 18. členu, v pregledu ga nimate. Lahko bi bil na 16. strani,
               ampak ga imate na klopi posebej. 20.10. je bil predložen amandma k zakonu o
               spremembah in dopolnilu zakona o visokem šolstvu pod številko 19, datiran 19.10.1999,
               poslanske skupine SKD, ki govori: člen se črta. Odpiram razpravo. Imate ga in ste ga
               našli na klopeh. Gospa Hren-Vencelj, ali ste želeli razpravljati? Izvolite.</p>
            </sp>
            <sp xml:id="SDZ2-Redna-16-1999-10-20.sp175">

               <speaker>DR. HELENA HREN-VENCELJ:</speaker>

               <p>Rada bi opozorila na mnenje sekretariata, ki poudarja, da ustava v drugem odstavku
               58. člena, v katerem opredeljuje financiranje državnih visokih šol. V ustavi namreč
               pravi, da mora to urejati zakon, ne pa nek pod zakonski akt, ki naj a naj sprejela
               vlada. Tako namreč naj bi zdaj stvari bile urejene. Torej, da je z ustavo pridržano
               zakonu in zato vlada ne more sprejemati originalnih predpisov, s katerimi bi urejala
               področje financiranja visokega šolstva. Čeprav je to financiranje sicer delno že
               urejeno z nekaj splošnimi zakonskimi kriteriji, pa je treba, kot pravi sekretariat,
               ob nadaljnji ustavni omejitvi, da vlada s svojimi predpisi ne more posegati v pravice
               in obveznosti državljanov. A ne? Pravi; podrobneje urediti. To je bilo zdaj v teh
               poskusih bolj ali manj zagotovljeno, tako da mislim, da je člen, ki govori o tem,
               zato nepotreben.</p>
            </sp>
            <sp xml:id="SDZ2-Redna-16-1999-10-20.sp176">

               <speaker>PODPREDSEDNIK MIROSLAV LUCI:</speaker>

               <p>Hvala lepa kolegici Vencljevi. Kolega Rudi Moge in nato gospod minister.</p>
            </sp>
            <sp xml:id="SDZ2-Redna-16-1999-10-20.sp177">

               <speaker>RUDOLF MOGE:</speaker>

               <p>Hvala lepa. Posredno smo o tem členu že glasovali takrat, ko smo sprejeli eno
               dopolnilo, ki je govorilo o tem, da namesto da bi svet za visoko šolstvo razpravljal
               o standardih, normativih, zdajle razpravlja ravno o tem, kar mu tale člen, ki je v
               tem dopolnilu predlagan, da se črta, naložen. Gre za to tudi, kar smo sprejeli pri
               financiranju, tako da se bo sedajle financiral program na univerzi po - kot sem že
               prej omenil - študijskem programu, število vpisanih študentov in število diplomantov;
               prej, v prejšnjem, je bilo pa eno izmed meril za financiranje - v glavnem so bili
               standardi, normativi oziroma zaposleni na višjih in visokih šolah, ker so vmes že
               sedaj sprejeti amandmaji to spremenili in smo to financiranje nekako opredelili tako,
               kot je v zakonu zapisano, kot sem prejle omenil, ni pa nikjer izvedbenega akta, je
               treba v zakonu napisati, kdo bo izvedel to, kar smo v zakonu sprejeli, da bo potem
               operativno omogočen dostop do proračuna oziroma do sredstev, ki jih bo vlada dala v
               proračun za univerze.</p>
               <p>Če ta člen črtamo, kar je predlagateljica predlagala, potem bomo sprejeli zakon, ki
               ne bo izvedljiv. Zato predlagatelja nasprotujema temu dopolnilu.</p>
            </sp>
            <sp xml:id="SDZ2-Redna-16-1999-10-20.sp178">

               <speaker>PODPREDSEDNIK MIROSLAV LUCI:</speaker>

               <p>Hvala lepa. Gospod minister, dr. Zgaga.</p>
            </sp>
            <sp xml:id="SDZ2-Redna-16-1999-10-20.sp179">

               <speaker>DR. PAVEL ZGAGA:</speaker>

               <p>Hvala za besedo. Rad bi opozoril, da praktično ni zakonske materije, ki ne bi imela
               podzakonskih predpisov. Potrebni so še zlasti zaradi tega, da se v življenju stvari
               dejansko tudi realizirajo. Vlada sprejema predpise, ki zadevajo tudi pravice in
               obveznosti državljanov, seveda pa - posebej poudarjam - v okviru in na podlagi zakona
               ali pa zakonov, ki jih sprejme državni zbor. Iz teksta je to jasno razbrati, iz
               teksta osnovnega določila.</p>
               <p>Želel bi pa opozoriti tudi, opravili smo nekaj dodatnih pogovorov s pravnimi
               strokovnjaki. Mene so opozorili na zadnje referate na dnevih javne uprave, septembra
               1999, prejšnji mesec je tole bilo. In sicer, zlasti na referat dr. Viranta, kjer je
               na to vprašanje še kako jasno pravna teorija odgovorila. Skratka, odgovor je: da, še
               kako so takšni podzakonski akti potrebni, da lahko v vsakodnevnem življenju
               uresničujemo te pravice in obveznosti; z druge strani jih pa sedanji amandma - ki je
               že sprejet, ki smo ga prej sprejeli k 75. členu - tisti, ki je upošteval mnenje
               sekretariata državnega zbora, kipa je v neki prejšnji fazi verjetno umestno - sam
               nisem pravni strokovnjak, da bi to tudi potrdil - opozorila na to nekonsistenco.
               Sicer pa bi, gospod predsedujoči, prosil, če bi v tej točki tudi sekretariat
               državnega zbora vendarle to tezo, ki sem jo tu podal, seveda s svoje strani potrdil.
               Hvala lepa.</p>
            </sp>
            <sp xml:id="SDZ2-Redna-16-1999-10-20.sp180">

               <speaker>PODPREDSEDNIK MIROSLAV LUCI:</speaker>

               <p>Hvala lepa, gospod minister. Sekretariat, lahko ali ne? Želi? Želi. Izvolite, gospod
               Bojan Dolenc.</p>
            </sp>
            <sp xml:id="SDZ2-Redna-16-1999-10-20.sp181">

               <speaker>BOJAN DOLENC:</speaker>

               <p>Hvala lepa. Ker smo pač bili pozvani, bi tudi želel odgovoriti na to vprašanje.
               Celotno mnenje sekretariata z dne 23.6. je v pretežni meri se nanašalo na
               financiranje visokega šolstva, in sicer v več pripombah k posameznim členom in tudi
               pri splošnih pripombah smo imeli v glavnem pripombe k financiranju. Tudi zaradi tega,
               iz obrazložitve predlagatelja lahko vidimo, da so vložili tudi zaradi naših pripomb
               amandma k 14. členu, ki spreminja v celoti 73. člen obstoječega zakona. V tem 73.
               členu so potem poskušali tudi razgraditi, katere pravice gredo študentom iz naslova
               financiranja iz javnih sredstev. Zdaj, ali je to v celoti ali ni v celoti, seveda
               prepuščam tudi vam.</p>
               <p>Drugo pa je vprašanje pooblastila za izdajo podzakonskih aktov. Tudi o tem so bile
               velike razprave, ali je v zakonu potrebno tako pooblastilo ali ne. Prevladajoče
               mnenje je sedaj, da tako pooblastilo mora biti v zakonu, da se potem v mejah zakona,
               seveda, v mejah zakona potem razdelajo zakonske norme. Zato menim, da je kljub temu
               18. člen potreben. Hvala lepa.</p>
            </sp>
            <sp xml:id="SDZ2-Redna-16-1999-10-20.sp182">

               <speaker>PODPREDSEDNIK MIROSLAV LUCI:</speaker>

               <p>Hvala lepa, gospod Dolenc. Ali je želja po nadaljnji razpravi? <stage>(Ni.)</stage> Zaključujem
               razpravo. Prehajamo na odločanje o amandmaju k 18. členu, ki govori: "Člen se v
               celoti črta." Prehajamo na odločanje. Ugotovimo prisotnost! <stage>(56 prisotnih.)</stage></p>
               <p>Kdo je za? <stage>(13 poslancev.)</stage> Je kdo proti? <stage>(36 poslancev.)</stage></p>
               <p>Ugotavljam, da amandma k 18. členu ni sprejet.</p>
               <p>Odločiti moramo sedaj še o 18. členu, ki je tako ostal. Ugotovimo prisotnost! <stage>(51
               prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je 18. člen sprejet. V razpravo dajem 20. člen in amandma k 20. členu.
               Želi kdo razpravljati? <stage>(Ne želi.)</stage> Prehajamo na odločanje. Ugotavljamo prisotnost! <stage>(43
               prisotnih.)</stage> Drugič ugotavljamo prisotnost za odločanje o amandmaju pod številko 1 k
               20. členu. <stage>(49 prisotnih.)</stage></p>
               <p>Kdo je za? <stage>(41 poslancev.)</stage> Kdo je proti? <stage>(1 poslanec.)</stage></p>
               <p>Ugotavljam, da je amandma pod številko 1 sprejet.</p>
               <p>20. člen je v celoti spremenjen, zato posebej o njem ni treba glasovati. Je pa ta
               amandma vsebinsko povezan s 25.a členom, ki ga imate na naslednji strani 17, zato
               odpiram razpravo o tem amandmaju za novi 25.a člen. Je na 17. strani zgoraj. Želi kdo
               razpravljati? Ne želi, potem zaključujem. Prehajamo na odločanje o amandmaju za novi
               25.a člen. Ugotavljamo prisotnost! <stage>(46 prisotnih.)</stage></p>
               <p>Kdo je za? <stage>(47 prisotnih.)</stage> Kdo je proti? <stage>(1 poslanec.)</stage></p>
               <p>Ugotavljam, da je amandma sprejet.</p>
               <p>Torej je sprejet novi 25.a člen.</p>
               <p>Vračamo se na amandma za novi 22.a člen, stran 16. Je umaknjen, tako da niti o tem ne
               bomo razpravljali niti odločali. Prehajamo na amandma za novi 22.b člen. Ta je pa v
               redu. Dobro. Odpiram razpravo za novi 22.b člen. Želi kdo razpravljati? <stage>(Ne želi.)</stage>
               Prehajamo na odločanje. Ugotavljamo prisotnost! <stage>(51 poslancev.)</stage></p>
               <p>Kdo je za novi 22.b člen? <stage>(49 poslancev.)</stage> Kdo je proti? <stage>(1 poslanec.)</stage></p>
               <p>Ugotavljam, da je novi 22.b člen sprejet.</p>
               <p>Novi 25.a člen smo že sprejeli, ker je bil vezan na predhodni amandma. Prehajamo
               torej na amandma za novi 25.b člen. Odpiram razpravo.</p>
               <p>Odpiram razpravo za novi 25.b člen. Poslance opozarjam, da gledajo naslove zgoraj -
               debeli tisk za novi 25.b člen. Potem ne bo zapletov. Želi kdo razpravljati? <stage>(Ne
               želi.)</stage> Razpravo zaključujem.</p>
               <p>Prehajamo na odločanje. Ugotovimo prisotnost! <stage>(51 prisotnih.)</stage></p>
               <p>Kdo je za novi 25.b člen? <stage>(42 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je novi 25.b člen sprejet.</p>
               <p>25.c člen je že sprejet, s tem smo pa tudi končali z obravnavo in sprejemom
               amandmajev. Sedaj prehajamo na razpravo o preostalih členih, h katerim niso bili
               vloženi amandmaji. Želi kdo razpravljati o teh členih? <stage>(Ne želi.)</stage></p>
               <p>Na glasovanje dajem preostale člene, h katerim niso bili vloženi amandmaji. Ugotovimo
               prisotnost! <stage>(48 prisotnih.)</stage></p>
               <p>Kdo je za? <stage>(48 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da so preostali členi sprejeti.</p>
               <p>Opravili smo torej razpravo in glasovanje o posameznih členih, razpravljati in
               glasovati pa moramo še o naslovu zakona. Ali želi kdo razpravljati o naslovu zakona?
               <stage>(Ne želi.)</stage> Razpravo zaključujem.</p>
               <p>Prehajamo na glasovanje o naslovu zakona. Ugotovimo prisotnost! <stage>(53 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je naslov zakona sprejet.</p>
               <p>V razpravo dajem še naslednji predlog sklepa: Predlog zakona za tretjo obravnavo
               pripravita predlagatelja Rudolf Moge in Eda Okretič-Salmič. Želi v zvezi s
               predlaganim sklepom kdo razpravljati? <stage>(Ne želi.)</stage></p>
               <p>Predlog sklepa dajem na glasovanje. Ugotovimo prisotnost! <stage>(54 prisotnih.)</stage></p>
               <p>Kdo je za predlagani sklep? <stage>(45 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlagani sklep sprejet.</p>
               <p>Imamo še predlog proceduralnega sklepa, o katerem moramo razpravljati in glasovati.
               Predlog je predložil gospod Rudolf Moge, in sicer: Državni zbor naj v skladu z drugim
               odstavkom 194. člena poslovnika državnega zbora opravi tretjo obravnavo po preteku
               sedmih dni od dne, ko poslanci dobijo besedilozakonskega predloga s sprejetimi
               amandmaji. Ali želi o tem dodatnem sklepu sekretariat kaj podati? <stage>(Ne želi.)</stage> Verjetno
               bo treba ta sklep nekoliko korigirati, da se tretja obravnava opravi na podlagi
               drugega odstavka 194. člena poslovnika. Drugače verjetno to ne gre. Predlagatelj, ali
               se strinjaš? V redu. Torej bomo o tem glasovali. Ugotavljamo prisotnost! <stage>(57
               prisotnih.)</stage></p>
               <p>Kdo je za predlagani sklep? Da se tretja obravnava opravi na podlagi drugega odstavka
               194. člena poslovnika. <stage>(45 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je ta predlog sprejet.</p>
               <p>S tem je zaključena točka dnevnega reda.</p>
               <p>Prehajamo na <title>20. TOČKO DNEVNEGA REDA - PRVA OBRAVNAVA PREDLOGA NACIONALNEGA
                  PROGRAMA VISOKEGA ŠOLSTVA REPUBLIKE SLOVENIJE.</title>
               </p>
               <p>Predlog nacionalnega programa je v obravnavo zboru predložila vlada Republike
               Slovenije. Ali želi predstavnik vlade besedo? Želi. Izvolite, gospod minister za
               šolstvo in šport, dr. Zgaga.</p>
            </sp>
            <sp xml:id="SDZ2-Redna-16-1999-10-20.sp183">

               <speaker>DR. PAVEL ZGAGA:</speaker>

               <p>Gospod predsedujoči, hvala za besedo. Poslanke in poslanci! Dovolite mi, da na
               začetku te točke najprej izrečem zahvalo za delo, ki ste ga pravkar opravili.</p>
               <p>Obe točki sta namreč vsebinsko povezani. Na obe smo čakali relativno dolgo časa,
               dobri 2 leti, in obe sta zelo pomembni za vsakdanje življenje na tem področju.</p>
               <p>Predlog nacionalnega programa visokega šolstva Republike Slovenije smo pripravili na
               način, ki ga določa zakon o visokem šolstvu. Pri prejšnji točki so se nekateri od teh
               členov celo videli, kako izgledajo. Predlog je na podlagi precej obsežne razprave z
               obema univerzama in samostojnimi visokošolskimi zavodi pripravil Svet za visoko
               šolstvo, in sicer v študijskem letu 1996/1997. Ta predlog je bil potem tudi na seji
               Sveta za znanost in tehnologijo Republike Slovenije, kjer je bil prav tako soglasno
               potrjen. Na tej podlagi je vlada pravzaprav tekstu, ki sta ga oba sveta pripravila,
               dodala le zelo malo in ta tekst ste v jeseni 1997 leta prejeli v državni zbor. Tako
               kot določa 44. člen zakona o visokem šolstvu, nacionalni program opredeljuje cilje
               visokega šolstva, določi študijska, znanstvenoraziskovalna, umetniška področja
               nacionalnega pomena, opredeli dejavnosti, potrebne za razvoj in učinkovito delo v
               visokem šolstvu, določi standarde za opravljanje visokošolske dejavnosti in na koncu
               potegne črto in pravi, koliko je okvirni obseg potrebnih sredstev za izvedbo
               nacionalnega programa.</p>
               <p>Mi smo k tem alineam dodali še prvo. Zdela se nam je zelo potrebna, ker v Sloveniji
               že vrsto let česa takega ni bilo narejenega: namreč, uvod in nekakšen zgodovinski
               pregled stanja. V vse te stvari, spoštovane poslanke in poslanci, se jaz danes seveda
               ne bom spuščal. Dovolite pa mi, da zaradi zelo dolgega obdobja, ki je minil od
               priprave tega dokumenta in njenega sprejema na vladi Republike Slovenije pa do
               današnje obravnave, pojasnim nekatere spremembe, do katerih je v tem času prišlo.
               Predvsem lahko opozorim na prilogo k nacionalnemu programu, ki je statistične vrste,
               čeprav ne vsebuje samo kvantitativnih, pač pa tudi nekatere kvalitativne podatke.
               Mislim, da vam vsi lahko koristijo pri razmisleku, opozarjam pa, da so ti podatki
               danes po dveh in pol letih prilično zastareli. Kar se tiče števila študentov, naj
               povem, da številka, ki je bila predvidena v tej statistiki, je že dosežena in celo
               presežena za naše današnje leto.</p>
               <p>Mnogo bolj pomembne pa se mi zdijo nekatere vsebinske spremembe, ki smo jih v
               nacionalnem programu napovedovali kot nekaj, kar je treba doseči, ob obravnavi pa
               nekatere med njimi pravzaprav že dosegamo. Posebej pomemben cilje je cilj
               fleksibilnosti študijskih programov. Danes vSloveniji lahko mladi, pa tudi manj mladi
               ljudje, študirajo v treh vrstah programov, tako v univerzitetnih - torej daljših,
               štiri ali več let trajajočih, največ šest na medicini - na visokošolskih strokovnih,
               triletnih, v nekaterih primerih štiriletnih ter na novih višjih strokovnih šolah, ki
               trajajo dve leti. Prav ta fleksibilnost je videti, je omogočila v zadnjih letih
               nekoliko višjo prehodnost in tudi boljše rezultate pri diplomantih; ljudje imajo na
               razpolago več različno oblikovanih programov, tako poteži, kot po motiviranosti vanje
               lažje vstopajo.</p>
               <p>Prav tako seveda je v tem obdobju pomembno opozoriti na spremembe na področju
               podiplomskega študija. V tem programu, ki ga imate pred seboj, še piše, da naj bi se
               tu, predvsem skupaj potem z operativnimi stvarmi, ki jih ima vlada za početi,
               odločili o pričetku sofinanciranja podiplomskega študija. Lahko vas seznanim, da je
               lansko leto takšen sistem na podlagi tu predvidenih elementov že stekel - poskusno in
               da kaže dosti dobre rezultate ter da letos z njim nadaljujemo.</p>
               <p>Nekaj podobnega velja za področje problematike tehniških študij. Na tem področju smo
               tudi skupaj z matičnim delovnim telesom tu v državnem zboru že lansko leto opravili
               nekaj prepotrebnih dejavnosti. Jaz lahko z veseljem konstatiram danes, da se po
               podatkih za vpis v akademsko leto, ki se je pravkar začelo, situacija na področju
               tehničnih študij izboljšuje, pravzaprav sem tako zelo vesel, da vam moram povedati,
               da imamo v nekaterih tehniških fakultetah, recimo gradbeništvu, tako enormen vpis,da
               imamo potem zaradi tega tam že druge in drugačne težave. Je pa to prav gotovo dobro,
               da se ti tokovi v Sloveniji končno normalizirajo in da nimamo tako velikih nihanj, ko
               smo jih registrirali, zlasti na sredini tega desetletja.</p>
               <p>Prav tako sem vesel tega, da tokrat ni potrebno napovedovati slovenskega
               pridruževanja Evropi na tem področju, pač pa, da vas lahko preprosto seznanim. 1.
               maja je Slovenija postala polnopravna članica programa "Erazmus", ki je za visoko
               šolstvo izredno pomemben, in v tem trenutku, ko mi tukaj sedimo, mislim, da je 62
               slovenskih študentk in študentov - pravim mislim, ker ne vem čisto zadnje in nove
               številke - že s papirji bodisi na poti ali pa že na tujih univerzah, kjer si
               pridobivajo znanje. Tudi kreditni sistem je eden od načel, ciljev, ki je bil tu
               zabeležen. Tudi, kar se kreditnega sistema tiče, me veseli, da lahko poročam, da je v
               tem času marsikaj vendarle bilo narejeno. Poudarjam predvsem tisto, kar je bilo
               storjeno na obeh slovenskih univerzah maja meseca letos; namreč sprejeli sta okvirni
               kreditni sistem za podiplomski študij in vlada je to odločitev podprla s tem, da v
               tem šolskem letu sofinancira samo tiste študijske programe, ki so kreditni sistem
               uvedli. Če hočete sistem korenčka in palice, vendar zelo učinkovit sistem sodelovanja
               z obema univerzama, v tem trenutku je očitno, da je kreditni sistem v Sloveniji na
               visokem šolstvu že v procesu postopnega udejanjenja. Mi računamo, da bi na rednem
               študiju morali tak korak napraviti v naslednjem akademskem letu.</p>
               <p>No in če govorimo o kreditnem sistemu kot vsebinskem delu, naj opozorim vendarle tudi
               na sistem kreditiranja, na zadevo, ki jo je kot osrednje ministrstvo pripravilo
               ministrstvo za delo, družino in socialne zadeve in za katerega verjetno veste, od
               tega akademskega leta je tudi ta noviteta uvedena. Marsikaj razvojnega torej,
               marsikaj kar spremljajo različne težave, toda istočasno stvari, ki nakazujejo, v
               katero smer bi morali prilagajati slovenski visokošolski sistem tudi v nadalje.</p>
               <p>Najpomembnejša tabela seveda so tiste, ki pridejo čisto na koncu in ki se tičejo
               sredstev. Ta sredstva, ob tako velikem porastu zanimanja in - kar bi posebej želel
               dvakrat podčrtati - tudi zelo velikem porastu diplomantov. Slovenija je imela vsa
               osemdeseta in polovica devetdesetih let tam nekje okrog 5500 diplomantov letno. Od
               leta 1996 naprej, ko smo preskočili številko 6000, se ta številka vsako leto krepko
               povečuje in letos bo verjetno prišla že blizu številke 10.000. To pomeni, kljub
               velikim naporom, ki so bili v zadnjih letih narejeni, tudi velike napore v
               prenapolnjenih predavalnicah in v prizadevanju po boljših študijskih pogojih. Prav ta
               del je tisti, ki bo z obravnavo nacionalnega program in z njegovim končnim sprejemom
               - jaz sem globoko prepričan v to - omogočil bolj jasne perspektive na tem področju.
               Bolj jasne perspektive pa rabimo preprosto zaradi tega, ker vse simulacijo kažejo, da
               kljub upadu naše populacije - mislim mlajših generacij - se nam v tem segmentu ni
               treba bati, da bi se število akademsko izobraženih Slovencev kakorkoli zmanjševalo.
               Število vpisa se bo sicer verjetno v letu ali dveh umirilo, neki znaki na to že
               kažejo, toda dejstvo, da se mladi veliko več odločajo za štiriletne srednje šole, ki
               dajejo pravico nadaljnjega izobraževanja, kažejo na to, da se bo gibanje
               visokošolskih in višješolskih študentov tudi zaradi odraslih postopoma normaliziralo
               in v naslednjem desetletju imelo približno konstantno raven.</p>
               <p>To pa, če smem zaključiti, je tudi po mojem mnenju eden od osrednjih ciljev - ciljev,
               ki bi ga morali doseči. Iz zelo turbolentnega obdobja stalnih premikov in stalnih
               sprememb preiti v obdobje, v katerem bo bistveno več lahko narediti tudi za kvaliteto
               akademskega študija. Hvala za pozornost.</p>
            </sp>
            <sp xml:id="SDZ2-Redna-16-1999-10-20.sp184">

               <speaker>PODPREDSEDNIK MIROSLAV LUCI:</speaker>

               <p>Hvala lepa gospodu ministru. Predlog nacionalnega programa je obravnaval tudi odbor
               za kulturo, šolstvo in šport kot matično delovno telo. Prosim predsednika odbora, da
               predstavi mnenje odbora o predlogu nacionalnega programa. Gospod Mežan, izvoli.</p>
            </sp>
            <sp xml:id="SDZ2-Redna-16-1999-10-20.sp185">

               <speaker>JANEZ MEŽAN:</speaker>

               <p>Hvala lepa. Še enkrat lepo pozdravljeni! Predlog nacionalnega programa visokega
               šolstva v prvi obravnavi je res obravnaval odbor za kulturo, šolstvo in šport in to
               že pred skoraj letom in pol. Zato mogoče za osvežitev vendarle nekaj poudarkov iz
               poročila, ki ga imate tudi najbrž pred sabo.</p>
               <p>V razpravah o predlogu nacionalnega programa je bilo izraženih kar nekaj mnenj, pa
               naj jih nekaj naštejem: da je nacionalni program preveč kvantitativno in premalo
               kvalitativno naravnan; da je premalo transparenten in operativen, na nekaterih mestih
               premalo razdelan oziroma obremenjen s podatki, ki vanj ne sodijo; da študentom ne
               odmerja ustreznega mesta, problem usipa, dostopnost do študija, štipendije, krediti,
               nastanitvene možnosti, prehrana; da ne predvideva razvoja visokošolskega
               izobraževanja tudiv manjših središčih, na primer na Obali; da ne vsebuje časovnih
               opredelitev pri doseganju postavljenih ciljev, kratkoročno, srednjeročno, dolgoročno;
               da so za dosego zastavljenih ciljev predvidena prenizka sredstva, in tako dalje in
               tako dalje.</p>
               <p>Po dovolj obširni in temeljiti razpravi je odbor na koncu sprejel najprej prvi sklep,
               da je predlog nacionalnega programa primerna podlaga za drugo obravnavo, in da
               predlaga državnemu zboru, da skupaj s temi osmimi stališči, ki naj jih sprejme, tudi
               podpre nacionalni program v prvi obravnavi.</p>
               <p>Prvo stališče: predlog nacionalnega programa za drugo obravnavo naj bo oblikovan bolj
               programsko strnjeno in po poglavjih bolj pregledno. Iz samega besedila programa naj
               se izpustijo deli, ki vsebinsko niso sestavina programa, na primer poglavje Razvoj
               visokega šolstva v novejšem obdobju, statistični podatki in tako dalje.</p>
               <p>Drugič: opredelitve dejavnosti, potrebne za razvoj in učinkovito delo v visokem
               šolstvu kot obvezna sestavina nacionalnega programa, naj se tako kot druge sestavine
               razdelajo v samostojnem poglavju.</p>
               <p>Tretjič: predlagatelj naj ponovno prouči parametre, ki bodo omogočali doseganje
               zastavljenih ciljev, in pri tem upošteva, da naj delež sredstev za visoko šolstvo
               doseže 1,4% bruto družbenega proizvoda. Pri tem naj se sredstva za razvoj, ocenjena
               na milijardo 700 letno, neposredno vključijo v projekcijo sredstev za uresničevanje
               nacionalnega programa do leta 2002.</p>
               <p>Četrtič: predlagatelj naj nacionalni program ponovno analizira in zagotovi realno
               rast poleg na že predvidenih področjih še na naslednjih ključnih postavkah:
               podiplomski študij, vključno s projektom stažisti, asistenti, mladi raziskovalci,
               temeljne raziskave, investicije, vključno s študentskimi domovi, štipendije,
               subvencije za prebivanje, študijskepomoči za vključevanje v evropske mobilnostne
               programe. V projekciji predvidena proračunska sredstva za leto 67-68 naj uskladi s
               sprejetima proračunoma - to je že malo zastarelo.</p>
               <p>Petič: predlagatelj naj analizira možnosti za bolj učinkovito in racionalno uporabo
               sredstev, namenjenih visokemu šolstvu, in jih predstavi v drugi obravnavi. Posebej
               naj prouči trajanje študijskih programov, problematiko osipa in možnosti za hitrejši
               uspešni zaključek študija. <stage>(Ni bilo zastarelo - se opravičujem! - pod točko 4.)</stage></p>
               <p>Šestič: predlagatelj naj ponovno prouči problematiko na področju podiplomskega
               študija, tako v smislu njegovega trajanja kot v programskem smislu.</p>
               <p>Sedmič: predlagatelj naj ob sodelovanju z univerzama pripravi in v nacionalnem
               programu opredeli časovni načrt za čim hitrejšo uvedbo sistema kreditnega študija in
               za vključitev slovenskega visokega šolstva v mednarodne izmenjave.</p>
               <p>In osmič: predlagatelj naj v nacionalni program vključi sistemske ukrepe za olajšanje
               študija študentom s posebnimi potrebami.</p>
               <p>Potem pa smo sprejeli še dodatni sklep: Vlada Republike Slovenije naj pripravi
               predlog za spremembo zakonodaje, ki bo omogočala davčne olajšave gospodarskim
               družbam, ki omogočajo študentom visokošolskih strokovnih programov opravljanje prakse
               oziroma prispevajo sredstva za investicije v prostor ali opremo visokošolskih
               zavodov. Hvala lepa.</p>
            </sp>
            <sp xml:id="SDZ2-Redna-16-1999-10-20.sp186">

               <speaker>PODPREDSEDNIK MIROSLAV LUCI:</speaker>

               <p>Hvala lepa kolegu Mežanu, ki je podal mnenje odbora za kulturo, šolstvo in šport. Ali
               želi predstavnik sekretariata za zakonodajo in pravne zadeve? <stage>(Ne želi.)</stage> Besedo imajo
               poslanske skupine. Pismeno prijavljeno je samo ena. Gospod Samo Bevk kot prvi,
               izvoli.</p>
            </sp>
            <sp xml:id="SDZ2-Redna-16-1999-10-20.sp187">

               <speaker>SAMO BEVK:</speaker>

               <p>Hvala za besedo gospod podpredsednik. Spoštovani zbor. Poslanska skupina Združene
               liste socialnih demokratov podpira sprejem nacionalnega programa o visokega šolstva
               iz vrste razlogov. V tem smislu je bila nad vse koristna tudi javna predstavitev
               mnenj v zvezi z nacionalnim programom in seveda prav tako v zvezi s predlogom
               sprememb zakona o visokem šolstvu, ki smo ga v drugi obravnavi ravnokar sprejeli, ki
               jo je organiziral odbor za kulturo, šolstvo in šport državnega zbora Republike
               Slovenije.</p>
               <p>Slovenski narod je v svoji zgodovini prvič pred nalogo, da razvija svojo identiteto
               ob pogojih odprtosti. Vzpostavljati bomo morali šolo, ki bo celotni šolajoči se
               generaciji, od učencev do študentov utrjevala identiteto in jih usposabljala za
               opravljanje nalog v mednarodni skupnosti na podlagi medsebojnega spoštovanja in
               strpnosti. Ob obstoječi izobrazbi in številu študentov je rešitev nezaposlenosti
               skoraj nerešljiv problem. Edino usposabljanje in izobraževanje za nova dela in naloge
               nas lahko reši pred tem največjim problemom naše razvijajoče se družbe. Povečati je
               treba število mest za šolanje na nivoju srednjega šolstva in še posebej v gimnazijah
               ter za študij na univerzi. Prav tako je treba povedati možnosti prehodnosti med
               različnimi usmeritvami ob prehodu iz srednje šole na univerzo ter vpeljati mehanizme
               za zmanjšanje psihičnega pritiska na dijake. Čim bolj je treba udejanjiti idejo o
               brezplačnem šolanju za šolajočo se mladino, ter omogočiti čim širšo dostopnost za
               izobraževanje na nivoju visokih šol in seveda tudi podiplomskega študija.</p>
               <p>Menim, da je danes v Sloveniji dosti večja nedostopnost do visoke šole oziroma
               univerze kot to kaže uradna statistika. Dobro bi bilo, da bi prišli do realnih
               podatkov, saj menim, da imamo zelo veliko fiktivnih vpisov in da lahko pravzaprav
               govorimo tudi o neki fiktivni dostopnosti do študija. Na to vprašanje bi odgovorila
               že zelo natančna analiza vpisov. S fiktivnimi vpisi se tudi nekako umetno prikriva
               zelo velika nezaposlenost med mlado generacijo. Da bi postal študij dostopnejši in
               tudi kvalitetnejši, bomo morali zvišati delež bruto družbenega proizvoda za visoko
               šolstvo na vsaj 1,4%, čeprav nekateri strokovnjaki ocenjujejo in zagovarjajo kar 2%
               bruto družbenega proizvoda, kar bi seveda dolgoročno izboljšalo našo konkurenčnost
               oziroma konkurenčnost našega gospodarstva. Le tako bomo lahko izobrazili dobre
               strokovnjake, znanstvenike, pa tudi managerje, ki bodo vodili naša podjetja. Seveda
               pa je na povečanju vpisnih mest na univerzi treba zagotoviti tudi prostorske,
               kadrovske in materialne pogoje za uspešnejši študij.</p>
               <p>V nacionalnem programu bi morali večjo pozornost posvetiti bolj socialno ogroženemu
               sloju mlade generacije, kajti socialne razlike se iz dneva v dan večajo. Danes lahko
               brez težav študirajo namreč le otroci iz premožnejših in bolj izobraženih družin. V
               ta namen je socialno ogroženim treba nuditi večje možnosti različnih subvencij za
               študijsko literaturo, za ustrezno regresiranje prehrane in prevozov, povečati je
               treba subvencije študentskih postelj v dijaških in študentskih domovih ter
               subvencionirati stanarine študentskih domov, študentov pri zasebnikih. V prvi vrsti
               pa je treba intenzivirati gradnjo študentskih domov v naši državi. Zagotoviti je
               potrebno učinkovito zdravstveno varstvo študentov ter vzpodbujati športno dejavnost
               študentov in seveda zato zgraditi dodatne športne objekte. Dejstvo je, da je nujno
               potrebno v državnem proračunu za leto 2000 - čeprav je prišel v državni zbor, ga
               poslanci opozicije še nismo uspeli videti - tako da je treba v državnem proračunu za
               leto 2000 povečati proračunska sredstva za sofinanciranje podpornih dejavnikov
               izobraževanja, od štipendiranja do investicij.</p>
               <p>Prav tako je po našem mnenju v poslanski skupini združene liste potrebno
               uresničevanja zakona o najetju posojila pri skladu Sveta Evrope za socialni razvoj za
               izvedbo projekta investiranja v šolski prostor in opremo v Republiki Sloveniji
               bistveno pospešiti, kajti menimo, da je uresničevanje tega zakona skoraj v celoti
               zastalo.</p>
               <p>Sprejeti bo treba tudi nacionalni program štipendiranja in na tej podlagi sprejeti
               ustrezno zakonodajo, ki bo vzpodbudila različne oblike štipendiranja. Žalostno in
               zaskrbljujoče je dejstvo, da je sistem kadrovskega štipendiranja v državi v popolnem
               razsulu. Že, če samo primerjamo število kadrovskih štipendij pred 10 leti ali pa
               danes. Ne samo to, oblikovati je treba tudi nacionalni program izobraževanja vseh
               zaposlenih oziroma odraslih. Dejstvo je, da vsi statistični podatki na žalost kažejo,
               da je Slovenija slabo izobražena država. In nenazadnje na zelo uspelem posvetu
               strokovne komisije za šolstvo pri Združeni listi socialnih demokratov z naslovom
               "Socialni činitelji izobraževanja slovenskih dijakov in študentov" pred nekaj meseci
               smo izpostavili tudi vprašanje pristojnosti med različnimi ministrskimi resorji na
               področju študentske problematike in visokega šolstva. To vprašanje je namreč treba
               razrešiti tudi zaradi transparentnosti porabe družbenih sredstev za financiranje
               visokega šolstva ter urediti enotni sistem prek enega vladnega resorja. Najlepša
               hvala za pozornost.</p>
            </sp>
            <sp xml:id="SDZ2-Redna-16-1999-10-20.sp188">

               <speaker>PODPREDSEDNIK MIROSLAV LUCI:</speaker>

               <p>Hvala lepa, kolegu Vebru, ki je podal - Bevku, ki je podal mnenje poslanske skupine
               Združene liste. Naslednji prijavljeni je bil gospod Jakič v imenu Liberalne
               demokracije Slovenije, nato gospod Mežan.</p>
            </sp>
            <sp xml:id="SDZ2-Redna-16-1999-10-20.sp189">

               <speaker>ROMAN JAKIČ:</speaker>

               <p>Hvala za besedo gospod podpredsednik, spoštovane kolegice, spoštovani kolegi. Moj
               nastop bo krajši glede na to, da se tudi strinjam z gospodom Beuermannom, ko je
               rekel, da seveda predstavniki ministrstva dva dni, dva dni so čakali in seveda zdaj
               že cel dan sedijo tukaj, pa tudi mislim, da seveda okoli nacionalnega programa
               visokega šolstva v Republiki Sloveniji v prvi obravnavi ni kaj bistveno za dodati.
               Naj najprej povem, da poslanska skupina Liberalne demokracije Slovenije tudi podpira
               seveda sprejeta stališča matičnega delovnega telesa.</p>
               <p>V Liberalni demokraciji Slovenije se seveda bi želeli pa samo, pač pokazati, da
               nekaj, na nekaj točk tega nacionalnega programa visokega šolstva, ki menimo, da nas
               nekako vleče med tiste razvite države oziroma v države Evropske, Evropske unije in
               nas seveda pozicionira med njih, to kar si seveda tudi država sama želi. V Liberalni
               demokraciji Slovenije se zavedamo, da je izobrazba bistven dejavnik ekonomskega,
               socialnega in kulturnega razvoja in da naj, da seveda je izobrazba tista, ki ohranja
               nacionalno identiteto. Nam je pa seveda jasno, da tudi razvoj visokega šolstva vpliva
               tudi na seveda pospeševanje demokratičnega sistema.</p>
               <p>Nas veseli, da je v tem nacionalnem programu, kljub temu, da je seveda že kar nekaj
               star in rabi določeno osvežitev, kar je minister tudi povedal, da bo deležen ta
               program z, ob predlogu druge obravnave, nas seveda veseli, da ta nacionalni program
               govori o večji dostopnosti do študija, kar mislim, da je seveda stalnica tudi
               politike Liberalne demokracije Slovenije, od takrat ko je, seveda Liberalna
               demokracija Slovenija, Slovenije prevzela vodenje šolskega resorja. Tudi moram reči,
               da nas veseli, da je znotraj sistema razvijanja raznovrstnih oblik visokega študija,
               na katere je opozarjal minister tukaj, od visoke strokovnosti, univerzitetne,
               podiplomske, izpolnjevanje in pa seveda permanentno izobraževanje nas seveda tudi
               veseli, da je, da se je, da je nastala tako imenovana odprta univerza, ki na nek
               način pospešuje podiplomsko izobraževanje oziroma pospešuje to hitrejšo pot do
               magisterijev in doktoratov.</p>
               <p>Seveda je glavna intenca, naj bi bila tega programa, kako povečati delež visoko
               šolskih izobražencev v strukturi prebivalstva in seveda med zaposlenimi. Seveda vsi
               si vese..., vsi si želimo, da bi iz statistično gledano teh, merjeno 1991. leta, ko
               je bila ta, ta procent 10,6, da bi dosegli kot je zapisano leta 2005, teh 25
               procentov, 25% delež. Moram reči, da bom na nek način vesel, če bomo dosegli vsaj
               20%, kot imajo, če se ne motim, po zadnjih podatkih vsaj nekatere primerljive države
               Evropske unije. Vsekakor, če bo cilj 25% deleža visokošolskih izobražencev v
               strukturi prebivalstva dosežen, bo seveda to za Slovenijo in za naša prizadevanja za
               vključevanje v evropske integracije zelo pomembno.</p>
               <p>Z aspekta študirajočih in glede na to, da sem bil v svojem prvem mandatu v tej
               dvorani ali pa v tej hiši kot član oziroma sem bil takrat predstavnik združenega dela
               kot predstavnik univerze v Ljubljani, se mi zdi izredno pomembno poudariti kvaliteto
               študija. Mislim, da je ugotavljanje in zagotavljanje kakovosti visokošolskega
               izobraževanja kot oblika posrednega nadzora nad strokovnostjo zelo pomemben element,
               ki je tudi pretkan oziroma se na nek način izvaja skozi visoko šolstvo. Prav tako je
               zelo pomemben z aspekta študirajočih ali pa, če hočete študentov, povezovanje
               univerze v mednarodni prostor, seveda od izmenjave učiteljev in študentov, ki
               pripomorejo k nekemu boljšemu razumevanju, ne samo študijske snovi, temveč tudi
               razumevanja kulture drugih, se nam zdi to zelo pomembno. Prav tako je pomembno tudi
               sodelovanje v izvajanju študijskih programov, sodelovanje v raziskovalnih projektih
               in tako naprej.</p>
               <p>Tudi glede razvoja študijskih programov imamo tu pohvalno besedo. Menimo, da je
               možnost večje izbire znotraj študijskih področij med študijskimi področji, čemur prej
               ni bilo tako. Moram pa reči, da me pa posebno veseli poudarek na razvoju kreditnega
               sistema na dodiplomskem in podiplomskem študiju. Kot veste, sem - kot sem prej rekel
               - leta 1990 tu na nek način bolj ali manj, ko sem zastopal univerzo, dajal večji
               poudarek študentom. S tem, kar se zadnje čase dogaja, so se na nek način izpolnila ta
               zadnja zavzemanja za boljši položaj študirajočih, če se spomnite, od dokupa let
               študija in služenja vojaškega roka, ki smo ga uspeli vnesti v zakonodajo, subvencije
               študentske prehrane, ki jo je liberalna demokracija oziromatakrat ZSMSLS uvedla, do
               investicij oziroma dograjevanja študentskih domov - spomnimo se, od takratnega 14.
               stolpiča sedaj že lahko gremo v novo športno dvorano - in druge investicije. Danes
               smo govorili ob 73.b členu, ki ga je predlagal kolega Moge oziroma predlogu dveh
               predlagateljev, ko govorimo o zakonskem ali pa uzakonjenju subvencij države pri
               najemanju ležišč pri zasebnikih, kar mislim, da je tudi izredno pomembno za
               izboljšanje kvalitete oziroma okolja, v katerem študenti potem lažje opravljajo svoje
               naloge.</p>
               <p>In ne nazadnje, naj končam s tem, da pozitivno vidimo, da so poudarki iz tega
               nacionalnega programa namenjeni krepitvi avtonomije in te integrativne funkcije
               univerze. Upam, da bodo do te integrativne funkcije univerze v resnici prišlo.
               Čeravno seveda ta nenehni spor med humanistiko in naravoslovjem je na nek način
               permanenten in upam seveda, da bodo vsi ti zakonski predlogi poleg nacionalnega
               programa na nek način poskušali v resnici to integrativno funkcijo opraviti.</p>
               <p>Pozdravljam ta razvoj interdisciplinarnih programov povezovanja visokošolskih zavodov
               in sodelovanje med njimi, kar v preteklosti ni bilo vedno tako. Tudi liberalna
               demokracija in poslanski kljub LDS je zelo vesel, da je svet za visoko šolstvo, ki je
               imel nalogo vse to narediti, da se je v resnici posvetoval z visokošolskimi zavodi,
               da se je posvetoval z zainteresiranimi institucijami. Predvsem pa, da se je
               posvetoval tudi s študenti oziroma predstavniki študirajoče. Zato poslanska skupina
               LDS meni, da je in bo glasoval za predlog tega oziroma glasoval za sklep, da je
               predlog nacionalnega programa visokega šolstva Republike Slovenije primerna podlaga
               za pripravo predloga za drugo obravnavo. Predvsem pa naj poudarim na koncu, liberalna
               demokracija oziroma naša poslanska skupina upa, da bo do te druge obravnave oziroma
               tega predloga druge obravnave prišlo prej kot pa je prišlo k nam na mizo, ta prva
               obravnava, ki se je vlekla skoraj 2 leti. Hvala.</p>
            </sp>
            <sp xml:id="SDZ2-Redna-16-1999-10-20.sp190">

               <speaker>PODPREDSEDNIK MIROSLAV LUCI:</speaker>

               <p>Hvala lepa kolega Jakič. Prijavljen je gospod Janez Mežan, ki bo podal mnenje kot
               predstavnik socialdemokratske stranke. Seveda, poslanske skupine, jasno.</p>
            </sp>
            <sp xml:id="SDZ2-Redna-16-1999-10-20.sp191">

               <speaker>JANEZ MEŽAN:</speaker>

               <p>Hvala lepa. Še enkrat lep pozdrav. Na kratko bom predstavil mnenje naše poslanske
               skupine. Naprej naj povem, da bomo nacionalni program podprli. Kar veliko pripomb smo
               izrekli že na samem odboru, na seji odbora in tudi stališča, ki smo jih sprejeli,
               mislim, da kar v precejšnji meri odslikavajo naše temeljno stališče, da bo treba ta
               nacionalni program v marsikaterem smislu spremeniti oziroma dopolniti, tudi zaradi
               tega, ker je že kar nekaj časa, ko je bil ta nacionalni program napisan. Torej
               podpiramo vsa tista stališča in tiste pripombe iz odbora. Hkrati bi rad opozoril še
               na dve, tri stvari v tem nacionalnem programu.</p>
               <p>Najprej ta. Sprašujem se seveda ob vsakem nacionalnem programu se sprašujem o
               smiselnosti sprejemanja nacionalnega programa. Zakaj? Zato ker ponavadi o proračunu
               vsako leto ugotavljamo bistvena odstopanja med tistim, kar smo v nacionalnem programu
               zapisali kot lepo željo in pa realnimi možnosti. Poglejte, v raziskovalni program, ki
               ga imamo sprejetega, smo zapisali tale stavek: "Javna sredstva za raziskovalno
               dejavnost iz državnega proračuna naj bi v obdobju 1995 - 2000 naraščala za 10% realno
               letno." Vse v redu in ta stavek bi najbrž moral biti podlaga za vsakoletni proračun.
               Vendar pa smo nadaljevali še z nekim stavkom naprej: "Če bodo to dovoljevale
               proračunske možnosti." V tale nacionalni program, ki ga sprejemamo, seveda nismo
               zapisali podobnega stavka, čeprav imamo kar precej takih stavkov, ki se začenjajo
               takole: "Da bi zagotovili", "bo treba" in tako naprej, skratka nič zavezujočega, nič
               obveznega. Po moji oceni, če že nacionalni program sprejemamo, bi moral biti
               nacionalni program temelj vsakoletnega določanja denarja za posamezna področja. V tem
               smislu se mi seveda zastavlja vprašanje smiselnosti razprave in smiselnosti
               sprejemanja nacionalnega programa.</p>
               <p>Druga zadeva, ki bi jo izpostavil, je sam nacionalni program, ki ga imamo pred seboj.
               Če ga je kdo pregledal, jaz sem ga, boste takoj na začetku še preden se začne točka
               1, razvoj visokega šolstva v novejšem obdobju, našli stavek, ki pravi, da je ta
               nacionalni program, da so to pravzaprav strokovna izhodišča, ki jih je v obravnavi
               nato sprejel oziroma podprl Svet za znanost in tehnologijo Republike Slovenije. Vlada
               ta strokovna izhodišča skoraj ni nič popravila, to tudi pravi, z manjšimi
               dopolnitvami. V bistvu je tisto, kar je bilo tam sprejeto prenesla oziroma objavila v
               Poročevalcu In sedaj, če ga konkretno v Poročevalcu pogledamo, boste videli kaj vse v
               tem nacionalnem programu je. Mogoče prej še to, nacionalni program je pravzaprav
               zakon. Sprejemamo ga po trifaznem postopku in tale nacionalni program je nemogoče
               amandmirati. Najprej je pod točko 1 na dolgo in široko zapisan razvoj visokega
               šolstva v novejšem obdobju. To je pet strani drobnega tiska, stvar, ki seveda
               popolnoma nič ne sodi v nacionalni program, ki naj bi bil operativna podlaga,
               pravzaprav nek program, ki ga lahko potem vsako leto uresničujemo.</p>
               <p>Druga točka, zapisani cilji visokega šolstva pod točko 2.1. mislim, da ustrezajo.
               Cilji so našteti dovolj natančno, čeprav se mi je ob tem zopet postavilo vprašanje,
               ali so vsi ti cilji uresničljivi. Vsi ti cilji bodo seveda uresničljivi, če bo tisto,
               kar smo na koncu zapisali, 1,4 bruto narodnega dohodka za visoko šolstvo, oziroma če
               bo, kar smo tudi zapisali, vsako leto rasel 5%, realna rast denarja za visoko
               šolstvo. Pod 2.1. bi bili ti cilji ustrezni. Popolnoma odveč
               pa je zopet na kar nekaj straneh zapisan ta naslov "Dostopnost do visokošolskega
               izobraževanja in njegovi učinki". Tudi ta stvar 1, 2, 3 in še malo strani drobnega
               tiska najbrž ne spada v nacionalni program, ker zopet zmanjšuje, bistveno zmanjšuje
               operativnostin seveda tudi uresničljivost. 3. točka, ki je tudi zahteva zakona o
               visokem šolstvu, študijsko, znanstveno-raziskovalno in umetniško področje
               nacionalnega pomena, to recimo bi bilo, bi spadalo v nacionalni program. Enako mislim
               da standardi in na koncu smo pri 5. točki, ki govori o okvirnem obsegu sredstev za
               izvedbo. Zopet "kup" številk, ki mislim, da ne spadajo v sam nacionalni program. Če
               ga imate pred sabo, boste videli, govori o povprečnem deležu javnih sredstev,
               namenjenih tercialnemu izobraževanju v državah OECD-ja - na dolgo in široko,
               povprečni letni izdatki na študenta v tercialnem izobraževanju držav OECD-ja, zopet
               na dolgo in široko našteva države, koliko odstotkov dajejo za visoko šolstvo itn., na
               koncu pa seveda tisto, kar je najbistvenejše, to se da seveda zapisati v stavku,
               dveh, letno bo potrebno, če bomo hoteli ta nacionalni program uresničevati, 5%-na
               realna rast denarja za visoko šolstvo. Spomnim se, da za leto 1998 ni bila 5%-na
               realna rast, mislim, da je bila celo okoli ničle, ne vem, če je bilo bistveno več; ne
               vem, koliko bo letos denarja za nacionalno, za visoko šolstvo in bojim se, da zopet
               ta zadeva tudi ne bo uresničljiva in treba jo bo pač postaviti zopet na neka realna
               tla.</p>
               <p>In na koncu seveda kup teh tabel, ki zopet ne sodijo v nacionalni program in zopet
               zmanjšujejo operativnost, zmanjšujejo tisto, kar sem povedal že na začetku,
               nacionalni program naj bi bil realen, operativen itn. To je druga stvar.</p>
               <p>In mogoče še tretja stvar. Nekdo je že omenil pred mano v poslanski skupini, da je v
               tem nacionalnem programu predvsem poudarek na kvantiteti, se pravi na količini, na
               tem, koliko študentov več se je vpisalo v preteklem letu glede na predhodno leto itn.
               Skratka "kup" kvantitativnih podatkov, vprašanje pa seveda je, ali se s tem večanjem
               študentov povečuje tudi kakovost študija. To vprašanje se zastavlja resno, nanj so
               opozorili tudi ljudje, ki so bili pred letom dni iz OECD-ja in so pregledovali naše
               šolstvo, predvsem s tisto kritiko, ko so dejali, da mislijo, da ni dobro, da se tako
               enormno povečuje izredni študij, število izrednih študentov, ker to seveda gotovo
               vpliva na kakovost študija, gotovo vpliva na kakovost študija in pri tej kakovosti je
               najbrž potrebno omeniti še kakšen podatek, tudi ta, da slovenski študent potrebuje
               povprečno sedem let do diplome, da je prehodnost iz prvega v drugi letnik, mislim da,
               skoraj ne 50-odstotna, da se veliko tistih, ki ne konča prvi letnik, ki ne konča prvi
               letnik, mislim, da 53-odstotna. Koliko? <stage>(Pripombe iz dvorane.)</stage> Ne vem, jaz se
               sklicujem na tiste podatke, ki jih je komisija za kvaliteto pred kratkim objavila. Da
               se veliko tistih, ki ne konča prvega letnika, potem izgubi, ne, izgubi itn. Skratka,
               "kup" podatkov, ki kažejo tudi kritično sliko, in o kateri bi najbrž moral nacionalni
               program, če govori celostno, če govori tudi o kakovosti, ne samo o kvantiteti, tudi
               najbrž kaj reči.</p>
               <p>In za konec. Veliko znakov po moji presoji kaže, da bomo zopet zapisali kar nekaj
               lepih besed, nekaj lepih želja v ta nacionalni program in potem vsako leto
               ugotavljali, da ga pač ne moremo uresničiti, če drugače ne, pa s tistim dodatnim, na
               koncu proračuna, dodatnim sklepom, da se pač prilagodijo proračunskim zmožnostim, vsi
               zakoni, ki določajo ali tolarje, ali pa nacionalne programe.</p>
               <p>Skratka, nacionalni program bo poslanska skupina podprla, čeprav te kritične
               pripombe, ki sem jih sedaj povedal, jih je pa še kar nekaj, mislim, da so na mestu in
               da bo treba na njih tudi, o njih tudi razmišljati. Hvala.</p>
            </sp>
            <sp xml:id="SDZ2-Redna-16-1999-10-20.sp192">

               <speaker>PODPREDSEDNIK MIROSLAV LUCI:</speaker>

               <p>Hvala lepa, kolegu Mežanu, ki je podal mnenje poslanske skupine Socialdemokratske
               stranke. Kolege poslance bi prosil, da vzdržijo še in da nehajo z medsebojnimi
               pogovori. Gospod Izidor Rejc v imenu poslanske skupine Slovenskih krščanskih
               demokratov.</p>
            </sp>
            <sp xml:id="SDZ2-Redna-16-1999-10-20.sp193">

               <speaker>IZIDOR REJC:</speaker>

               <p>Spoštovani gospod podpredsednik, spoštovane gospe in gospodje, gospod minister s
               sodelavci. Slovenski krščanski demokrati bomo podprli predlog nacionalnega programa
               oziroma nacionalni program visokega šolstva naše države. Vsi so nekako se tudi tako
               izrazi in tudi iz ust samega gospoda ministra je bilo videti in slišati, da kar dobro
               napredujemo oziroma da se tudi število diplomantov veča, se pravi, da je veliko
               vloženega v to, da so generacije, bi rekel, čim bolj študirane in da je to število
               tako, ki nas potem uvršča v red srednje Evrope.</p>
               <p>Naš pomislek, ali pa tudi moj posebej izpred poslanske skupine je pa malo tudi
               drugačen. Gre predvsem zato, da smo na pragu novega tisočletja, ki gotovo pomeni tudi
               izziv, bi rekel, kako bomo usmerjali našo generacijo oziroma naše generacije mlajše,
               ker vi vendar veste, če prihaja šest, sedem, osem in tako naprej devet, desettisoč
               mladih višje in visoko izobraženih, tudi z magistraturo in z doktorati in podobno,
               potem se moramo tudi vprašati, v kateri smeri bomo izobraževali oziroma ali je
               sedanja nastavitev, sedanja usmeritev, bom rekel, tudi sedanje zmogljivosti, sedanja
               sposobnost profesorjev, sedanja doučevanje dosedanjih profesorjev, ali je v smeri
               prihajajočih potreb in prihajajočih nujnosti, ki bodo nastopile. Namreč, svet se
               gotovo veliko bolj usmerja v usluge in tudi v tehnologije, ali pa še drugače
               povedano, ker sem začel s tehnologijo, menim - in smo tudi že slišali pred recimo
               dvema letoma v tem državnem zboru oziroma v dvorani, ki je tu pod nami - v kateri so
               govorili predstavnikipredvsem tehničnih fakultet, da je veliko premalo vpisa v te
               zvrsti študija. Gre za to, da - nekoč smo že tu govorili o tem - da se na primer v
               Nemčiji, ki, vemo, da ima prek 80 milijonov ljudi, izjemno usmerja in izjemno
               pridobivajo kadri na področju tehnologij, se pravi tehničnih znanj in znanosti, ker
               se zavedajo, da bi s tem dobili neko bistveno prednost in dali tudi kasneje delo
               drugim, ki bodo manj znali in ki bodo manj vedeli. Ali drugače povedano, kot se mi
               borimo na vseh marketinških posegih, trgih in vsepovsod, kjer poskušamo vnašati v
               špranje svetovne ekonomije, multinacionalk ali pa drugih, tistih, ki smo jim
               konkurenti ali pa ki nekako vidimo, da je prostora tudi za nas, potem je treba tudi
               gledati v to, kako bomo razvijali tudi tisti del proizvodnje, ki je še nekako na
               voljo, ki se še drži tal, ki še ima svoj program, ki še ima voljo, ki ima še
               strokovnjake in ki bi še lahko pridobil nove strokovnjake in na osnovi tega bi, kot
               se temu reče, še vzcveteli in se razvijali naprej. Ali tudi v primerjavi z nemško
               ekonomijo - mi vendarle vemo, da tja izvozimo, milo povedano, skoraj 30% celotnega
               izvoza, v Evropsko skupnost prek 60% celotnega izvoza, kar pomeni, da je gledanje v
               Evropsko skupnost v bistvu tudi gledanje v našo prihodnost; to je prva stvar. Druga
               stvar je pa, istočasno, ko smo tam v tako velikem številu in tako velikih dimenzijah
               ter številkah, izraženih v milijardah dolarjev, potem smo tudi za druge, tudi za
               vzhodne in ostale dežele, pa tudi za Balkan, če gledam ta Pakt stabilnosti, in dav
               bistvu to pomeni za nas neko prednost, ki jo bomo pridobili, in jo bomo lahko
               vnovčili. Ker, kaj je bistvo? Bistvo šolanja in študiranja je za mene to, da se
               pripravim za trg in da znam ponuditi svoje znanje. Kaj mi pomaga, če se naučim, ne
               vem, bom rekel malo kritično, samo o družboslovnih vedah, samo o tistih vedah, ki
               recimo malo bolj visoko plavajo, niso haptične, niso bolj oprijemljive, ampak,
               seveda, je dobro študirati, ker se pač da priti skozi, pa imajo prostor in podobno.
               Gre za to, da moramo pridobiti in naučiti novo generacijo, sposobno ponuditi na trgu
               vnovčljivo znanje, in to je bistvo. Menim, da je treba tudi za drugo obravnavo
               pripraviti tudi v tej smeri kaj. Verjamem, da je sedaj težko reči, in da bom jaz
               težko rekel ali pa se bo hudo slišalo, ko bom rekel, "ja, imamo profesorje, ki so
               dosti starejši, dosti stari, in tako naprej, se ne izobražujejo, ne dopolnjujejo
               svojih znanj," ker sami veste - če vzamem samo primer področja elektronike ali
               računalništva. Meni je znano in vem, ker sem imel pravkar študenta iz svojih
               družinskih vrst, in vem kako to je. Da so v bistvu študentje, ki končujejo določene
               tehnične vede, da so tako rekoč že enaki profesorjem oziroma da že v tem
               računalniškem primeru prehitevajo. Tu so neke določene velike zahteve tudi za tiste,
               ki bodo znanje podajali tistim, ki bodo znanje sprejemali. Ker gledanje na prihodnost
               Slovenije je po moje izziv v katerem - ker nas je malo bomo vsaj tisti bili, bomo
               znali, bomo bili prilagodljivi, naučljivi, kot se temu reče, znanje, ki se bo dalo
               unovčiti na domačem in tujem trgu. Ta povezava, ki je, in tudi nacionalni program
               mora poseben poudarek dati tudi tej povezavi med znanostjo, med fakulteto in
               podjetjem. Ker menim, da je ravno ta prehod oziroma to učenje na fakulteti in dodatno
               poučevanje v smeri doktorata in ostalih znanstvenih raziskovanj, da se to mora
               pripeti na podjetja, ki imajo še voljo, ki imajo razvojne programe, ki imajo še
               naboj, s katerim upajo in bodo prešli v evropski prostor in tudi ostali in kje se bo
               to znanje lahko unovčilo.</p>
               <p>Menim, da je v tej smeri treba veliko več narediti in kot pravim, izziv ali osnovni
               pogled mora biti zelo nemilostljiv. V tem primeru, da ta fakulteta ima toliko
               prostora, dajmo jih narediti 1.000 ali 500 in tako naprej. To je čisto narobe. To je
               zame narobe, ker kam bom te ljudi razdelil. Ali bomo mi iz določenih fakultet
               oplajali celo Evropo. Tako najbrž tudi drugi zase gledajo. Mi moramo imeti pred seboj
               neko videnje, in vedenje v kateri smeri se naj nadgeneracija pojavlja in usmerja, ker
               marsikdo pride k meni ali kakšen starš in pravi "ti povej, kaj misliš, kaj bi se, kaj
               pa moj, je priden in tako naprej in sedaj bi šel na fakulteto, v katero smer in tako
               naprej", jaz vedno pravim, bistvo vsega je, čeprav to čudno zgleda, da se ta zadeva
               prodati, unovčiti in ko prideš ven, da ne tavaš od hiše do hiše in si nesrečen,
               nesrečen tudi za starše, ampak da si v bistvu zanimiv. Ko potrkaš, poveš, sem to in
               to in znam to in to in tako naprej. Ali bi bilo dobro? Dobro, bomo poskusili in stvar
               gre naprej.</p>
               <p>Bodimo pozorni na to, smo pred novim tisočletjem, ki ni samo zaradi tega, ker se bo
               številko obrnila za eno naprej in se bodo zadaj pojavile štiri ničle, ampak predvsem
               v tem, kaj nas čaka in v kateri smeri bomo sedaj izobraževali, ko bodo čez 5, 10, 15,
               20 let rabili. Seveda sem sedaj malo preveč planil prek določenih let. Vendar, ker to
               ni moje delo, delam pa toliko, ker mislim, da se tega zavedam. Kdorkoli me vpraša,
               zmeraj povem: "Daj v smeri, ki bo unovčljiva. Ko boš prišel ven, da boš vedel, da si
               uporaben, če ne, se malo doizobraziš iz zopet boš uporaben" in tako naprej. To je
               bistvo in v tej smeri je naš poudarek. Ob vsem tem je treba zagotoviti, da bodo lahko
               prišli tudi iz daljnih krajev v Ljubljano in bodo tu imeli prostor, primerno živeli,
               da bomo podeljevali štipendije malo bolj odprto kot včasih. Povem vam, da so včasih
               podjetja štipendirali ne samo toliko kot smo rabili, dosti več. Posebno tistim, ki so
               živeli na periferiji ali v področjih, kjer se je vedelo, da daješ to staršem in
               otrokom, kot pa da delaš za nujo. Ampak v tej smeri bo treba, ker menim, da bomo tudi
               morali biti Slovenci malo bolj mobilni, ne pa, da bomo že trepetali, če bo treba se
               recimo 20 kilometrov ali pa 30 ali pa 50 kilometrov nekam preseliti ali pa nekam
               voziti in bo to že zavora. Vi pojdite in vi dobro poznate Ameriko, kako je tam, če
               gre na drugo stran, na drugo obalo, to je 1000, 2000 kilometrov, nič hudega to ni,
               skratka kje imate pa sina, hčerko, ja, na oni strani, pa kdaj pride, dvakrat na leto.
               To bo treba pačpripraviti tudi v naš sistem šolanja, in to majhno fliko, ki se
               imenuje Slovenija, bo treba tudi napraviti primerno, tako da se bo dalo z ljudmi, s
               strokovnjaki takimi, ki so potrebni na določenih področjih, pokriti. Hvala.</p>
            </sp>
            <sp xml:id="SDZ2-Redna-16-1999-10-20.sp194">

               <speaker>PODPREDSEDNIK MIROSLAV LUCI:</speaker>

               <p>Hvala lepa, kolega Rejc. Še ena poslanska skupina želi predstaviti svoje mnenje.
               Gospa Eda Okretič-Salmič v imenu demokratične stranke upokojencev.</p>
            </sp>
            <sp xml:id="SDZ2-Redna-16-1999-10-20.sp195">

               <speaker>EDA OKRETIČ-SALMIČ:</speaker>

               <p>Hvala za besedo, podpredsednik. Z vsebino obravnavanega predloga zakona o spremembah
               in dopolnitvah zakona o visokem šolstvu je povezan tudi predlog nacionalnega programa
               visokega šolstva, ki ga je vlada vložila v proceduro, kot smo že slišali, leta 1997.
               Predlog nacionalnega programa obravnava razvoj in odpravljanje ovir za razvoj
               visokega šolstva. Postavljene so zahteve po ureditvi prostorskih in kadrovskih zadev,
               organizacije, kvalitete pri pouku in raziskovanju ter ureditev problematike v
               mednarodnem merilu. Glavni cilj je omogočiti čim večjemu številu prebivalstva
               Republike Slovenije pridobiti kvalitetno akademsko izobrazbo, kar je mogoče doseči le
               na podlagi znanstvenega, umetniškega in strokovnega delovanja univerz in
               visokošolskih zavodov. Poslanska skupina podpira sprejem predloga nacionalnega
               programa visokega šolstva, kajti od njegovega sprejema je odvisen nadaljnji razvoj
               visokega šolstva v Republiki Sloveniji ter njegova mednarodna primerljivost, kar je
               še posebej pomembno pri sedanjem vključevanju Slovenije v Evropsko unijo.</p>
            </sp>
            <sp xml:id="SDZ2-Redna-16-1999-10-20.sp196">

               <speaker>PODPREDSEDNIK MIROSLAV LUCI:</speaker>

               <p>Hvala lepa kolegici Okretič-Salmič. Še katera od poslanskih skupin? Ni želje. Potem
               dajem besedo poslankam in poslancem. Želi kdo razpravljati? Ker ni želje za razpravo,
               zaključujem splošno razpravo.</p>
               <p>Potem prehajamo na razpravo o predlaganih sklepih in stališčih. Najprej dajem v
               razpravo prvi sklep matičnega delovnega telesa, ki se glasi: "Predlog nacionalnega
               programa visokega šolstva Republike Slovenije, prva obravnava, je primerna podlaga za
               pripravo predloga nacionalnega programa za drugo obravnavo." Želi kdo
               razpravljati?<stage>(Ne želi.)</stage> Zaključujem razpravo in prehajamo na glasovanje o tem sklepu.
               Ugotovimo prisotnost! <stage>(48 prisotnih.)</stage></p>
               <p>Kdo je za? <stage>(44 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je ta sklep sprejet. Prehajamo na razpravo o stališčih, ki jih je
               pripravilo matično delovno telo in so napisana v poročilu delovnega telesa kot tudi
               na razpravo dopolnjevalni, spreminjevalni predlogi k stališčem matičnega delovnega
               telesa. Tu imamo samo dve, to je dodatna stališča, to je predlagal Samo Bevk, kot
               poslanec. Želi kdo razpravljati o teh dveh stališčih? <stage>(Ne želi.)</stage> Potem prehajamo na
               odločanje o prvem dodatnem stališču Sama Bevka. Imate na mizi, 24. Imate na klopeh,
               da ne čitamo. Prehajamo, torej ugotavljamo prisotnost! <stage>(40 prisotnih.)</stage> Ja, ja. Drugič
               ugotavljamo prisotnost! <stage>(44 prisotnih.)</stage></p>
               <p>Torej, zaključujem današnji del seje, pri odločanju o dodatnih stališčih predlogov
               nacionalnega programa visokega šolstva Republike Slovenije.</p>
               <p>Sejo nadaljujemo jutri, s prekinjeno 20. točko, nato nadaljujemo z 21., preskočimo
               oziroma 22., 25. in po vrstnem redu dalje. Hvala za korektno sodelovanje in lahko
                  noč. <stage type="time">(SEJA JE BILA PREKINJENA 20. OKTOBRA 1999 OB 17.57 URI.)</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ2-Redna-17-1999-12-23">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|4C8A00CABAF25426C125685400327811</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=4C8A00CABAF25426C125685400327811</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Redna-17-1999-12-23.DZ" n="17">
               <name>Redna</name>
               <date when="1999-12-23"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Redna-17-1999-12-23.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">NADALJEVANJE 17. SEJE</stage>
            <stage type="date">(23. december 1999)</stage>
            <stage type="chairman"> Sejo je vodil Janez Podobnik, predsednik državnega zbora.</stage>
            <stage type="time"> Seja se je pričela ob 13.48 uri.</stage>


            <sp xml:id="SDZ2-Redna-17-1999-12-23.sp1">

               <speaker>PREDSEDNIK JANEZ PODOBNIK:</speaker>

               <p>Spoštovane kolegice poslanke, kolegi poslanci! Pričenjam nadaljevanje 17. seje
               državnega zbora Republike Slovenije. Obveščen sem, da so bili zadržani in se te seje
               niso mogli udeležiti naslednje poslanke in poslanci - pač to je poslovniška določba,
               lepo prosim za potrpežljivost - Franc Potočnik, Jože Možgan,Alojz Peterle, Ciril
               Metod Pungartnik, Jožef Zimšek, Franc Čebulj, Jožef Košir, Jože Lenič, Anton Delak,
               Ivan Kebrič in Franc Kangler. Prosim, da ugotovimo navzočnost v dvorani! <stage xml:id="SDZ2-Redna-17-1999-12-23.stage5">(57
               prisotnih.)</stage> Ugotavljam, da je državni zbor sklepčen in lahko odloča.</p>
               <p>Za današnje nadaljevanje 17. seje sta nam preostali obravnavi dveh točk, prekinjene
               41. točke in 42. točka, to sta predlog zaključnega računa proračuna Republike
               Slovenije za leto 1996 in spremembe pravilnika o merilih in pogojih za uporabo
               sredstev fundacije za financiranje športnih organizacij v Republiki Sloveniji. Na
               podlagi drugega odstavka 73. člena poslovnika predlagam, da se obe nedokončani točki
               s te redne seje predložita na 18. sejo, ki se bo pričela 21. januarja 2000. Zboru
               predlagam, da odločitev sprejme v paketu, torej z enim sklepom. Pričakujem, da temu
               ne bo nihče nasprotoval. Sprašujem, ali želi katera od poslanskih skupin predstaviti
               stališče do tega predloga? <stage xml:id="SDZ2-Redna-17-1999-12-23.stage6">(Ne želi.)</stage> Ta predlog dajem na glasovanje. Ugotavljamo
               prisotnost! <stage xml:id="SDZ2-Redna-17-1999-12-23.stage7">(61 prisotnih.)</stage></p>
               <p>Kdo je za predlagani sklep? <stage xml:id="SDZ2-Redna-17-1999-12-23.stage8">(47 poslancev.)</stage> Kdo je proti? <stage xml:id="SDZ2-Redna-17-1999-12-23.stage9">(6 poslancev.)</stage></p>
               <p>Ugotavljam, da je sklep sprejet.</p>
               <p>Predno zaključimo 17. redno sejo, spoštovane kolegice in kolegi, mi dovolite, da v
               skladu s prakso, da predsednik tik pred zaključkom seje v tekočem letu spregovori
               samo nekaj kratkih besed.</p>
               <p>Spoštovane poslanke in poslanci. Ob koncu letošnjega leta, po izredno delovnem
               zaključku bogatega leta, mi v tem našem krogu, krogu poslancev in poslank, ampak
               vendarle na seji, dovolite, da bi navedel nekaj številk, ki na svoj način govorijo o
               našem delu v zadnjem koledarskem letu tega stoletja. Do vključno 3. decembra smo
               poslanke in poslanci na sivo tipko pritisnili 7392-krat in od takrat dalje še kar
               nekajkrat. Tehtanje magnetogramov sej, ki se je zgodilo predtemi zadnjimi dnevi
               plenarnega zasedanja, je pokazalo, da je bilo zbranih kar 7500 listov papirja. V letu
               1999 smo vključno z današnjim dnem sprejeli skupaj 116 zakonov in 82 ratifikacij.
               Skupna števila torej 198. Sprejeli smo 163 odlokov, 596 stališč ter 81 sklepov.
               Proceduralnih sklepov je bilo 88, dodatnih sklepov pa 56. Ob 116 sprejetih zakonov,
               jih je 102 predlagala Vlada Republike Slovenije, 14 pa poslanci. Do vladnih predlogov
               se jih je od 102 kar 57 nanašalo na uskladitev slovenske zakonodaje z zakonodajo
               Evropske unije.</p>
               <p>Državni zbor je v letošnjem letu tudi ponovno odločal o 9 zakonih, na katere je
               Državni svet vložil suspenzivni veto, pri čemer jih je od predlaganih 6 sprejel, 3 pa
               zavrnil. Seznam vseh zavrnjenih zakonov v letu 1999 pa pokaže, da smo vseh skupaj
               zavrnili 11 zakonskih predlogov. In kot rečeno, v tretjem branju pa smo tudi zavrnili
               predlog sprememb in dopolnitev poslovnika državnega zbora. Na rednih in izrednih
               sejah v letošnjem letu smo zasedali skupaj 123 dni. Od tega 88 dni na rednih sejah in
               43 na izrednih sejah. To je razmerje, ki smo ga v primerjavi s prejšnjimi leti lahko
               veseli. Jaz sem prepričan, da bi bili še bolj veseli, ko bi bilo izrednih sej še
               manj. Na sejah smo do včerajšnjega dneva preživeli skupaj 660 ur. Tem pa lahko dodamo
               še današnje dopoldne. Predelali smo 406 točk dnevnega reda.</p>
               <p>In delovna telesa. Imela so 393 sej v skupnem trajanju 738 ur, na njih pa so poslanke
               in poslanci predelali 1.518 točk dnevnega reda.</p>
               <p>Sam se zavedam relativnosti teh podatkov, vendarle menim, da je pravilno, da jih
               povem.</p>
               <p>V tem letu smo pričeli tudi s prenašanjem sej državnega zbora Republike Slovenije po
               internetu. Od 16. septembra do danes je v prenos neposrednih sej v živo vstopilo
               12.522 obiskovalcev. Posnetke sej pa si je v tem času ogledalo 3.011 obiskovalcev.
               Zanimivo, najbolj je bila obiskana 39. izredna seja s 508 obiskovalci v živem prenosu
               in 196 s posnetkov seje. Spletne strani državnega zbora Republike Slovenije pa je v
               letošnjem letu obiskalo več kot milijon 200 tisoč obiskovalcev <stage xml:id="SDZ2-Redna-17-1999-12-23.stage10">(podatek je bil
               dodatno preverjen in drži)</stage>.</p>
               <p>Uvedli smo tudi redne mesečne novinarske konference, na katerih smo javnosti sproti
               poročali o delu državnega zbora. Poleg tega smo enkrat mesečno uvedli tudi odprti
               telefon, prek katerega lahko državljanke in državljani posredujejo svoja vprašanja,
               predloge ali kritike neposredno predsedniku, podpredsednikom ali generalni sekretarki
               državnega zbora Republike Slovenije.</p>
               <p>Nismo uspeli prešteti vseh domačih in mednarodnih obiskovalcev, ki so v letošnjem
               koledarskem letu obiskali slovenski parlament, vendar vam zagotavljam, da jih je bilo
               veliko.</p>
               <p>Poslanke in poslanci smo v različnih delegacijah opravili tudi veliko mednarodnih
               poti, ki so bile namenjene navezovanju trdnih stikov s prijateljskimi, predvsem
               evropskimi državami na vseh parlamentarnih ravneh. S tem smo pomembno pripomogli tudi
               k mednarodnemu uveljavljanju naše države, pripomogli pa tudi k dejavnejši vlogi, ki
               jo na področju mednarodnega sodelovanja prevzemajo vsi parlamenti v svetu.</p>
               <p>Na tem mestu bi se rad zahvalil podpredsednikom, vodjem poslanskih skupin, generalni
               sekretarki državnega zbora in namestniku, sekretariatu in vsem službam državnega
               zbora. Zahvala tudi vladi Republike Slovenije za zelo dobro vpeljano sodelovanje in
               državnemu svetu Republike Slovenije.</p>
               <p>Nismo uspeli prešteti vseh izjav, intervjujev ali občasno tudi demantijev, s
               katerimi smo se kot državni zbor Slovenije odpirali domači ali mednarodni javnosti.</p>
               <p>Naj bo dovolj naštevanja, s katerim sem vas želel samo spomniti, da je za nami
               naporno in zelo delovno leto, kar si vsi skupaj lahko štejemo v dobro, kot uspeh, ki
               naj nas spodbudi, da bomo do izteka tega parlamentarnega sklica še z večjo
               odgovornostjo še naprej vlagali naše najboljše moči v dobro ljudi, ki so nas
               izvolili.</p>
               <p>Dovolite mi, da se v imenu poslank in poslancev zahvalim tudi vsem zaposlenim v
               državnem zboru, pa tudi vsem novinarkam in novinarjem, ki so naše delo spremljali.
               Zavedam se, da je uspešen končni rezultat lahko le povezana in skupna vsota dobrega
               dela vseh, zato iskrena hvala!</p>
               <p>Zaključujem in z veseljem izrekam misel oziroma ugotovitev, da se je ugled državnega
               zbora Republike Slovenije v javnosti izboljšal. Zavedam pa se, da je ugled parlamenta
               vedno tudi izraz odnosa državljanov do najvišje zakonodajne institucije.</p>
               <p>Vsem skupaj želim doživeto praznovanje božiča v krogu vaših družin, ki vas in nas
               zaradi naporne narave dela, ki ga opravljamo, prepogosto pogrešajo. Želim vam, da bi
               bili praznični dnevi v krogu vaših družin lepi in osvežujoči, naj vam dajo novih moči
               za velik izziv v tretje tisočletje. Na zdravje in srečno! <stage xml:id="SDZ2-Redna-17-1999-12-23.stage11">(Aplavz.)</stage></p>
               <p>Ker je danes ob 18.00 uri slavnostna seja državnega zbora, sem prepričan, da boste
               tudi gradivo, ki je na klopeh, odnesli s seboj v svoje pisarne.</p>
               <p>Sedaj, ob 14.00 uri, pa imamo v preddverju srečanje z vsemi zaposlenimi, vsemi
               novinarji ter poslankami in poslanci državnega zbora. Prisrčno vabljeni! <stage xml:id="SDZ2-Redna-17-1999-12-23.stage12">(SEJA
                  JE BILA PREKINJENA 23.12.1999 OB 13.58 URI.)</stage>
               </p>
            </sp>
         </div>
      </body>
   </text>
</TEI>
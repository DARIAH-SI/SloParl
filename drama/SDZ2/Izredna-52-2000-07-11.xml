<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ2-Izredna-52-2000-07-11">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|111F1FE472687007C125691B002A874F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=111F1FE472687007C125691B002A874F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Izredna-52-2000-07-11.DZ" n="52">
               <name>Izredna</name>
               <date when="2000-07-11"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Izredna-52-2000-07-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">52. izredna seja</stage>
            <stage type="date">(11. julij 2000)</stage>
            <stage type="chairman">Sejo je vodil Janez Podobnik, predsednik državnega zbora.</stage>
            <stage type="time">Seja se je pričela ob 14.16 uri.</stage>


            <sp xml:id="SDZ2-Izredna-52-2000-07-11.sp1">

               <speaker>PREDSEDNIK JANEZ PODOBNIK:</speaker>

               <p>Spoštovane kolegice poslanke, kolegi poslanci, gospe in gospodje! Pričenjam 52.
               izredno sejo državnega zbora Republike Slovenije, ki sem jo sklical na podlagi prvega
               odstavka 51. člena in 54. člena poslovnika državnega zbora.</p>
               <p>Obveščen sem, da so zadržani in se današnje seje ne morejo udeležiti naslednje
               poslanke in poslanci: Feri Horvat, Alojz Vesenjak za pričetek seje, Anton Delak in
               Richard Beuermann. Prosim, da ugotovimo navzočnost v dvorani! (78 poslancev in
               poslank.)</p>
               <p>Zbor je sklepčen in lahko odloča.</p>
               <p>Na sejo sem povabil predstavnike vlade Republike Slovenije ter predstavnike državnega
               sveta Republike Slovenije, vse prav lepo pozdravljam. Pozdravljam tudi skupino
               slovenskih rojakov, slovensko folklorno skupino iz Vancouvra, iz Kanade, ki so
               trenutno na balkonu. /Aplavz./</p>
               <p>Pred določitvijo dnevnega reda bomo opravili še postopek sprejema zapisnikov 20. seje
               ter 48. in 49. izredne seje državnega zbora. Pred tem pa želi proceduralno besedo
               kolega Kebrič in mu dajem besedo. Prosim.</p>
            </sp>
            <sp xml:id="SDZ2-Izredna-52-2000-07-11.sp2">

               <speaker>IVAN KEBRIČ:</speaker>

               <p>Hvala, gospod predsednik. Spoštovane kolegice in kolegi!</p>
               <p>8. junija smo vložili pisno, tako rekoč prošnjo ali zahtevo, da se na osnovi
               politične kulture evropskih parlamentov iz naše sredine gospa Eda Okretič-Salmič, ki
               je bila izključena, odstrani iz naše skupine. Ker se to do sedaj ni zgodilo, kljub
               temu, da smo 18. ponovno zaprosili predsednika državnega zbora, kljub temu, da smo
               trikrat osebno na kolegijih o tem razpravljali in predlagali, predlagam, da nam
               odobrite eno uro odmora, da se posvetujemo, kako bomo nadalje sodelovali v državnem
               zboru. Hvala lepa.</p>
            </sp>
            <sp xml:id="SDZ2-Izredna-52-2000-07-11.sp3">

               <speaker>PREDSEDNIK JANEZ PODOBNIK:</speaker>

               <p>Lepo prosim, kolegi. Lepo vas prosim!</p>
               <p>Rad bi dal kratko pojasnilo na proceduralni predlog poslanskega kolega Kebriča.
               Poslanski kolega Kebrič mi je že v preteklem tednu vnaprej napovedal, da bo pred
               začetkom današnje izredne seje nastopil tukaj in v obliki proceduralnega vprašanja
               protestiral, če do današnjega dneva ne bomo uspeli najti dogovora, da bi za
               podpredsednico in poslanko Edo Okretič-Salmič poiskali neko drugo mesto na sedežnem
               redu v državnem zboru. Tukaj ste bili nekoliko netočni, kolega Kebrič. Niste
               predlagali, da bi se poslanka Okretičeva odstranila iz vaše poslanske skupine, ampak
               v dopisu ste predlagali, da se pač poišče drugo sedežno mesto za kolegico
               Okretičevo.</p>
               <p>Jaz sem se sam močno potrudil, da bi poiskal dogovor. Prva rešitev je bila ta, da se
               je kolegica Okretičeva presedla za eno mesto v ozadje, torej ne sedi več na istem
               sedežnem mestu kot do sedaj. Priznam pa, da mi v tem času ni uspelo najti rešitve, s
               katero bi soglašala tako poslanska skupina DeSUS kot kolegica Okretičeva, ki sama
               tudi ni stopila v nobeno poslansko skupino. Do danes mi žal to ni uspelo. Bilo je
               danih nekaj predlogov. Ko sem se posvetoval s poslanskimi kolegi, teh predlogov niso
               podprli, tako da zaenkrat do danes rešitve nisem našel. V izogib zapletom prosim za
               potrpljenje, kolega Kebrič. Upam, da bom v okviru tega tedna našel rešitev, da ne bo
               več teh zapletov. Predlog, ki ste ga pa podali, pa ni v poslovniških določbah, kjer
               se predlaga pavza za posvetovanje v poslanski skupini.</p>
               <p>Prehajamo na preglede zapisnikov, ki so na vpogled v računalniški mreži. /Glas iz
               dvorane./</p>
               <p>Kolega Kebrič. Glede na vsebino, ki ste jo predlagali za posvet v poslanski skupini,
               vam te možnosti tokrat ne bom dodelil. Ne, kolega Hvalica je hotel ugovarjati nastopu
               kolega Kebriča. Proceduralni predlog, kolega Hvalica.</p>
            </sp>
            <sp xml:id="SDZ2-Izredna-52-2000-07-11.sp4">

               <speaker>IVO HVALICA:</speaker>

               <p>Hvala lepa, gospod predsednik. Ker sem bi v preteklosti sam večkrat žrtev linča
               zaradi besed, tokrat prosim predsednika državnega zbora, da oceni nastop gospoda
               Kebriča kot žaljiv. On je namreč rekel, naj se poslanka odstrani. Odstranjevalo se je
               v prejšnjem sistemu, gospod Kebrič! Zdaj bi lahko kvečjemu predlagali, da se premesti
               poslanka Okretičeva.</p>
               <p>Zato predlagam, gospod predsednik, da tako kot ste meni večkrat vzeli besedo in me
               opomnili, tokrat izrečete zaradi besede "odstraniti" opomin poslancu Kebriču. Hvala
               lepa.</p>
            </sp>
            <sp xml:id="SDZ2-Izredna-52-2000-07-11.sp5">

               <speaker>PREDSEDNIK JANEZ PODOBNIK:</speaker>

               <p>Hvala, kolega Hvalica. V svojem kratkem komentarju oziroma pojasnilu sem se dotaknil
               prav vprašanja oziroma besedice "odstrani" in sem povedal, kaj je pisalo v prvotnem
               predlogu poslanske skupine DeSUS. Lepo prosim, da ne nadaljujemo te razprave in da se
               lotimo dnevnega reda, ki je pred nami.</p>
               <p>Smo torej pri sprejemu zapisnikov 20. seje ter 48. in 49. izredne seje državnega
               zbora. Zapisniki so na vpogled v računalniški mreži. Ali kdo zahteva spremembo ali
               dopolnitev oziroma ima kakšno drugo pripombo k zapisnikom.</p>
               <p>Proceduralno ugovarjate moji razlagi, kolega Kebrič, ali imate nov predlog? Prosim,
               nov proceduralni predlog ima kolega Kebrič.</p>
            </sp>
            <sp xml:id="SDZ2-Izredna-52-2000-07-11.sp6">

               <speaker>IVAN KEBRIČ:</speaker>

               <p>Hvala za besedo. Poslanska skupina demokratične stranke upokojencev napoveduje
               obstrukcijo tako dolgo, dokler ne bo ta problem razrešen, da se gospa Eda Okretič
               premesti drugam, tja, kamor spada. Hvala lepa.</p>
            </sp>
            <sp xml:id="SDZ2-Izredna-52-2000-07-11.sp7">

               <speaker>PREDSEDNIK JANEZ PODOBNIK:</speaker>

               <p>Hvala, kolega Kebrič. Prosim, da premislite o tem predlogu, ker se lahko najde
               drugačna rešitev. Imate proceduralni predlog, kolega Anderlič? Prosim. Kolega Bajc,
               prosim za mir v dvorani! Samo trenutek, da se zbor umiri, da bo lahko kolega Anderlič
               predlagal proceduralni predlog.</p>
            </sp>
            <sp xml:id="SDZ2-Izredna-52-2000-07-11.sp8">

               <speaker>ANTON ANDERLIČ:</speaker>

               <p>Predvsem, da gospod Bajc dopusti, da lahko izza govornice kaj povem.</p>
               <p>Sicer obžalujem, da predsednik ni dal odmora poslanski skupini DeSUS za posvetovanje
               pred odločanjem o dnevnem redu, to je pač njegova pravica, ampak to je druga zadeva.
               Rad bi vas, gospod predsednik, spomnil, da ste pred kratkim prejeli zahtevo za
               nadaljevanje 51. izredne seje državnega zbora in zaprosilo za razlago 51. člena
               poslovnika državnega zbora. 27 poslancev je podpisalo to zahtevo. V skladu z 51.
               členom poslovnika je nesporno jasno, da se ne more začeti 52. izredna seja, dokler se
               ne konča 51. izredna seja oziroma če se teh 27 poslancev moti, pomeni, da naj
               poslovniška komisija obrazloži, kako je s tem. 51. člen poslovnika je pa nesporno
               jasen,in predlagam, da upoštevate zahtevo 27 poslancev, se z njo seznanite in tako
               tudi ravnate. Igra naključja je, da je 51. izredna seja sklicana seveda skladno s
               poslovnikom in da se sklicujemo na 51. člen poslovnika, ki določa, kdaj se skliče
               izredna seja in pod kakšnimi pogoji. Seveda vem, da boste poskušali sedaj razložiti,
               da v poslovniku nikjer ne piše, da ne sme biti sklicana nova izredna seja, če
               prejšnja še ni končana, ampak glede na poslovnik imamo pravico, da 24 poslancev
               zahteva nadaljevanje 51. izredne seje, ki je v teku, in šele potem lahko sledi 52.
               izredna seja.</p>
               <p>Prosim, da z vso resnostjo upoštevate to zahtevo.</p>
            </sp>
            <sp xml:id="SDZ2-Izredna-52-2000-07-11.sp9">

               <speaker>PREDSEDNIK JANEZ PODOBNIK:</speaker>

               <p>Hvala, kolega Anderlič. Ko sem se pravzaprav že namenil v plenarno dvorano, sem dobil
               v roke ta dopis: "Zadeva: Zahteva za nadaljevanje 51. izredne seje državnega zbora in
               zaprosilo za razlago 51. člena poslovnika državnega zbora." Sam se bom obrnil na
               komisijo za poslovnik, da odgovori na to vprašanje, menim pa, da v ničemer ta zadeva
               ne vpliva na sprejemanje dnevnega reda in odločitev, da državni zbor prične 52.
               izredno sejo državnega zbora.</p>
               <p>Ali kdo zahteva spremembo ali dopolnitev oziroma ima kakšno drugo pripombo k
               zapisnikom? Kolega Anderlič, ugovarjate moji razlagi? /Poslanec Anderlič odgovarja iz
               klopi./ Ta predlog ni bil proceduralne narave in je v nasprotju z dogovorom na seji
               kolegija predsednika državnega zbora. V celoti smo se dogovorili za potek današnje
               seje. Prosim, da upoštevamo naš dogovor, sicer bomo težko delali. Saj sem odgovoril
               na vašo zahtevo. Prosim, kolega Anderlič ima nov proceduralni predlog.</p>
            </sp>
            <sp xml:id="SDZ2-Izredna-52-2000-07-11.sp10">

               <speaker>ANTON ANDERLIČ:</speaker>

               <p>V imenu poslanske skupine pred odločanjem o zapisnikih in o dnevnem redu 52. izredne
               seje zahtevam eno uro odmora za posvetovanje v skupini. Seveda, v ničemer ni točno
               to, gospod Podobnik, kar ste razlagali sedaj, da sem jaz kjerkoli sodeloval in da sem
               se strinjal z vašimi manipulacijami. To ni res! V imenu poslanske skupine zahtevam
               eno uro odmora pred glasovanjem o zapisnikih in o dnevnem redu, kajti tudi mi se bomo
               posvetovali, ali bomo na tak način še sodelovali naprej pri delu zbora ali ne.</p>
            </sp>
            <sp xml:id="SDZ2-Izredna-52-2000-07-11.sp11">

               <speaker>PREDSEDNIK JANEZ PODOBNIK:</speaker>

               <p>Hvala lepa. Sprašujem, ali je kakšna pripomba k zapisniku 20. seje državnega zbora?
               (Ni.) Preden preidemo na odločanje, dajem na predlog poslanske skupine LDS enourni
               odmor. Dobimo se ob 15.30 uri.</p>
               <p>(Seja je bila prekinjena ob 14.30 uri in se je nadaljevala 15.34 uri.)</p>
            </sp>
            <sp xml:id="SDZ2-Izredna-52-2000-07-11.sp12">

               <speaker>PREDSEDNIK JANEZ PODOBNIK:</speaker>

               <p>Ura je 15.30. Ugotavljamo prisotnost! (60 poslancev in poslank.)</p>
               <p>Zbor je sklepčen in lahko odloča.</p>
               <p>Ali želi besedo predstavnik Liberalne demokracije Slovenije, poslanske skupine?
               Besedo ima kolega Anderlič.</p>
            </sp>
            <sp xml:id="SDZ2-Izredna-52-2000-07-11.sp13">

               <speaker>ANTON ANDERLIČ:</speaker>

               <p>V poslanski skupini liberalne demokracije menimo, da bi bilo prav ali pa nujno, da se
               sestane kolegij predsednika državnega zbora, in to tudi predsedniku predlagamo, kajti
               način, kako se želi pričeti 52. izredna seja in vse okoliščine, ki so povezane s tem,
               ne zagotavljajo, da bi lahko racionalno delali na 52. izredni seji. Zato pričakujemo,
               da boste, gospod predsednik, sklicali kolegij o tistem odprtem vprašanju, ki smo ga v
               skupini 27-ih poslancev naslovili tudi poslovniški komisiji, da ga bo poslovniška
               komisija proučila in dala nedvoumen odgovor. Zato menimo, da z našega stališča pač ni
               pogojev za prehod na sprejemanje dnevnega reda 52.izredne seje. Tej pobudi za sklic
               kolegija pa so se pridružili tudi vodje poslanske skupine Združene liste socialnih
               demokratov, poslanske skupine DeSUS-a in poslanske skupine SNS.</p>
            </sp>
            <sp xml:id="SDZ2-Izredna-52-2000-07-11.sp14">

               <speaker>PREDSEDNIK JANEZ PODOBNIK:</speaker>

               <p>Hvala lepa, kolega Anderlič. Predlagam, da bi se kolegij sestal danes ob 18.00 uri,
               da bomo vsaj nekaj časa vendarle namenili delu državnega zbora. Sam ocenjujem, da sem
               ravnal v skladu z dogovorom na delovnem pogovoru in na seji kolegija. Ampak seveda to
               ni mesto, da bi se prepričevali iz klopi, tako da v celoti imam čisto vest, v celoti
               sem izpolnil dogovor z vodji poslanskih skupin. Imam seveda tudi stenogram in seveda
               kolegi, ki so bili na tem srečanju, bodo potrdili, je bilo točno dogovorjeno, kdaj bi
               se nadaljevala 51. izredna seja. In ko se bo nadaljevala, takrat je bilo rečeno, je
               prvo vprašanje odgovor predsednika vlade na tri poslanska vprašanja opoziciji. Tisti
               ki ste bili zraven boste temu pritrdili.</p>
               <p>Sedaj pa... Ne, zadeva je zaključena, kolega Anderlič. Moramo preiti na glasovanje po
               poslovniku. /Poslanec Anderlič govori iz klopi./ Po poslovniku! Predlagam, da se
               danes ob 18.00 uri sreča kolegij in se, če je potrebno, tudi o teh vprašanjih še
               enkrat pogovori.</p>
               <p>Ker k zapisniku 20. seje državnega zbora Republike Slovenije ni pripomb, prehajamo na
               odločanje o sprejemu zapisnika. Ugotovimo prisotnost! (46 prisotnih.)</p>
               <p>Kdo je za predlagani zapisnik? (42 poslancev.) Je kdo proti? (2 poslanca.)</p>
               <p>Ugotavljam, da je zapisnik sprejet.</p>
               <p>Ker k zapisniku 48. izredne seje državnega zbora Republike Slovenije ni pripomb,
               prehajamo na odločanje o sprejemu zapisnika. Ugotovimo prisotnost! (44 prisotnih.)
               Ugotavljamo prisotnost - drugič! (44 prisotnih.)</p>
               <p>Sejo bomo nadaljevali čez 10 minut, ob 15.50 uri.</p>
               <p>(Seja je bila prekinjena ob 15.39 uri in se je nadaljevala ob 15.51 uri.)</p>
            </sp>
            <sp xml:id="SDZ2-Izredna-52-2000-07-11.sp15">

               <speaker>PREDSEDNIK JANEZ PODOBNIK:</speaker>

               <p>Tretjič ugotavljamo prisotnost! (71 prisotnih.)</p>
               <p>Kdo je za zapisnik 48. izredne seje? (42 poslancev.) Kdo je proti? (2 poslanca.)</p>
               <p>Ugotavljam, da je zapisnik sprejet.</p>
               <p>Ker k zapisniku 49. izredne seje državnega zbora Republike Slovenije ni pripomb,
               prehajamo na odločanje o sprejemu zapisnika. Ugotavljamo prisotnost! (43 prisotnih.)
               Ugotavljamo prisotnost drugič! Še kolega Pahor se nam bo pridružil. (45
               prisotnih.)</p>
               <p>Državni zbor ni sklepčen.</p>
               <p>Sejo nadaljujemo ob 16.30, takoj, čez 5 minut bo v sobi 217 seja kolegija predsednika
               državnega zbora.</p>
               <p>(Seja je bila prekinjena ob 15.52 uri in se je nadaljevala ob 16.53 uri.)</p>
            </sp>
            <sp xml:id="SDZ2-Izredna-52-2000-07-11.sp16">

               <speaker>PREDSEDNIK JANEZ PODOBNIK:</speaker>

               <p>Spoštovane kolegice in kolegi! Rad bi vas obvestil, da je bilo srečanje kolegija
               predsednika državnega zbora uspešno. Našli smo dogovor, prek katerega bomo omogočili
               normalno delo državnega zbora v tem tednu. Prosim, da me pozorno poslušate, da vam
               povem, kakšen je predlog kolegija, ki sem ga sam tudi podprl in sem prepričan, da ga
               boste tudi vi, spoštovane kolegice in kolegi, podprli.</p>
               <p>Državni zbor bi sedaj prekinil odločanje o zapisniku 49. izredne seje. To tudi
               pomeni, da državni zbor sedaj ne bo odločal o dnevnem redu 52. izredne seje, pač pa
               se bo lotil 51. izredne seje, in sicer 46. točke dnevnega reda, to je - prosim,
               kolega Hvalica, nekdo se je zasmejal, je bil kolega Hvalica? Ni bil, se opravičujem -
               to je predlog zakona o spremembi zakona o spremembah in dopolnitvah zakona o
               kazenskem postopku, skrajšanipostopek. Vlada se je s pismom obrnila na državni zbor,
               da bi to točko prednostno obravnaval. Ko bomo to točko obravnavali, bomo vse
               preostale točke 51. dnevnega reda izredne seje po poslovniških določbah prestavili na
               naslednjo sejo, to je 52., katere dnevni red bomo še danes sprejeli in nocoj bi
               državni zbor tudi že odločal o obeh odložilnih vetih. V teku tega tedna,
               najverjetneje bo to v petek dopoldne, pa bo predsednik vlade, dr. Bajuk odgovoril v
               okviru 52. izredne seje tudi na tri poslanska vprašanja s strani opozicije. Tak je
               bil naš dogovor. Ali sem povzel pravilno?</p>
               <p>Na seji kolegija smo seveda ugotovili, da sem za dnevni red 52. izredne seje
               predlagal nekaj zelo pomembnih točk dnevnega reda, to so točke od 19 do 24. To so vse
               točke, katere mora obravnavati tudi odbor za infrastrukturo in okolje. Žal jih ni
               obravnaval še in predlagano je bilo, da se te točke ne uvrstijo in da se uvrstijo na
               sejo, ki se bo pričela 25. julija, v tem času pa bo odbor lahko kvalitetno
               pripravljal te točke dnevnega reda.</p>
               <p>Odpiram torej <title>51. IZREDNO SEJO DRŽAVNEGA ZBORA.</title>
               </p>
               <p>(Seja je bila prekinjena ob 16.57 uri in se je nadaljevala ob 17.24 uri.)</p>
            </sp>
            <sp xml:id="SDZ2-Izredna-52-2000-07-11.sp17">

               <speaker>PREDSEDNIK JANEZ PODOBNIK:</speaker>

               <p>Spoštovane kolegice in kolegi! Prehajamo na sprejem dnevnega reda 52. izredne
               seje.</p>
               <p>Pred tem smo še pred glasovanjem o zapisniku 49. izredne seje državnega zbora. Ker k
               zapisniku ni bilo pripomb, prehajamo na odločanje o sprejemu zapisnika. Ugotovimo
               prisotnost! (77 prisotnih.)</p>
               <p>Kdo je za predlagani zapisnik? (65 poslancev.) Je kdo proti? (2 poslanca.)</p>
               <p>Ugotavljam, da je predlagani zapisnik sprejet.</p>
               <p>Prehajamo na določitev dnevnega reda 52. izredne seje državnega zbora.</p>
               <p>Prejeli ste ga s sklicem dne 7. julija 2000. O predlogu dnevnega reda bomo odločali v
               skladu z drugim odstavkom 64. člena poslovnika državnega zbora. Prosim, kolegice in
               kolegi, če si pozorno pogledate dnevni red 52. izredne seje.</p>
               <p>Tudi v skladu z dogovorom na zadnji seji kolegija predlagam, da se z dnevnega reda
               umaknejo točke od 19 do 24. To so točke, ki jih odbor za infrastrukturo in okolje še
               ni obravnaval, vse te točke pa bodo uvrščene na izredno sejo, ki se bo pričela
               predvidoma v torek, 25. julija.</p>
               <p>Ali kdo nasprotuje, da bi o umiku šestih točk dnevnega reda odločali v paketu? Kolega
               Bevk želi besedo.</p>
            </sp>
            <sp xml:id="SDZ2-Izredna-52-2000-07-11.sp18">

               <speaker>SAMO BEVK:</speaker>

               <p>Hvala lepa, gospod predsednik. Spoštovani zbor! Imam predlog, in sicer, oglasiti sem
               se hotel tako ali tako, če bi danes obravnavali celotni dnevni red 52. izredne seje.
               Namreč predlagam, da se z dnevnega reda umakne 24. točka oziroma da se niti na 53.
               sejo ta točka ne more uvrstiti, ker ni pogojev, da pride na dnevni red, kajti ta
               točka, zakon o vodah, je bila uvrščena na to sejo in če bo uvrščena tudi na 53. sejo,
               bo uvrščena v nasprotju s četrtim odstavkom, se mi zdi, 174. člena poslovnika
               državnega zbora, ki pravi:"Predsednik državnega zbora zadrži dodelitev predloga
               zakona, če še ni končan zakonodajni postopek o predlogu zakona z enako ali podobno
               vsebino, in o tem obvesti predlagatelja."</p>
               <p>Namreč, da vas spomnim, trije poslanci, Janko Veber, Miran Potrč in Samo Bevk, smo 8.
               marca letos v parlamentarno proceduro vložili predlog zakona o vodnih zemljiščih in
               gospodarski infrastrukturi, ki obravnava enako oziroma podobno vsebino kot zakon o
               vodah. Ta zakon je bil v parlamentarno proceduro vložen 8. marca, se pravi, teden dni
               prej, preden je ta zakon o vodah sprejela vlada, ki ga je sprejela 14. marca in je
               bil šele 28. marca objavljen v Poročevalcu državnega zbora.</p>
               <p>Zato predlagam, spoštovani gospod predsednik, da najprej uvrstite na dnevni red
               predlog zakona, ki smo ga predlagali Veber, Potrč in jaz, in šele potem, ko bo
               konzumirana ta odločitev, pride lahko na vrsto še vladni zakon o vodah. Hvala lepa.
            </p>
            </sp>
            <sp xml:id="SDZ2-Izredna-52-2000-07-11.sp19">

               <speaker>PREDSEDNIK JANEZ PODOBNIK:</speaker>

               <p>Hvala, kolega Bevk. O tej temi smo na kratko razpravljali tudi na kolegiju. Gre za
               vsebino, ki je podobna nekaterim drugim zakonom; če omenim samo primer zakona o
               telekomunikacijah, ki ga predlaga kolega Jakič, in nato vladni predlog - tam smo se
               odločili za rešitev, da se oba hkrati obravnavata. Jaz sem se sam posvetoval tudi s
               strokovnimi službami v državnem zboru in sem se nato odločil, kot sem se odločil.
               Ampak je še torej čas do 53. izredne seje, ko bomo uvrščali, da se dokončno odločimo
               o tem vprašanju. Je pa tudi vaš predlog podoben mojemu, da se umakne z dnevnega reda
               te seje, tako da tukaj ne vidim nasprotovanja. In ker ne vidim nasprotovanja, da bi
               se o teh točkah za umik odločalo v paketu, jih dajem torej na glasovanje. Na
               glasovanje dajem predlog, da se z 52. izredne seje umaknejo točke od 19 do 24.
               Ugotavljamo prisotnost! (76 prisotnih.)</p>
               <p>Kdo je za predlagani umik? (73 poslancev.) Kdo je proti? (4 poslanci.)</p>
               <p>Predlog za umik je sprejet.</p>
               <p>Ali je še kakšen predlog za umik? Kolega Kelemina, prosim.</p>
            </sp>
            <sp xml:id="SDZ2-Izredna-52-2000-07-11.sp20">

               <speaker>BRANKO KELEMINA:</speaker>

               <p>Hvala lepa, spoštovani predsednik. Cenjeni vsi! Naša poslanska skupina predlaga, da
               bi z dnevnega dneva umaknili 10. točko dnevnega reda, ker pač smatramo, da ne gre za
               tako nujno zadevo, da bi jo bilo potrebno v tem paketu te evropske zakonodaje in
               ostalih pomembnih zakonov obravnavati, in da bi se preložila na eno izmed rednih sej,
               ki bodo v prihodnosti.</p>
            </sp>
            <sp xml:id="SDZ2-Izredna-52-2000-07-11.sp21">

               <speaker>PREDSEDNIK JANEZ PODOBNIK:</speaker>

               <p>Torej kolega Kelemina predlaga, da se z dnevnega reda 52. izredne seje umakne točka
               10 - predlog zakona o računskem sodišču, tretja obravnava. Zakon pa je bil
               pripravljen v okviru paketa EU. Ali želi besedo poročevalec matičnega delovnega
               telesa? To je odbor, ki ga vodi kolega Feri Horvat. Podpredsednik odbora? Ga ni med
               nami. Ali želi besedo predstavnik sekretariata? (Ne želi.) Ali želi besedo
               predstavnik vlade? (Ne želi.) Želite besedo predstavniki poslanskih skupin? Stališče
               LDS, kolega mag. Kopač.</p>
            </sp>
            <sp xml:id="SDZ2-Izredna-52-2000-07-11.sp22">

               <speaker>MAG. JANEZ KOPAČ:</speaker>

               <p>Hvala za besedo. Liberalna demokracija nasprotuje temu predlogu gospoda Kelemine. Rad
               bi pa ob tem poudaril, da je Vlada Republike Slovenije februarja letos sprejela
               program dela za letošnje leto. Ta program dela je bil vezan na državni program za
               prevzem pravnega reda Evropske unije. Vsi v tem zboru - do sedaj nisem še slišal
               nasprotnega mnenja, razen morda s strani SNS včasih - ste se zavzeli za to, da
               Slovenija prevzema zakonodajo s področja pravnega reda EU, v skladu z državnim
               programom, ki smo ga sami sprejeli. Predlog zakona o računskem sodišču je eden od
               zakonov s tega seznama. Lahko menite, da ni veliko argumentov, zakaj je na tem
               seznamu, lahko menite, da je velikoargumentov, da je na tem seznamu, ampak na tem
               seznamu pač je. Rad bi opozoril tudi na to, da je celo sedanja vlada na svoji zadnji
               seji prejšnji teden sprejela rebalans programa dela, v katerem sicer ne spoštuje več
               državnega programa za prevzem pravnegareda Evropske unije, vendar niti enega samega
               predlaganega zakonskega projekta ni, skratka niti o eni stvari se ni odločila mimo
               tega reda, zamika samo roke.</p>
               <p>Ta zakon že zamuja roke iz državnega programa za prevzem pravnega reda EU. Mislim, da
               bi moral biti sprejet v prvem trimesečju letošnjega leta, govorim na pamet, mislim
               si, da je tako, morda pa v drugem trimesečju, vsekakor pa ne kasneje. Če bo
               prestavljen še s te seje na kakšno od, kot je bilo predlagano, naslednjih rednih,
               potem bomo seveda definitivno močno zamudili rok, ki je predviden v državnem
               programu, ki smo ga sami sprejeli. Zato menim, da ni nobenega utemeljenega razloga za
               prestavitev tega predloga zakona. Posebej pa bi rad poudaril, da smo na odboru za
               nadzor proračuna, kjer je gospod Kelemina tudi sodeloval, sprejeli nekaj amandmajev k
               temu predlogu zakona, zdaj v tretji obravnavi, in da je bila razprava izjemno strpna.
               Vsi amandmaji so bili sprejeti praktično soglasno in me je ta predlog zelo začudil in
               menim, da nima zveze z vsebino zakona in doseženimi odločitvami do sedaj. Hvala lepa.
            </p>
            </sp>
            <sp xml:id="SDZ2-Izredna-52-2000-07-11.sp23">

               <speaker>PREDSEDNIK JANEZ PODOBNIK:</speaker>

               <p>Hvala lepa. Želi besedo še katera od poslanskih skupin? Stališče poslanske skupine
               SLS + SKD Slovenske ljudske stranke, Benjamin Henigman.</p>
            </sp>
            <sp xml:id="SDZ2-Izredna-52-2000-07-11.sp24">

               <speaker>BENJAMIN HENIGMAN:</speaker>

               <p>Hvala, gospod predsednik. Ta zakon je res pripravljen za tretjo obravnavo. Sodi v
               paket evropske zakonodaje, lahko pa tudi ne bi sodil v ta paket, ker imamo primeren
               zakon, po katerem lahko računsko sodišče normalno deluje še nekaj časa.</p>
               <p>V poslanski skupini smo se posvetovali in bomo podprli predlog, da se zakon umakne s
               te seje državnega zbora, glede na to, da imamo nekatere pripombe, ki niso bile
               upoštevane pri pripravi zakona za tretje branje zaradi preglasovanja, to je dejstvo,
               in bomo storili vse, da pride na naslednjo sejo državnega zbora, če sem prav slišal,
               že 25., kot ste omenili. Hvala.</p>
            </sp>
            <sp xml:id="SDZ2-Izredna-52-2000-07-11.sp25">

               <speaker>PREDSEDNIK JANEZ PODOBNIK:</speaker>

               <p>Hvala lepa. Ali želi še katera od poslanskih skupin besedo? Stališče poslanske
               skupine Združene liste socialnih demokratov, Miran Potrč.</p>
            </sp>
            <sp xml:id="SDZ2-Izredna-52-2000-07-11.sp26">

               <speaker>MIRAN POTRČ:</speaker>

               <p>Hvala lepa, gospod predsednik. Rad bi samo povedal, da mi tega predloga ne bomo
               podprli. Prosil bi, če je možno po dolgih obravnavah po različnih konceptih, potem ko
               smo se v zelo strpnem delu pravzaprav uskladili v komisiji za nadzor proračuna o vseh
               temeljnih vprašanjih, pristopiti k obravnavi zakona. Eventualne amandmaje bo možno še
               vložiti in o njih odločati. Na nek način razumemo, podlaga je tega zakona želja, ne
               ga sprejeti, ne pa da bi še kakšne eventualne amandmaje domislili, ker je vsa stvar v
               razpravi že relativno dolgo. Hvala lepa.</p>
            </sp>
            <sp xml:id="SDZ2-Izredna-52-2000-07-11.sp27">

               <speaker>PREDSEDNIK JANEZ PODOBNIK:</speaker>

               <p>Hvala lepa. Stališče poslanske skupine DeSUS predstavlja kolega Kebrič.</p>
            </sp>
            <sp xml:id="SDZ2-Izredna-52-2000-07-11.sp28">

               <speaker>IVAN KEBRIČ:</speaker>

               <p>Hvala za besedo. Spoštovane kolegice, kolegi! V naši poslanski skupini menimo, da je
               nujno, da čimprej dobimo ta zakon, ne samo ker je v skladu z Evropsko unijo, mislim
               njihovo zakonodajo, ampak tudi zaradi naših razmer, da bomo končno imeli zakon, po
               katerem bomo poslovali. Zato bo naša poslanska skupina nasprotovala predlogu, da se
               umakne z dnevnega reda. Hvala lepa.</p>
            </sp>
            <sp xml:id="SDZ2-Izredna-52-2000-07-11.sp29">

               <speaker>PREDSEDNIK JANEZ PODOBNIK:</speaker>

               <p>Hvala. Stališče poslanske skupine Slovenske nacionalne stranke, Sašo Peče.</p>
            </sp>
            <sp xml:id="SDZ2-Izredna-52-2000-07-11.sp30">

               <speaker>SAŠO PEČE:</speaker>

               <p>Spoštovani! Ponavadi je, da celotna evropska zakonodaja tej državi v pretiranem
               smislu hitenja škodi, da spuščamo zadeve, ki bi bile namenjene zaščiti, recimo
               domačega, domačega materiala, če se lahko grobo izrazim. V Slovenski nacionalni
               stranki kljub temu, da smo edina politična organizacija, ki nikakor ne daje kot
               prioriteto delovanja tega državnega zbora evropsko zakonodajo, bomo absolutno proti
               predlogu, mislim, da prihaja iz vrst socialdemokratov, da se zadeva umakne.</p>
               <p>Prepričani smo, da v tem primeru, torej v primeru te materije, ki jo imamo pred
               seboj, zadeva mora ostati na dnevnem redu, jo moramo obravnavati, kajti tako kot je
               govornik oziroma stališče DeSUS-a pred našo stranko, smo prepričani, da bi bilo
               škoda, da v teh trenutkih zamudimo to priložnost in danes zadevo spustimo iz rok.
               Vprašanje je, kaj bi pomenilo, da se naslednjič srečamo s tem zakonom, vprašanje je,
               kaj bi to pomenilo za materijo, ki jo skuša ta zakon osvojiti. Glasovali bomo proti
               umiku. Hvala.</p>
            </sp>
            <sp xml:id="SDZ2-Izredna-52-2000-07-11.sp31">

               <speaker>PREDSEDNIK JANEZ PODOBNIK:</speaker>

               <p>Hvala lepa. Sedaj pa je stališče poslanskih skupin izčrpano. Sprašujem, ali
               predlagatelj umika želi dodatno obrazložiti svoj predlog! (Ne želi.) Na glasovanje
               dajem predlog, da se 10. točka, to je predlog zakona o računskem sodišču, tretja
               obravnava, umakne z dnevnega reda 52. izredne seje. Ugotavljamo prisotnost! (77
               prisotnih.)</p>
               <p>Kdo je za predlagani umik? (43 poslancev.) Je kdo proti? (38 poslancev.)</p>
               <p>Ugotavljam, da je predlog za umik 10. točke z dnevnega reda 52. izredne seje
               sprejet.</p>
               <p>Ali imamo še kakšen predlog za umik? Nimamo? Imamo - predlog za umik ima tudi kolega
               Kopač.</p>
            </sp>
            <sp xml:id="SDZ2-Izredna-52-2000-07-11.sp32">

               <speaker>MAG. JANEZ KOPAČ:</speaker>

               <p>Hvala za besedo. Predlagam, da se z dnevnega reda umaknejo tudi točke od 4 do 18,
               zato, ker prav tako kot za ravnokar umaknjeno točko dnevnega reda za njih ni nobene
               utemeljitve, da bi z njimi morali hiteti, ker državni program za prevzem pravnega
               reda Evropske unije za vse te točke predvideva enake ali podobne roke kot za predlog
               zakona o računskem sodišču. Predlagam skratka, da na dnevnem redu ostaneta samo točki
               1 in 2 - ponovno odločanje o dveh predlogih zakonov, ki sta doživela veto v državnem
               svetu. Hvala lepa.</p>
            </sp>
            <sp xml:id="SDZ2-Izredna-52-2000-07-11.sp33">

               <speaker>PREDSEDNIK JANEZ PODOBNIK:</speaker>

               <p>Hvala lepa. Kolega Kopač, ali je to resen predlog? Točka 4 se glasi: Obravnava...
               /Ugovori iz klopi./ Prosim? Prosim, procedura je zelo resna zadeva. Predlog kolega
               Kopača je, da se z dnevnega reda te izredne seje umaknejo točke od številke 5, to je
               predlog zakona o potrošniških kreditih, do 18, kot ste rekli, to je predlog zakona o
               spremembi zakona o avtorskih in sorodnih pravicah. Kolega Kopač, namen te seje je bil
               prav obravnava EU zakonov. Ne, če boste vztrajali, gremo po proceduri in o vašem
               predlogu glasujemo.</p>
            </sp>
            <sp xml:id="SDZ2-Izredna-52-2000-07-11.sp34">

               <speaker>MAG. JANEZ KOPAČ:</speaker>

               <p>Hvala lepa. Preden bom spremenil svoj predlog, bi rad povedal samo to: hvala, ker ste
               povedali, da je bil namen te seje obravnava zakonov, ki jih zahteva prevzem pravnega
               reda Evropske unije. Vi ste ravnokar - vladajoča koalicija, govorim - dokazali, da
               vam ni do tega in da vlečete slovensko javnost za nos. Predlog zakona o računskem
               sodišču, ki ni več uvrščen na to sejo državnega zbora, je, kot vsi veste, sestavni
               del prevzemanja pravnega reda Evropske unije; namenjen je učinkovitejšemu delu
               računskega sodišča. Odkar ste na oblasti, vam za učinkovitejše delo računskega
               sodišča ni več mar. In zato se mi zdi opravičevanje organiziranja seje državnega
               zbora za obravnavo tako imenovane evropske zakonodaje zgolj laž, kajti na dnevnem
               redu so v glavnem stvari, ki ne bodo deležne nobene polemike, pomembne stvari pa ste
               pobrisali z dnevnega reda.</p>
               <p>Svoj predlog seveda umikam, ker se mi zdi, da bi ne bilo primerno, zdaj ko smo že tu,
               želel pa sem opozoriti na vaše sprenevedanje. Hvala.</p>
            </sp>
            <sp xml:id="SDZ2-Izredna-52-2000-07-11.sp35">

               <speaker>PREDSEDNIK JANEZ PODOBNIK:</speaker>

               <p>Hvala lepa. Umaknjen je torej predlog za umik. Seveda, to je dobra metoda, najprej
               nekaj predlagaš, potem pa to umakneš, in imaš možnost, da dvakrat nastopiš. Prosim,
               da se tega ne poslužujemo več.</p>
               <p>Prehajamo na predloge za razširitev.</p>
               <p>Vlada Republike Slovenije predlaga, da se na 52. izredno sejo uvrsti predlog zakona o
               privatizaciji državnega premoženja, druga obravnava. Zakon je bil posredovan v
               državni zbor danes. Ob zapletu ob 14.00 uri se nam je celo zgodila nerodnost, da je
               vsebina zakona, ki je bila namenjena vodjem poslanskih skupin, ostala v paketu tukaj
               na mizi. Sedaj se za to zamudo opravičujem in smo ga vam razdelili. Predstavniku
               vlade, če želi besedo, pa postavljam vprašanje: Kateri so razlogi, ki so nastali po
               sklicu 52. izredne seje, kajti vlada pozna določbo poslovnika, da predlaga, da bi se
               na to izredno sejo uvrstil tudi predlog zakona o privatizaciji državnega premoženja,
               druga obravnava? Besedo želi državni sekretar dr. Pirkmajer.</p>
            </sp>
            <sp xml:id="SDZ2-Izredna-52-2000-07-11.sp36">

               <speaker>DR. EDO PIRKMAJER:</speaker>

               <p>Hvala lepa, gospod predsednik. Spoštovane poslanke in poslanci. Vlada predlaga, vam
               predlaga, da zakon obravnavate v drugi obravnavi. Zakon je bil sprejet na seji v
               četrtek, pretekli četrtek, v ponedeljek je bila opravljena še redakcija in je zgolj
               zaradi tehničnih pomanjkljivosti prišel v državni zbor kasno. Sicer je zakon pomemben
               za uresničevanje približevanja evropski skupnosti, ne sicer neposredno, vendar
               posredno izredno pomemben, kajti določa procedure o privatizaciji državnega
               premoženja in s tem odpira možnosti tudi za spremembe sistema na mnogih področjih, ki
               jih je treba prilagoditi evropski skupnosti. Z ozirom na to, ker zahteva zakon seveda
               še predhodno obravnavo v delovnih telesih državnega zbora, seveda ne morem presoditi,
               če bo ta procedura gotova prej, preden bo zakon prišel dejansko v obravnavo na plenum
               državnega zbora. Tako predlagam, gospod predsednik, da predlog vlade upoštevate in da
               poslanci s svojim sklepom uvrstijo zakon na dnevni red. Hvala lepa.</p>
            </sp>
            <sp xml:id="SDZ2-Izredna-52-2000-07-11.sp37">

               <speaker>PREDSEDNIK JANEZ PODOBNIK:</speaker>

               <p>Hvala državnemu sekretarju, dr. Pirkmajerju. Če bi vlada uspela in zakon vložila v
               proceduro v četrtek oziroma v petek prejšnji teden, bi bil zakon zanesljivo sestavni
               del predloga dnevnega reda 52. izredne seje. Ker ga nisem prejel, ga pač nisem
               uvrstil. Gre za zelo pomembno vprašanje spoštovanja procedure in poslovnika. Sam imam
               pač drugačen predlog kot vlada, da je zakon ena prvih točk seje, ki se prične v torek
               25. julija.</p>
               <p>Ali je še kakšen predlog za širitev dnevnega reda? (Ni.) Prehajamo na odločanje po
               hitrem oziroma skrajšanem postopku. Vlada Republike Slovenije je v obravnavo zboru
               predložila predlog zakona o potrošniških kreditih. Zboru predlaga, da ga sprejme po
               hitrem postopku. Matično delovno telo podpira sprejem predloga zakona o potrošniških
               kreditih po hitrem postopku. Ali želi besedo predstavnik vlade? (Ne želi.)
               Poročevalec matičnega delovnega telesa? (Ne želi.) Sekretariat? Poslanske skupine?
               Razpravo zaključujem. Na glasovanje dajem predlog, da se zakon o potrošniških
               kreditih sprejme po hitrem postopku. Ugotavljamo prisotnost! (74 prisotnih.)</p>
               <p>Kdo je za navedeni predlog? (62 poslancev.) Kdo je proti? (5 poslancev.)</p>
               <p>Ugotavljam, da je predlog sprejet.</p>
               <p>Vlada Republike Slovenije je v obravnavo zboru predložila predlog zakona o carinski
               tarifi. Zboru predlaga, da ga sprejme po hitrem postopku. Matično delovno telo
               sprejem predloga zakona po hitrem postopku podpira. Ali želi besedo predstavnik
               vlade? Poročevalec matičnega delovnega telesa? Sekretariat? Poslanske skupine? Na
               glasovanje dajem predlog za sprejem predloga zakona o carinski tarifi po hitrem
               postopku. Ugotavljamo prisotnost! ( 77 prisotnih.)</p>
               <p>Kdo je za navedeni predlog? (60 poslancev.) Kdo je proti? (5 poslancev.)</p>
               <p>Ugotavljam, da je predlog za sprejem navedenega predloga zakona po hitrem postopku
               sprejet.</p>
               <p>Vlada Republike Slovenije je v obravnavo zboru predložila predlog zakona o popisu
               prebivalstva, gospodinjstev in stanovanj v Republiki Sloveniji leta 2001. Zboru
               predlaga, da ga sprejme po hitrem postopku. Matično delovno telo podpira sprejem
               predloga zakona po hitrem postopku. Ali želi besedo predstavnik vlade? Poročevalec
               matičnega delovnega telesa? Predstavniki poslanskih skupin? Sekretariat? Predlog za
               sprejem navedenega zakona po hitrem postopku dajem na glasovanje. Ugotavljamo
               prisotnost! (72 prisotnih.)</p>
               <p>Kdo je za navedeni predlog? (64 poslancev.) Kdo je proti? (5 poslancev.)</p>
               <p>Ugotavljam, da je predlog sprejet.</p>
               <p>Vlada Republike Slovenije je v obravnavo zboru predložila predlog zakona o
               kozmetičnih proizvodih. Zboru predlaga, da ga sprejme po hitrem postopku. Matično
               delovno telo podpira sprejem zakona po hitrem postopku. Želi besedo predstavnik
               vlade? Poročevalec matičnega delovnega telesa? Predstavnik sekretariata? Poslanske
               skupine? Na glasovanje dajem predlog za sprejem navedenega predloga, to je predloga
               zakona o kozmetičnih proizvodih, po hitrem postopku. Ugotavljamo prisotnost! (78
               prisotnih.)</p>
               <p>Kdo je za navedeni predlog? (57 prisotnih.) Kdo je proti? (11 poslancev.)</p>
               <p>Ugotavljam, da je predlog sprejet.</p>
               <p>Prehajamo na obravnavo in odločanje o predlogih za sprejem zakonov po skrajšanem
               postopku. Vlada Republike Slovenije je v obravnavo zboru predložila predlog zakona o
               spremembi zakona o denacionalizaciji. Zboru predlaga, da ga sprejme po skrajšanem
               postopku. Matično delovno telo s predlogom za sprejem predloga sprememb in dopolnitev
               zakona po skrajšanem postopku soglaša. Želi besedo predstavnik vlade? Poročevalec
               matičnega delovnega telesa? Predstavnik sekretariata? Predstavniki poslanskih skupin?
               Kolega Jagodnik. Ne želite besede? Razpravo zaključujem. Na glasovanje dajem predlog
               za sprejem navedenega predloga sprememb in dopolnitev zakona po skrajšanem postopku.
               Predlog ne bo sprejet, če mu bo nasprotovala najmanj ena tretjina navzočih poslancev.
               Ugotavljamo prisotnost! (79 prisotnih.)</p>
               <p>Kdo je za predlog, da sprejmemo spremembo zakona o denacionalizaciji po skrajšanem
               postopku?</p>
               <p>Kdo je za? (54 poslancev.) Kdo je proti? (20 poslancev.)</p>
               <p>Ugotavljam, da je predlog za sprejem predloga zakona po skrajšanem postopku
               sprejet.</p>
               <p>79 deljeno z 20, potrebna večina oziroma tretjina bi bila 26.</p>
               <p>Predlog za sprejem po skrajšanem postopku je sprejet.</p>
               <p>Državni svet Republike Slovenije je v obravnavo zboru predložil predlog zakona o
               spremembi zakona o avtorskih in sorodnih pravicah. Matično delovno telo o spremembi
               zakona o avtorskih in sorodnih pravicah ne soglaša in predlaga, da navedeni predlog
               zakona obravnavamo po rednem postopku. Ali kdo od kolegic in kolegov nasprotuje, da
               predlog zakona o spremembi zakona o avtorskih in sorodnih pravicah v okviru te seje
               državni zbor obravnava v prvi obravnavi? Ne. Tako bo tudi uvrščeno.</p>
               <p>Zbor bo v zvezi s 26. točko dnevnega reda, to je volitvami in imenovanji, obravnaval
               predloge, ki mu jih bo in mu jih je že predložila komisija za volitve, imenovanja in
               administrativne zadeve, kot tudi zadeve, ki mu bodo predložene med to sejo. S sklicem
               seje, dne 7.7.2000 ste bili obveščeni, da lahko kvalificirani predlagatelji na
               podlagi 190. in 197. člena poslovnika državnega zbora k 12. in 13. ter k 10. in 11.
               točki dnevnega reda, 10. smo umaknili, torej k 11. točki dnevnega reda vlagajo
               amandmaje do začetka obravnave posamezne točke na seji zbora.</p>
               <p>Prehajamo na glasovanje o predlogu dnevnega reda v celoti. Za današnjo sejo tako
               predlagam dnevni red, kot ste ga prejeli s sklicem, s predlaganimi spremembami in s
               točkami, ki smo jih prenesli z 51. izredne seje. Ugotovimo prisotnost! (80
               prisotnih.)</p>
               <p>Kdo je za predlagani dnevni red 52. izredne seje? (62 poslancev.) Je kdo proti? (12
               poslancev.)</p>
               <p>Ugotavljam, da je predlagani dnevni red 52. izredne seje državnega zbora sprejet.</p>
               <p>Kot obvestilo, v skladu z dogovorom predlagam, kolegice in kolegi, da državni zbor
               sedaj v nadaljevanju opravi 1. in 2. točko dnevnega reda, to je torej odločanje o
               dveh suspenzivnih vetih, ki ju je predlagal državni svet; da jutri dopoldne ob 10.00
               uri državni zbor prične s točko 3 in jo seveda potem poskuša tudi zaključiti, ter
               nato s točko 4; da pa ob 14.30 uri - ob 14.30, prosim za pozornost! - državni zbor
               obravnava predlog predsednika republike za izvolitev varuhačlovekovih pravic in
               namestnikov; ter nato po dnevnem redu dalje.</p>
               <p>In samo še obvestilo: točke, ki so bile prenesene z 51. izredne seje, bodo uvrščene
               takoj za točkami, ki so EU zakonodaja z dnevnega reda 52. izredne seje. Če bo
               potrebna kakršnakoli sprememba pri vrstnem redu, boste poslanke in poslanci
               pravočasno obveščeni. Upošteval bom tudi predloge poslanskih skupin in vlade pri tem
               vprašanju.</p>
               <p>Preden preidemo na 1. točko dnevnega reda, želi proceduralno besedo državni sekretar
               v resorju za kulturo, gospod Pal.</p>
            </sp>
            <sp xml:id="SDZ2-Izredna-52-2000-07-11.sp38">

               <speaker>IVAN PAL:</speaker>

               <p>Spoštovani gospod predsednik, spoštovane gospe poslanke in gospodje poslanci! V imenu
               vlade želim predlagati, da se točka volitve in imenovanja v delu imenovanja upravnega
               odbora Prešernovega sklada obravnava v državnem zboru čim prej. Razloga za to sta
               dva.</p>
               <p>Prvi je - v okviru te seje seveda čimprej - formalne narave, kajti sedanjim članom
               upravnega odbora je mandat potekel 27. junija; drugi je pa vsebinske narave,
               funkcionalne, kajti upravni odbor mora takoj po imenovanju imenovati komisije, ki
               morajo pričeti spremljati kulturno dogajanje in najvišje dosežke na področju
               slovenske kulture v zadnjem času, za kar se Prešernova nagrada podeljuje. Prosil bi,
               če se ta točka uvrsti čim višje na dnevnem redu. Hvala.</p>
            </sp>
            <sp xml:id="SDZ2-Izredna-52-2000-07-11.sp39">

               <speaker>PREDSEDNIK JANEZ PODOBNIK:</speaker>

               <p>Hvala državnemu sekretarju. Predlog vlade bomo v okviru možnosti državnega zbora pri
               obravnavi točk 52. izredne seje tudi upoštevali.</p>
               <p>Prehajamo na <title>1. TOČKO DNEVNEGA REDA - PONOVNO ODLOČANJE O ZAKONU O ZBIRKAH
                  PODATKOV S PODROČJA ZDRAVSTVENEGA VARSTV  A - EPA 273 .</title> Državni svet Republike Slovenije je na svoji 54. seji dne 27.
               junija 2000 sklenil, da na podlagi tretje alinee prvega odstavka 37. člena ustave
               Republike Slovenije zahteva od državnega zbora, da ponovno odloča o zakonu o zbirkah
               podatkov s področja zdravstvenega varstva. Med nami je član državnega sveta, gospod
               Boris Šuštaršič, in mu dajem besedo.</p>
            </sp>
            <sp xml:id="SDZ2-Izredna-52-2000-07-11.sp40">

               <speaker>BORIS ŠUŠTARŠIČ:</speaker>

               <p>Spoštovani predsednik, spoštovane poslanke, spoštovani poslanci. Najprej bi se vsem
               iskreno zahvalil, kajti prvič v zgodovini tega parlamenta oziroma samostojne
               slovenske države mi je bil omogočen neoviran dostop, da lahko pred vami, kot je
               običaj v parlamentu, govorim. Hvala lepa.</p>
               <p>Gospe in gospodje, poslanci in poslanke. Osrednje dejstvo pri tem zakonu je, da je ta
               zakon določil zbiranje zdravstvenih podatkov in da je določil tudi javno listino, ki
               se imenuje "zdravstvena kartica". V drugi obravnavi je državni svet pripravil pet
               amandmajev, od katerih je štiri matični odbor za zdravstvo posvojil, jih predložil
               državnemu zboru, in vsebina teh amandmajev je vgrajena v 7., 8. in 9. člen. Na žalost
               pa sta se v zadnji fazi sprejemanja tega zakona preko dveh vladnih amandmajev,
               vrinila dva vsadka v ta zakon, ki sta nekako razvrednotila, zlasti vsebino 7., 8. in
               9. člena. Gre za črtanje besedice "neizbrisljivost" in gre seveda za četrti odstavek
               4. člena, ki ima izredno zamegljeno dikcijo in vsebino.</p>
               <p>Na ta način je ta zakon postal neevropski; neevropski pa zaradi tega, ker v
               legaliteti Evropske unije ni nobene listine, ki bi bila postavljena na osnovi čipne
               tehnologije. Če upoštevamo, kaj je določeno v zbirki podatkov, ki so določeni za
               zdravstveno, torej na zdravstveni kartici, potem je jasno, da ta fiksno določena
               tehnologija v četrtem odstavku 4. člena zakona ni sposobna varno hraniti teh izredno
               pomembnih osebnih in zdravstvenih podatkov.</p>
               <p>S tem se je pa zgodila še ena stvar. Zakon je postal nekonsistenten in je v popolnem
               nasprotju z drugim odstavkom 9. člena tega zakona, ki izrecno določa civilizacijsko
               pravilo, da na področju zdravstvenih podatkov ne more biti noben podatek zamenjan
               brez tega, da bi ostala sled, primerna sled, o zamenjavi tega podatka. To ni trditev,
               ki jo, kot se včasih sliši, postavljam osebno, ampak danes sam vam dostavil dva
               dokumenta, iz katerih je razvidno, daso na ministrstvu za znanost in tehnologijo v
               dveh različnih personalnih sestavah prišli do iste ugotovitve; da pač ta tehnologija
               ni še primerna za zdravstvene podatke.</p>
               <p>Opozoriti moram tudi na to, da pri varovanju teh podatkov ne gre za to, da bi nekdo
               ukradel profesionalno kartico in s tem vdrl v ta sistem zdravstvenih podatkov. Na
               žalost ali na srečo slovenskega prebivalstva je nek znanstvenik Anderson v Cambridgu
               razvil matematični model, kako se lahko vdre v ta sistem varovanja zdravstvenih
               podatkov, vsa ta elaboracija je dosegljiva tudi na Internetu.</p>
               <p>Zakon določa pravzaprav visoko odgovornost ministrstva za zdravstvo, pa tudi posebej
               v 7. členu ministra za zdravstvo, ministra za znanost in tehnologijo in ministra za
               pravosodje. Vendar pa vsi ti nimajo pa pristojnosti, da bi lahko te stvari primerno
               uravnali, kajti zakon jim je predpisal fiksno tehnologijo.</p>
               <p>Sprašujemo se tudi, zakaj bi ta četrti odstavek 4. člena na indirekten način razvezal
               odgovorno slovensko zdravstveno zavarovalnico, kajti ta zavarovalnica je uvedla
               kartico zdravstvenega zavarovanja na podlagi pooblastila 78. člena zakona o
               zdravstvenem varstvu in zavarovanju.</p>
               <p>Kar se pa tiče infrastrukture pa moram, spoštovani državni zbor, opozoriti na
               dejstvo, da to besedo "infrastrukturo" je treba razdeliti na tri dele. Prvo je ves
               informacijski sistem, ki ga ima slovensko zdravstvo. Tu lahko uporabljamo parametre
               po kriteriju 100 milijonov nemških mark. Ko govorimo o dodatni infrastrukturi
               zavarovalniške kartice, potem govorimo o tem istem parametru v količini približno 5,
               morda do 10 milijonov mark. Ko pa govorimo o sami čipski kartici, pa govori, pa je
               treba opozoriti na parameter, ki znaša približno od 25 do 30 milijonov nemških mark,
               s tem seveda, da je življenjska doba limitirana na štiri leta in da seveda je treba
               računati na zamenjavo in ponavljajoče se stroške.</p>
               <p>V obrazložitvi vladnega amandmaja piše, da bo en fizični nosilec obeh javnih listin;
               torej kartice zdravstvenega zavarovanja in zdravstvene kartice. Opozoriti moram, da
               sicer teoretično in verjetno tudi v neki obliki praktično, se na že razdeljeno
               zavarovalniško kartico da vnesti ta modul z vso problematiko slabega varovanja in
               zelo lahkega vdora v te zbirke zdravstvenih podatkov, vendar pa seveda, da bi pa ta
               nosilec dejansko brez celotne zamenjave lahko služil kot dodatna javna listina, to pa
               tudi teoretično ni možno.</p>
               <p>Spoštovane poslanke, spoštovani poslanci! Moj današnji nastop prosim, da razumete v
               smeri, da bi to ustavno orodje odložnega veta uporabili za to, da bi lahko ta zakon
               primerno popravili. Ravno danes smo videli, da z nekimi minimalnimi dopolnitvami se
               ta zakon lahko v hitrem postopku predloži in se ga ponovno sprejme. Na ta način se
               bomo izognili zelo hudim posledicam. Hvala lepa.</p>
            </sp>
            <sp xml:id="SDZ2-Izredna-52-2000-07-11.sp41">

               <speaker>PREDSEDNIK JANEZ PODOBNIK:</speaker>

               <p>Hvala državnemu svetniku, Borisu Šuštaršiču, ki je predstavil mnenje oziroma predlog
               državnega sveta. Zadevo... Želi besedo predstavnik vlade? Besedo ima državni
               sekretar, primarij Zajec.</p>
            </sp>
            <sp xml:id="SDZ2-Izredna-52-2000-07-11.sp42">

               <speaker>JANEZ ZAJEC:</speaker>

               <p>Spoštovani gospod predsednik, spoštovane poslanke, spoštovani poslanci. Vlada seveda
               nasprotuje temu predlogu državnega sveta, kajti sam državni svet je ocenil, da je ta
               zakon dober zakon, kakovosten, konsistenten. In edino, kar je imel pripombe, je
               pripomba na ta drugi stavek četrtega odstavka 4. člena zakona.</p>
               <p>Zdaj, jaz moram povedati, da prav zaradi tega, da ne bi bilo potrebno uvesti nove
               kartice ali novega medija, na katerega bi te podatke zbirali, smo se dogovorili, da
               se uporabi kartica zdravstvenega zavarovanja prav zaradi racionalnosti. Torej pomeni,
               da bosta na istem fizičnem nosilcu oba modula podatkov, in tu ne gre za dvojno
               kartico, to bi rad poudaril zelo jasno. Rad bi vas spomnil, da je bil zakon v tem
               parlamentu sprejet z 58:0, da je bil tudi na odboru za zdravstvo sprejet zakon z
               11:0, in menimo, da ni nobenega argumenta, na podlagi katerega bi lahko zavrnili že
               sprejeti zakon v državnem zboru. Hvala lepa.</p>
            </sp>
            <sp xml:id="SDZ2-Izredna-52-2000-07-11.sp43">

               <speaker>PREDSEDNIK JANEZ PODOBNIK:</speaker>

               <p>Hvala predstavniku vlade. Zahtevo je obravnaval odbor za zdravstvo, delo, družino in
               socialno politiko kot matično delovno telo. Prosim poročevalko, predsednico odbora,
               gospo Zbačnikovo, da predstavi mnenje odbora.</p>
            </sp>
            <sp xml:id="SDZ2-Izredna-52-2000-07-11.sp44">

               <speaker>MAJDA ANA KREGELJ-ZBAČNIK:</speaker>

               <p>Pozdravljeni! Naš odbor je zadevo obravnaval na 66. redni seji, 5.7.2000.</p>
               <p>Državni svetnik je že obrazložil vzrok, zakaj je dal državni svet veto, pa tudi
               predstavnik vlade je obrazložil. V razpravi, ki ni bila dolga, je bilo ponovno
               poudarjeno, da je res besedilo četrtega odstavka 4. člena nejasno in da je izvajanje
               takega določila nekoliko vprašljivo v praksi. Vendar pa pri tem ne gre pozabiti, da
               bi uvajanje nove zbirke podatkov oziroma novega medija dodatno stalo nekaj milijonov.
               Po opravljeni razpravi je bil potem na glasovanje dan sklep: "Odbor za zdravstvo,
               delo, družino in socialno politiko predlaga državnemu zboru Republike Slovenije, da
               pri ponovnem odločanju, v skladu z 91. členom ustave Republike Slovenije, zakon o
               zbirkah podatkov s področja zdravstvenega varstva sprejme." To je bilo potrjeno
               soglasno. Hvala lepa.</p>
            </sp>
            <sp xml:id="SDZ2-Izredna-52-2000-07-11.sp45">

               <speaker>PREDSEDNIK JANEZ PODOBNIK:</speaker>

               <p>Hvala, gospa Zbačnikova.</p>
               <p>Prehajamo na glasovanje. Ob tem vas želim opozoriti, da mora skladno z drugim
               odstavkom 91. člena ustave pri ponovnem odločanju za sprejem navedenega zakona zanj
               glasovati večina poslancev zbora, to se pravi, 46 ali več. Možna je obrazložitev
               glasu. Svoj glas bo obrazložil kolega Jelinčič.</p>
            </sp>
            <sp xml:id="SDZ2-Izredna-52-2000-07-11.sp46">

               <speaker>ZMAGO JELINČIČ:</speaker>

               <p>Hvala lepa, gospod predsednik. Sam bom podprl veto državnega sveta.</p>
               <p>Namreč, s čipsko kartico smo v Sloveniji uvedli oziroma uvajamo oziroma bi uvedli
               tehnologijo, ki so jo Nemci zavrgli že pred časom. Zagotovo je treba tudi to
               tehnologijo nekje prodati, in kje drugje kot v Sloveniji, kjer se da še za kakšno
               provizijo prodati vso staro in nerabljeno oziroma neuporabno robo. Povsod po svetu se
               uvajajo laserske kartice, ki se jih ne zna oziroma ne da čitati, razen s posebnimi
               čitalci. Čipske kartice se lahko prečitajo in na njih spremenijo podatki s stroškom
               okoli 160 nemških mark in to lahko izdela vsak malo boljši "heker" in to potem se z
               vsem skupaj igra.</p>
               <p>Mislim, da je zelo, zelo neodgovorno dejanje, da zaradi tega, ker so nekateri
               pokasirali provizije, mora država Slovenija plačati 30 milijonov nemških mark; in še
               s tem, da bomo čez nekaj let vse skupaj zamenjevali in prehajali na laserske kartice,
               s tem da seveda za to izgubo denarja oziroma daza ta denar, ki je vržen skozi okno,
               ne bo nihče kriv.</p>
               <p>Jaz bom glasoval za potrditev veta in proti temu zakonu. Hvala.</p>
            </sp>
            <sp xml:id="SDZ2-Izredna-52-2000-07-11.sp47">

               <speaker>PREDSEDNIK JANEZ PODOBNIK:</speaker>

               <p>Svoj glas bo obrazložil kolega mag. Kopač.</p>
            </sp>
            <sp xml:id="SDZ2-Izredna-52-2000-07-11.sp48">

               <speaker>MAG. JANEZ KOPAČ:</speaker>

               <p>Hvala za besedo. Nisem se mislil oglasiti, ampak ker se je oglasil gospod Jelinčič,
               se mi je zdelo primerno, da tudi jaz povem, kaj si o tem zakonu mislim. Jaz pa bom
               glasoval ponovno za zakon, torej proti vetu.</p>
               <p>Ta razprava je tri leta prepozno tu. Jaz sam sem se svoj čas zavzemal za uvedbo
               laserske kartice. Skupščina zavoda za zdravstveno zavarovanje se je odločila, jaz sem
               bil proti, za uvedbo čipske kartice. Stala nas je 30 milijonov nemških mark. Naš
               očitek je bil, da čipska kartica ne bo drugega kot zavarovalniška kartica; hoteli pa
               smo zdravstveno kartico. Rekli smo: mi rabimo zdravstveno kartico, ne zavarovalniške
               kartice, ki je samo nadomestek te zdravstvene izkaznice, kjer smo pač knjižico
               štempljali. In zavod za zdravstveno zavarovanje je rekel: ta kartica bo sčasoma
               postala tudi zdravstvena kartica. S tem zakonom, brez posebne volje zavoda za
               zdravstveno zavarovanje, z voljo države, na predlog vlade ta kartica v resnici
               postaja zdravstvena kartica. Če bi glasovali zdaj proti temu zakonu, torej za veto,
               bi pravzaprav - se mi zdi - glasovali proti temu, za kar se je tako rekoč celotni
               državni zbor - imeli smo tudi javni posvet na to temo - svoj čas zavzemal.</p>
               <p>Zato menim, da je ta razprava bila relevantna pred tremi leti, danes pa so argumenti,
               ki jih tu navaja državni svet, za lase privlečeni. Stvar je mimo. In zato se mi zdi
               prav, da se zavarovalniška kartica začne v resnici uporabljati kot zdravstvena
               kartica in ta zakon je korak na tej poti, zato ga bom pri ponovnem glasovanju podprl.
               Hvala.</p>
            </sp>
            <sp xml:id="SDZ2-Izredna-52-2000-07-11.sp49">

               <speaker>PREDSEDNIK JANEZ PODOBNIK:</speaker>

               <p>Hvala. Pri obrazložitvi glasu seveda ni možna polemika. Prehajamo na odločanje.
               Ugotavljamo prisotnost! (77 prisotnih.) Kdo je za zakon o zbirkah podatkov s področja
               zdravstvenega varstva?</p>
               <p>Kdo je za? (65 poslancev.) Kdo je proti? (6 poslancev.)</p>
               <p>Ugotavljam, da je zakon sprejet.</p>
               <p>Zahvaljujem se državnemu svetniku gospodu Šuštaršiču in zaključujem to točko dnevnega
               reda.</p>
               <p>Prehajamo na <title>2. TOČKO DNEVNEGA REDA,</title> to je na <title>PONOVNO ODLOČANJE O ZAKONU
                  O POTNIH LISTINAH DRŽAVLJANOV REPUBLIKE SLOVENIJE.</title>
               </p>
               <p>Državni svet Republike Slovenije je na svoji 54. seji dne 27. junija 2000 sklenil, da
               na podlag tretje alinee prvega odstavka 37. člena ustave Republike Slovenije zahteva
               od državnega zbora, da ponovno odloča o zakonu o potnih listinah državljanov
               Republike Slovenije. Med nami ječlan državnega sveta gospod Jože Ilc, dajem mu
               besedo, da bo obrazložil zahtevo sveta. Prosim!</p>
            </sp>
            <sp xml:id="SDZ2-Izredna-52-2000-07-11.sp50">

               <speaker>JOŽE ILC:</speaker>

               <p>Spoštovani gospod predsednik, spoštovane poslanke in poslanci. Kadar se sprejemajo
               novi zakoni, vedno slišim polna usta evropskosti, naprednosti in ne vem kakšnih
               floskul. Zato je dobrodošel - kot se imenuje ta zakon - primerjalni pregled
               upravičencev do diplomatskih potnih listov, ki pokaže naslednje: od članic držav
               Evropske unije enajst držav ne pozna avtomatičnega diplomatskega potnega lista za
               člane nobenega parlamentarnega telesa - nobenega, razen po posebnih položajih, pri
               posebnih misijah. Tega tudi ne pozna ne Avstralija, ne Kanada, ne Izrael. Obstoji še
               določena druga ureditev, kot je v Zvezni republiki Nemčiji, Češki, Poljski, Turčiji
               in tudi Hrvaški, po kateri pa pripada diplomatski potni list članom obeh
               parlamentarnih teles. Zakaj tukaj, če vzamemo neke slovenske rešitve, biti nekaj
               posebnega, to ni noben prodor v acquis, ampak "déja vu", ko smo morali biti nekaj
               posebnega zaradi posebne ideologije. Smatram tukaj, da ni tukaj nobenega utemeljenega
               razloga diskriminirati eno parlamentarno telo zoper drugo, zaradi tega vztrajam pri
               odložnem vetu. Hvala lepa.</p>
            </sp>
            <sp xml:id="SDZ2-Izredna-52-2000-07-11.sp51">

               <speaker>PREDSEDNIK JANEZ PODOBNIK:</speaker>

               <p>Hvala lepa državnemu svetniku, gospodu Ilcu. Ali želi besedo predstavnik vlade?
               Prosim! Besedo ima mag. Bojan Trnovšek, državni podsekretar v ministrstvu za notranje
               zadeve.</p>
            </sp>
            <sp xml:id="SDZ2-Izredna-52-2000-07-11.sp52">

               <speaker>MAG. BOJAN TRNOVŠEK:</speaker>

               <p>Spoštovani gospod predsednik, gospe in gospodje poslanci. Na predstavitev gospa Ilca
               samo eno pojasnilo. Namreč res je, da so v republiki Nemčiji kot edini, kjer so
               upravičeni svetniki do diplomatskega potnega lista. V nekaterih državah so do tega
               upravičeni samo predsedniki državnih svetov - pogojno - ki imajo pogojno primerljivo
               ureditev kot mi, medtem ko drugje ne Vendar je treba pri tem poudariti, da v Nemčiji
               svetnik, zaradi same funkcije, ker je svetnik tega diplomatskega potnega lista ne
               dobi, ampak le, če je v mednarodnih organizacijah oziroma član kakšne mednarodne
               organizacije ali kadar službeno potuje v tujino.</p>
               <p>Poleg tega pa bi želel posebej izpostaviti dejstvo, da zakon o potnih listinah
               državljanov Republike Slovenije v 9. členu dopušča, da se izda diplomatski potni list
               tudi v primeru, kadar je to v interesu Republike Slovenije, ta interes pa bo
               opredelila Vlada Republike Slovenije z uredbo. Moram reči, da je uredba že
               pripravljena, in v bistvu v tistih primerih, ko bo nekdo od članov državnega sveta
               član kakšne mednarodne organizacije oziroma šel v tujino in zastopal interes države,
               ni ovire, da se diplomatskega potnega lista ne bi izdalo.</p>
               <p>Zato predlagam, da glede na to ta veto zavrnemo. Hvala lepa.</p>
            </sp>
            <sp xml:id="SDZ2-Izredna-52-2000-07-11.sp53">

               <speaker>PREDSEDNIK JANEZ PODOBNIK:</speaker>

               <p>Hvala državnemu podsekretarju, ki je predstavil stališče vlade. Zadevo je obravnaval
               odbor za notranjo politiko in pravosodje kot matično delovno telo. Ali želi
               poročevalka odbora besedo? (Ne želi.)</p>
               <p>Prehajamo na glasovanje. Opozorilo je enako kot pri prejšnji točki dnevnega reda:
               skladno z drugim odstavkom 91. člena ustave pri ponovnem odločanju za sprejem
               navedenega zakona mora zanj glasovati večina poslancev zbora, to se pravi, 46 ali
               več. Možna je obrazložitev glasu. Svoj glas bo tudi tokrat obrazložil kolega
               Jelinčič.</p>
            </sp>
            <sp xml:id="SDZ2-Izredna-52-2000-07-11.sp54">

               <speaker>ZMAGO JELINČIČ:</speaker>

               <p>Hvala lepa, gospod predsednik. V tem primeru bom podprl predlog vlade in glasoval za
               zakon. Strinjam se namreč s predstavnikom vlade, ko je obrazložil, kako je to v
               drugih evropskih državah. Pripomnil bi pa še nekaj, da v drugih evropskih državah
               imajo senat, in sicer gre za dvodomni parlament; pri nas imamo enodomni parlament in
               državni svet, ki pač nima kompetenc drugega doma parlamenta. In mislim, da tudi ne bo
               več problemov, ker upam, da bo ob naslednji ustavni spremembi državni svet ukinjen.
               Hvala lepa.</p>
            </sp>
            <sp xml:id="SDZ2-Izredna-52-2000-07-11.sp55">

               <speaker>PREDSEDNIK JANEZ PODOBNIK:</speaker>

               <p>Hvala, kolega Jelinčič. Predlagam, seveda, da pri obrazložitvi glasu ne odpiramo
               vprašanja kompetenc državnega sveta, ki je ustavna institucija, v ustavi jo imamo in
               ima tudi svoje kompetence.</p>
               <p>Hvala kolegu Romanu Jakiču, ki se je odpovedal obrazložitvi glasu. To pa pomeni, da
               prehajamo na glasovanje. Ugotovimo prisotnost! (81 prisotnih.)</p>
               <p>Kdo je za zakon o potnih listinah državljanov Republike Slovenije? (73 poslancev.) Je
               kdo proti? (1 poslanec.)</p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda. Zahvaljujem se državnemu svetniku Jožetu
               Ilcu, da nas je celo popoldne čakal, da je prišel do besede.</p>
               <p>Kolegice in kolegi, preden odidete, samo še kratko obvestilo. Kot rečeno, jutri ob
               10.00 uri državni zbor prične s 3. točko dnevnega reda, s predlogom za začetek
               postopka za spremembo ustave.</p>
               <p>Rad bi vas obvestil, da se jutri dopoldne ob 10.00 uri pričenja zasedanje
               pridružitvenega parlamentarnega odbora EU Slovenija. Skupaj s predsedujočo, gospo
               Beblerjevo, se bom dogovoril za tak način dela državnega zbora, da bodo poslanke in
               poslanci o tistih točkah dnevnega reda, kjer je potrebna posebna kvalificirana
               večina, lahko glasovali; torej, da bo seja vodena tako pri 3. točki dnevnega reda in
               eventualno tudi pri točki 25, izvolitev varuha človekovih pravic, da bodo poslanci
               lahko v celoti sodelovali pri glasovanju. Upam, da nam bo to v čim večji možni meri
               tudi uspelo.</p>
               <p>Prekinjam sejo. Lahko noč! <title>(SEJA JE BILA PREKINJENA 11.7.2000 OB 18.24 URI.)</title>
               </p>
            </sp>
         </div>
      </body>
   </text>
</TEI>

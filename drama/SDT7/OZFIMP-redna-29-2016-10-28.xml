<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZFIMP-redna-29-2016-10-28">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">63F4B2068D89A932C125804900346238</idno>
               <idno type="custom" subtype="day">A29B3B26EF20E26CC1258060003F540A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=A29B3B26EF20E26CC1258060003F540A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZFIMP-redna-29-2016-10-28.OZFIMP" n="29">
               <name>redna seja</name>
               <date when="2016-10-28"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZFIMP-redna-29-2016-10-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZFIMP-redna-29-2016-10-28.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">1. nadaljevanje 29. seje</stage>
            <stage type="date">(28. oktober 2016)</stage>
            <stage type="chairman">Sejo je vodila Urška Ban, predsednica Odbora za finance in monetarno
            politiko.</stage>
            <stage type="time">Seja se je začela ob 9.02. </stage>


            <sp xml:id="SDT7-OZFIMP-redna-29-2016-10-28.sp1">

               <speaker>PREDSEDNICA URŠKA BAN:</speaker>

               <p>Spoštovani kolegi, kolegice, predstavniki Vlade, ATVP, Banke Slovenije, ostali
               prisotni, lepo pozdravljeni.</p>
               <p>Pričenjam 1. nadaljevanje 29. seje Odbora za finance in monetarno politiko in vas
               najprej obveščam, da se današnje seje ne moreta udeležiti dva poslanca, ki sta se
               upravičila, Roberto Battelli in Jožef Horvat. Zaenkrat imam dva pooblastila in sicer
               mag. Marka Pogačnika nadomešča poslanec Danijel Krivec in poslanko Nado Brinovšek
               nadomešča Jelka Godec.</p>
               <p>Nadaljujemo s prekinjeno 6. točko dnevnega reda.</p>
               <p>Dodatno smo na to sejo povabili predstavnike Agencije za trg vrednostnih papirjev in
               Banko Slovenije. Smo pa dobili tudi dodatno danes še dopis Zveze potrošnikov
               Slovenije.</p>
               <p>Zdaj nadaljujemo z razpravo, najprej sprašujem predlagatelja, če želi v tem delu
               besedo ali dam besedo najprej Agenciji za trg vrednostnih papirjev? Izvolite, imate
               besedo.</p>
            </sp>
            <sp xml:id="SDT7-OZFIMP-redna-29-2016-10-28.sp2">

               <speaker>LUKA MESEC (PS ZL):</speaker>

               <p>Hvala za besedo in dobro jutro vsem skupaj.</p>
               <p>Jaz bom samo na kratko predstavil za kaj gre. Imamo pred seboj predlog avtentične
               razlage 48. člena Zakona o nematerializiranih vrednostnih papirjih. Vložili smo ga s
               podpisi 19 poslancev, namen te avtentične razlage pa je zaščititi državljane
               približno 220 tisoč jih še je, ki bodo morali do novega leta odpreti trgovalne račune
               zaradi tega, ker se jim stari registrski računi, na katere so dobili delnice v
               tranziciji zapirajo.</p>
               <p>Problem je nastal s tem, da očitno v praksi obstajata in se uporabljata dve razlagi
               omejitve, ki smo ju vgradili v zakon, to je, da letni stroški vodenja novih
               trgovalnih računov ne smejo presegati pol odstotka vrednosti na teh računih.<stage type="mag"/> <stage>(nadaljevanje)</stage> Zveza potrošnikov je
               napravila raziskavo, ki je pokazala, da v praksi vidimo naslednje primere. Imamo
               recimo človeka, ki ima za 50 evrov delnic in želi odpreti trgovalni račun, ker se mu
               bo registrski zaprl. Pri ponudniku A, ki je slučajno banka še v državni lasti se za
               odprtje računa ne zaračuna nič, za enoletno opravljanje računa pa 24 centov. Se pravi
               celotna operacija stane 24 centov. Pri ponudniku B, borznoposredniški hiši pa za
               odprtje računa zaračunajo 11 evrov, za opravljanje računa pa še dodatnih 26 evrov, se
               pravi, nekdo ki ima 50 evrov na računu za odprtje in enoletno upravljanje plača 37
               evrov. To je po zakonu dovoljeno trenutno če beremo 0,5 %, 24 centov, se pravi to kar
               je naredila banka. Takšni razkoraki so in to želimo preprečiti.</p>
               <p>Kot sem prej dejal je razlog za to v dveh različnih branjih te določbe, pa jih bom
               zdaj prebrala kako različne institucije to berejo. Recimo poslanci, ki smo ta predlog
               vložili pa Zakonodajno-pravna služba omejitev beremo na naslednji način, bom kar
               citiral Zakonodajno-pravno službo: "Izhodišče za presojo kaj vključujejo stroški
               upravljanja je vsebina posameznih storitev, to je določenih opravil oziroma
               aktivnosti, ki so potrebne za vodenje računa oziroma za vzdrževanje stanja na računu.
               Posamezne tovrstne aktivnosti zgolj zaradi njihovega morebitnega formalnega
               drugačnega poimenovanja ni možno obravnavati različno kot ostale storitve upravljanja
               računa. Se pravi ključ je vsebina in ne glede na to kako se storitve imenujejo je
               treba gledati vsebino." Se pravi, vse kar lahko spada vsebinsko pod enoletno
               upravljanje računa ne sme presegati proračunsko, zakonsko določene omejitve, 0,5
               %.</p>
               <p>Potem imamo pa vladno branje, ki pa pravi naslednje: "Iz besedila četrtega odstavka
               48. člena sledi, da zakon omejuje le višino nadomestila za določena dejanja člana
               centralne depotne družbe ne pa za tudi morebitnih drugih nadomestil, ki jih je član v
               skladu s pogodbo s to stranko sklenil."</p>
               <p>Skratka, problem je naslednji, v zakonu smo omejili stroške enoletnega vodenja
               računov in zdaj tisti ponudniki na trgu, trenutno so še štirje od 11, ker so vsi
               ostali ugotovili že da se jim ne splača upoštevati teh zakonskih določb, upoštevajo
               da postavka, ki je tudi edina oziroma postavke, ki spadajo pod enoletno vodenje
               računa ne smejo presegati pol odstotka zneska na računu. Ponudniki, ki tega ne
               upoštevajo pa pač napišejo enoletno vodenje računa in tam sicer upoštevajo zakonsko
               omejitev, potem pa dajo spodaj druge postavke pa dajo evidenca vodenja podatkov,
               evidenca tega in tega in naštejejo 5 novih postavk s katerimi pa pridejo na popolnoma
               nenormalne številke, se pravi iz recimo pri znesku na računu 50 evrov, kot vidimo v
               praksi pridejo tudi na 37 evrov ali celo več, s tem, da jasno kršijo zakon.</p>
               <p>Tako da, če zdaj počasi končam, avtentična razlaga je potrebna zato, ker ne samo v
               teoriji ampak tudi v praksi obstajata dve različni razlagi. Po analizi, ki jo je
               opravila Zveza potrošnikov Slovenije se je v začetku 6 od 11 ponudnikov na trgu,
               omejitve, ki je vgrajena v zakon držalo, zdaj se jih drži samo še 4 od 11, ker
               ponudniki ugotavljajo da se ne splača upoštevati te določbe. In, če bomo danes
               sprejeli to ozko tolmačenje, ki ga uporablja vlada in z njo nadzorne inštitucije,
               Agencija za trg vrednostnih papirjev, bomo verjetno čez nekaj dni imeli stanje, ko
               nihče več ne bo upošteval te določbe, ker jim bomo s tem dali popolno
               legitimnost.</p>
               <p>Tako da, poslance zato še enkrat pozivam, da to zahtevo podprete, konec koncev to ni
               zahteva nas, opozicije ali kogar koli ampak je zahteva, ki smo jo soglasno podprli v
               državnem zboru, 73 poslank in poslancev je glasovalo za to omejitev.</p>
               <p>Tako da, če bi se čisto na koncu dotaknil <stage type="mag"/> <stage>(nadaljevanje)</stage> pa še stališča ATVP; v sredo smo prekinili sejo, zato
               da dobimo odgovore s strani Agencije za trg vrednostnih papirjev. V torek pa smo
               prejeli dopis, ki ej bil glede tega zelo jasen, ATVP je nasprotoval amandmaju, ki ga
               je sprejelo 73 poslank in poslancev in zdaj nasprotuje tudi naši razlagali.</p>
               <p>Ampak, ker smo rekli, da bi to mnenje želeli slišati bi predstavnikom ATVP zastavil
               zelo preprosto vprašanje – ali je zakonito, da ponudnik za storitve vzdrževanja
               evidence stanj, vzdrževanja evidence strank, vzdrževanje stanj finančnih
               instrumentov, za delnice v vrednosti 50 evrov zaračuna 26 evrov? Če menite, da ni
               zakonito me zanima kako boste ukrepali, če minite, da je zakonito potem pa očitno
               rabimo avtentično razlago.</p>
            </sp>
            <sp xml:id="SDT7-OZFIMP-redna-29-2016-10-28.sp3">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Obveščam vas, da poslanca Marka Ferluga nadomešča poslanec Jani Möderndorfer.</p>
               <p>Če se strinjate bi sedaj dala besedo direktorju Agencije za trg vrednostnih papirjev,
               mag. Milošu Času, da odgovori na to vprašanje in se dotakne oziroma obrazloži vlogo
               nadzornika pri konkretni zadevi, da prosim da se omejimo na to, kar danes
               razpravljamo, ta 48. člen Zakona o nematerializiranih vrednostnih papirjih in
               konkretno vlogo agencije.</p>
               <p>Izvolite, imate besedo.</p>
            </sp>
            <sp xml:id="SDT7-OZFIMP-redna-29-2016-10-28.sp4">

               <speaker>PRIMOŽ PINOZA:</speaker>

               <p>Najprej bi opravičil gospoda Miloša Časa, ker se današnje seje odbora ni mogel
               udeležiti tako da v bistvu s strani agencije se odbora udeležujeva Primož Pinoza,
               pomočnik direktorja agencije in pa mag. Žiga Kosi.</p>
               <p>V zvezi s tem bi pojasnil, da je celotna problematika precej širša kot se zdi na prvi
               pogled. Problematika o kateri se pogovarjamo bo v končni fazi imela posledice na
               stabilnost lahko posledica na stabilnost finančnega sistema. Borznoposredniške družbe
               in banke morajo izpolnjevati stroge zakonske zahteve širokega spektra zelo kompleksne
               zakonodaje. Tukaj ni samo Zakon o nematerializiranih vrednostnih papirjih ampak je še
               množica drugih zakonov, katerih zahteve morajo izpolnjevati borznoposredniške družbe
               in banke.</p>
               <p>Namen teh zahtev je, da se zagotovi kakovost tudi to za stranke in pa varnost
               premoženja teh strank. Seveda to stane, izpolnjevanje zahtev in zagotavljanje te
               varnosti premoženja strank stane. Če povem samo eno stvar, samo zato, da
               borznoposredniške družbe zagotavljajo finančne instrumente s katerimi garantirajo
               svoje vplačilo v jamstveno shemo borznoposredniške družbe stane 50 evrov po stranki.
               Borznoposredniške družbe morajo zagotavljati oziroma hraniti dokumentacijo o stranki,
               o poslih stranke, tudi to stane. Borznoposredniške družbe morajo zagotavljati
               funkcije "compliance", notranjih kontrol, vse to stanje. Te funkcije, namen vsega
               tega je, da se zagotovi tako kot sem rekel, kvaliteta storitev in pa varnost
               premoženja strank.</p>
               <p>Borznoposredniške družbe so si zaračunale, da pravzaprav za to, da v kolikor bo
               sprejeta takšna avtentična razlaga, kot je predlagana, da bo mogel minimalni portfelj
               stranke, da bodo pravzaprav pokrile stroške, ki jih imajo z zagotavljanjem teh
               storitev za stranke bo ta portfelj moral znašati najmanj 5 tisoč evrov. V kolikor bo
               portfelj manjši in bodo borznoposredniške družbe ponujale strankam takšne storitve
               bodo iz tega naslova ustvarjale izgubo. Posledično jim bo to vplivalo na kapital, kar
               pomeni, da se jim bo kapital zmanjševal in prišlo bo do situacije, ko kapital ne bo
               več zadosten za pokrivanje kapitalskih zahtev, kar pomeni, da bodo borznoposredniške
               družbe oziroma njihovi lastniki morali razmišljati o tem ali se pravzaprav posel iti
               naprej ali se posla ne iti več in zadevo zapreti.</p>
               <p>Posledično bo to tudi pomenilo, da bo cca. 200 tisoč vlagateljev, ki imajo portfelje
               manjše od 5 tisoč evrov pač nikjer ne bodo pri nobeni borznoposredniški družbi <stage type="mag"/> <stage>(nadaljevanje)</stage> mogoče ne bodo mogle
               odpreti trgovalnega računa, kar pomeni, da teh 200.000 vlagateljev ne bo moglo prosto
               razpolagati s svojimi finančnimi inštrumenti in posledično pravzaprav ne bodo mogli
               varčevati v finančnih inštrumentih. To se pogovarjamo o trenutni situaciji. S tem pa
               bo zablokirano pravzaprav tudi možnost bodočim vlagateljem oziroma bodočim
               varčevalcem, ki bodo pač imeli namen varčevati v finančnih inštrumentih z manj kot
               5.000 evrov, da bi varčevali v finančnih inštrumentih. Posledično bo pa to lahko
               pripeljalo do stečajev borznoposredniških družb, kar bo imelo vse negativne posledice
               na finančni sistem. Toliko z moje strani.</p>
            </sp>
            <sp xml:id="SDT7-OZFIMP-redna-29-2016-10-28.sp5">

               <speaker>PREDSEDNICA URŠKA BAN:</speaker>

               <p>Postopkovno gospod Šircelj, izvolite.</p>
            </sp>
            <sp xml:id="SDT7-OZFIMP-redna-29-2016-10-28.sp6">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa. Spoštovana predsednica, predstavniki vlade, Banke Slovenije, vabljeni,
               lepo pozdravljeni. Jaz bi prosil spoštovana predsednica, da opozorite vse
               razpravljavce o tem, da se pogovarjamo o avtentični razlagi in da se ne pogovarjamo o
               členu zakona. Člen zakona velja in ga morajo spoštovati in tukaj ni razprave o tem
               ali bodo borznoposredniške hiše upoštevale 0,05 odstotka ampak izključno o avtentični
               razlagi. Dovolite mi, da v roku teh treh minut še enkrat vprašam, kar sem vprašal že
               zadnjič. Glede na to, da je predstavnik ATVP rekel, da je ogrožena stabilnost
               finančnega sistema, sprašujem vlado in Banko Slovenije ali so o tem opozorili
               Evropsko centralno banko? Ali so o tem opozorili guvernerja Evropske centralne banke?
               Kaj se bo zgodilo z evrom? Oprostite jaz sem zaskrbljen, meni se srce trga od tega,
               če bo zaradi tega, ker imajo omejene stroške za 200.000 ali 200.000 ljudi, ki bi jim
               radi zaračunali enormno visoke stroške, da je evro ogrožen. Prosim odgovore Banke
               Slovenije, prosim odgovore Finančnega ministrstva, prosim odgovore. In še enkrat,
               pogovarjamo se o avtentični razlagi in ne o členu zakona, ki ga morajo upoštevati! Če
               ATVP to ni všeč, naj preko svojih organov, česarkoli že, zahtevajo amandma. Naj
               spremenijo zakon. Mi smo zakon sprejeli in prosim, spoštovana predsednica, da to
               upoštevate oziroma da naj povedo o čem je ogrožen finančni sistem Evrope, Evro
               skupine, ker smo v evru.</p>
            </sp>
            <sp xml:id="SDT7-OZFIMP-redna-29-2016-10-28.sp7">

               <speaker>PREDSEDNICA URŠKA BAN:</speaker>

               <p>Hvala lepa gospod Šircelj. Jaz sem še preden sem dala besedo predstavniku Agencije za
               trg vrednostnih papirjev, prosila in apelirala, da se pogovarjamo o predlogu za
               sprejem avtentične razlage k 48. členu zakona. Mi se danes ne pogovarjamo o zakonu,
               zakon je bil sprejet, ne pogovarjamo se o osnovnem členu zakona, pogovarjamo se o tem
               besedilu, ki ga imamo danes na mizi. Najprej o tem ali je potrebno sprejeti
               avtentične razlage, potem pa bomo prišli, v kolikor bomo tako odločili, še na samo
               besedilo avtentične razlage. Zato še enkrat pozivam vse, da razpravljamo točno o tem
               kar je danes na dnevnem redu. Zdaj pa so bila postavljena s strani gospoda Širclja
               konkretna vprašanja. Želi kdo odgovoriti? Ja izvolite.</p>
            </sp>
            <sp xml:id="SDT7-OZFIMP-redna-29-2016-10-28.sp8">

               <speaker>ŽIGA KOSI:</speaker>

               <p>Hvala lepa, Žiga Kosi, Agencija za trg vrednostnih papirjev. Dejansko, če se lotimo
               kar konkretno avtentične razlage, predlog te avtentične razlage je nepremišljen in
               nevaren. Zakaj? Ker če bi razlagali 4. Odstavek 48. Člena ZNVP, bi to pomenilo, da bi
               200.000 ljudi moralo imeti oziroma iskati neke alternativne sheme, ker ne bi mogli
               odpirati računov trgovalnih pri borznoposredniških družbah in bankah, to bi sililo v
               neke alternativne sheme, ki pa niso varovane z jamstveno shemo, ki niso pod nadzorom
               Agencije za trg z vrednostnimi papirji in če bi takšna shema propadla, bi ti
               vlagatelji ostali brez vsega. To pa ima lahko vpliv na celoten finančni sitem in o
               tem se pogovarjamo. Dejansko želimo s strani Agencije za trg vrednostnih papirjev, da
               se poslanci tega zavedate in preden glasujete za takšno razlago, to tudi upoštevate.
               Hvala lepa.</p>
            </sp>
            <sp xml:id="SDT7-OZFIMP-redna-29-2016-10-28.sp9">

               <speaker>PREDSEDNICA URŠKA BAN:</speaker>

               <p>Želite s strani Ministrstva za finance<stage type="mag"/>
               <stage>(nadaljevanje)</stage> podati kakšen odgovor? Ne. Potem ima besedo predlagatelj.</p>
            </sp>
            <sp xml:id="SDT7-OZFIMP-redna-29-2016-10-28.sp10">

               <speaker>LUKA MESEC (PS ZL):</speaker>

               <p>Ja, hvala. Jaz bi na ta izvajanja imel samo tri kratke odgovore. Zdaj prvič, če
               borzno posredniške hiše niso zmožne izvajati tega v okvirih zakona, naj pač ne
               izvajajo. Na trgu imamo še vedno štiri ponudnike, ki so očitno zmožni to izvajati in
               to je čisto zadosti. Drugič, predstavnike ATVP bi opozoril, da ste vi nadzorna
               inštitucija, ne pa zagovorniki borznoposredniških hiš. Tretjič, tako kot je rekel
               Andrej Šircelj – zakon velja, zakon smo sprejeli in danes nismo prišli polemizirati o
               tem ali bomo zakon upoštevali ali ne, ampak smo prišli se pogovarjati o tem kako ga
               bomo razlagali. Vi ste pa že v začetku z vašimi polemikami pokazali, da v bistvu
               dopuščate vse skupaj zaradi tega, ker ste na strani borznoposredniških hiš in ste jim
               dopustili to ozko branje, da oni lahko oderejo teh 200.000 naših sodržavljank in
               sodržavljanov. Mi smo pa tukaj z nasprotnim interesom, da jih zaščitimo pred tem.</p>
            </sp>
            <sp xml:id="SDT7-OZFIMP-redna-29-2016-10-28.sp11">

               <speaker>PREDSEDNICA URŠKA BAN:</speaker>

               <p>Hvala lepa. Besedo dajem poslancu Urošu Priklu. Izvolite.</p>
            </sp>
            <sp xml:id="SDT7-OZFIMP-redna-29-2016-10-28.sp12">

               <speaker>UROŠ PRIKL (PS DeSUS):</speaker>

               <p>Hvala lepa. Lep pozdrav vsem prisotnim. Najprej vseeno moj prednostni komentar. Zelo
               nenavadno se mi zdi, da Agencija za trg vrednostnih papirjev nastopa v funkciji
               odvetnika borznoposredniških hiš. Zelo nenavadno. Zdaj pa da se osredotočim na svojo
               razpravo. Jaz ne bi rad zdaj tukaj izpadel naiven, pa vendar do pred nekaj časa pa ne
               toliko dolgo nazaj, sem bil prepričan, da avtentična razlaga ni potrebna tega 4.
               Odstavka 48. Člena, ker je v sprejetem zakonu, vsaj jaz sem ga tako bral, zelo jasno
               in zelo natančno napisano kaj pomeni ta limita 0,5 odstotka. Pa vendar, ko poslušam
               to razpravo, pa vendarle in ko slišim iz terena in iz medijev različne informacije,
               da prihaja do takšnih in drugačnih nadomestil, do takšnih in drugačnih manipulativnih
               stroškov, kot se je moj kolega Luka lepo izrazil, odiranja davkoplačevalcev, pa
               vendarle na te stvari postanem pozoren. S stališča naše poslanske skupine, s tem pa
               tudi želim strniti svojo razpravo in objasniti naše stališče, seveda smo na tem, ker
               želimo biti tukaj zagovorniki ljudi, državljanov Republike Slovenije in državljank
               seveda, da bomo sprejeli besedilo avtentične razlage tega člena predmetnega zakona,
               vendarle ob predpostavki oziroma dejstvu, da najbrž ni potrebno, najbrž ni potrebno,
               če bi se vsi držali vključno z regulatorjem črke zakona in izvajali vse potrebno, da
               pa je seveda dopustno, da to sprejmemo in da je nadvse koristno za ljudi, ki imajo
               vrednostne papirje. Jaz mislim, da tukaj ni več kaj dosti za povedati. Verjamem pa,
               da ne bodo obubožale in shirale borznoposredniške hiše.</p>
            </sp>
            <sp xml:id="SDT7-OZFIMP-redna-29-2016-10-28.sp13">

               <speaker>PREDSEDNICA URŠKA BAN:</speaker>

               <p>Hvala lepa. Naslednji ima besedo gospod Jani Möderndorfer. Izvolite.</p>
            </sp>
            <sp xml:id="SDT7-OZFIMP-redna-29-2016-10-28.sp14">

               <speaker>JANI (JANKO) MÖDERNDORFER (PS SMC):</speaker>

               <p>Hvala lepa. Z zanimanjem sem spremljal predstavitev ATVP, glede na to, da smo se na
               prejšnji prekinjeni seji odločili, da jih bomo povabili, da slišimo še njihovo stran
               in njihovo plat razlage. Zdaj, jaz seveda z vsem spoštovanjem do ATVP, ampak žal se
               bom počasi mogel začeti strinjati z opozicijo v tistem delu, ko razlaga, da ste
               pravzaprav zastopniki borznoposredniških hiš. Ne bom pa si dovolil, predstavniki
               ATVP, da nam razlagate poslancem vsem česa se naj mi zavedamo in ne. Če še ne veste,
               smo predstavniki ljudstva in ne borznoposredniških hiš, ker drugače ste v napačni
               sobi. In tako se z nami ne rabite pogovarjati. Tako, da v bistvu od vas pravzaprav ne
               pričakujem sploh več nobenega odgovora, ker ko berem v resnici vašo razlago predlog
               za sprejem avtentične razlage 4. odstavka, in to kar ste danes izvedli demonstracijo,
               na lep način, bom zelo z zanimanjem spremljal kje bo vaša naslednja služba. To je moj
               komentar, hvala lepa.</p>
            </sp>
            <sp xml:id="SDT7-OZFIMP-redna-29-2016-10-28.sp15">

               <speaker>PREDSEDNICA URŠKA BAN:</speaker>

               <p>Besedo ima gospod Veber. Izvolite. <stage type="mag"/>
               </p>
            </sp>
            <sp xml:id="SDT7-OZFIMP-redna-29-2016-10-28.sp16">

               <speaker>JANKO VEBER (PS SD):</speaker>

               <p>Hvala še enkrat. Jaz mislim, da je pri teh razpravah, ki smo jih slišali s strani
               Agencije za trg vrednostnih papirjev potrebno poudariti, da avtentična razlaga v
               ničemer ne spreminja besedila zakona oziroma člena in ponovno samo z avtentično
               razlago damo zelo jasno sporočilo, da je potrebno to zakonsko določbo spoštovati. Od
               agencije kot regulatorja, bi seveda tudi pričakoval, da se bo zavzel za spoštovanje
               zakonodaje. Glede na to, da očitno ni po njihovem mnenju pravzaprav nobene omejitve
               glede tega kako lahko obremenimo male varčevalce, menim, da je smo državni zbor
               tisti, ki lahko zaščiti tudi male varčevalce. Če si ponudniki trgovalnih računov
               ocenjujejo, da je 5.000 evrov minimalni portfelj stranke, ki se jim splača, potem naj
               to tudi javno objavijo in tako tudi poslujejo. Bomo najbrž, da zelo hitro potem tudi
               ugotovili kdo bo imel težave in kdo ne. Mislim pa, da je res neupravičeno, da na male
               varčevalce prenesemo prav vse stroške. Saj je neka poslovna politika upravljavcev
               ponudnikov trgovalnih računov, je zagotovo nekaj kar se lahko prilagodi tudi malim
               varčevalcem in to je tiso kar smo zapisali v zakon in to pričakujemo, da bo
               spremljala tudi Agencija za trg vrednostnih papirjev pri izvajanju tega zakona. Tako
               da bom tudi podprl še enkrat to avtentično razlago, čeprav je zelo jasno, da je
               zakonska določba jasna ampak očitno, ker se poskuša z nekimi lastnimi razlagami
               izogniti to določbo, je pač državni zbor, ki je edini, ki lahko še enkrat reče kako
               je potrebno razumeti in zato bom to avtentično razlago tudi podprl. Hvala.</p>
            </sp>
            <sp xml:id="SDT7-OZFIMP-redna-29-2016-10-28.sp17">

               <speaker>PREDSEDNICA URŠKA BAN:</speaker>

               <p>Hvala lepa. Besedo dajem gospe Alenki Bratušek.</p>
            </sp>
            <sp xml:id="SDT7-OZFIMP-redna-29-2016-10-28.sp18">

               <speaker>MAG. ALENKA BRATUŠEK (PS NP):</speaker>

               <p>Najlepša hvala. Jaz sem vesela, spoštovana koalicija, da ste zadnjič poslušali naš
               predlog za prekinitev te točke dnevnega reda in mislim, da je danes stvar kristalno
               jasna. Se pa še vedno sprašujem v kakšni državi mi živimo, da predstavnika
               inštitucije mrtvo hladno rečeta, da pač ker se ne izide, ni zakona treba spoštovati.
               Slišite, v vaših rokah je vodenje vlade. Jaz mislim, da tako kot v kakšni drugi
               inštituciji, tudi tukaj je potrebno ukrepati. Pa v takšne inštitucije dati ljudi, ki
               delajo skladno z zakoni, ne zato, ker mislijo, da bodo borznoposredniške hiše imele
               izgube. Mislim, to je škandalozno ampak res škandalozno. Ob tem včeraj sem gledala po
               televiziji kako davčna uprava za evro in pol neizdanega računa določi kazen 3.000
               evrov. Pa res, v kakšni državi mi še živimo no? Ali je res treba po malih ljudeh
               udariti vsakič znova? Vsakič znova. In to še s takšnim arogantnim nastopom. Tudi jaz
               si ne dovolim, da me bo poučeval kaj lahko in kaj ne smem sprejemati. Naj spoštuje
               zakone. Pa država ga za to plačuje, mimogrede. Davkoplačevalci. Mislim, res je vse
               skupaj sramotno. Da pa bosta gospoda razumela, jima bom pa prebrala obrazložitev iz
               amandmaja, ki je bil sprejet, ki določa maksimalno višino. En stavek "namen tega
               amandmaja je omejiti zgornje, skupne in končne stroške vodenja računa vrednostnih
               papirjev za fizične osebe." Jaz ne vem kaj je še treba. Se strinjam, ne bi bilo treba
               sprejeti avtentične razlage, če bi tisti, ki so danes tukaj, normalno razumeli
               zakone. Mislim, ne vem. Sploh ne vem kako se kaj takšnega lahko zgodi. Zato vam še
               enkrat hvala za tisto pavzo in upam, ali pa verjamem, da so se danes tudi vam<stage type="mag"/> <stage>(nadaljevanje)</stage> odprle oči in edini namen
               je zaščititi male ljudi, ne bogate. Tisti naj plačajo tudi 5.000 evrov stroškov.
               Ampak človeka, ki ima 50 evrov udariti s stroškom 37 evrov, je pa resnično
               nesorazmerno veliko. In seveda bom tudi sama podprla to avtentično razlago. Me pa
               glede na izvajanje gospodov iz ATVP, da se stvar ne bo nič spremenila. Ne vem kaj še
               mi lahko naredimo. Ne vem kaj še mi lahko naredimo. Razen, da ukrepate in posežete po
               kadrovskih sankcijah. Če ne, če mrtvo hladno rečejo, da v zakonu pač tako piše ampak
               ok, ne vem, če jim bo avtentična razlaga kaj pomagala oziroma so celo priznali, da
               vejo kaj v zakonu piše, pa ga ne spoštujejo. Tako, da je resen razmislek. Ker mudi pa
               se, ker je rok. Če bi imeli časa eno leto, tukaj polemizirati in pa filozofirati
               okoli tega, rok ne bi bil tak problem. Ampak rok je konec leta in to je problem.</p>
            </sp>
            <sp xml:id="SDT7-OZFIMP-redna-29-2016-10-28.sp19">

               <speaker>PREDSEDNICA URŠKA BAN:</speaker>

               <p>Hvala lepa. K besedi se je prijavil gospod Pinoza oziroma ne vem kdo bo.</p>
            </sp>
            <sp xml:id="SDT7-OZFIMP-redna-29-2016-10-28.sp20">

               <speaker>PRIMOŽ PINOZA:</speaker>

               <p>Hvala za besedo. Mogoče še enkrat. Mogoče sem bil nekoliko nerazumljiv v svojih
               pojasnitvah. Absolutno se strinjamo, da zakon velja. Tako kot je agencija do tega
               trenutka brala zakon, ga je brala pravzaprav v luči tega, da dejansko
               borznoposredniške družbe, ne smejo zaračunavati več, kot 0,5 odstotka za storitev
               vodenja trgovalnega računa in pa za storitev zaračunavanja ležarine.
               Borznoposredniške družbe so se tega tudi držale. Vendar morajo pa borznoposredniške
               družbe ne po Zakonu o nematerializiranih vrednostnih papirjih ampak po ostali
               zakonodaji izpolnjevati tudi nekatere druge storitve za stranko in borznoposredniške
               družbe so v bistvu zaračunavale te storitve. Tako kot je brala agencija zakon, so se
               borznoposredniške družbe držale tega 48. člena. Seveda, če bo amandma sprejet, bo
               agencija to akceptirala in bo skladno s tem tudi ravnala. / oglašanje iz dvorane/
               Druga stvar, kar se tiče tega, da smo odvetniki industrije. Nismo odvetniki
               industrije. Nas skrbi dejansko problematika teh 200.000 vlagateljev, katerim se lahko
               zgodi, da jim pravzaprav borznoposredniške družbe in banke ne bodo hotele odpreti
               trgovalnih računov. In ta problematika nas skrbi. Hvala.</p>
            </sp>
            <sp xml:id="SDT7-OZFIMP-redna-29-2016-10-28.sp21">

               <speaker>PREDSEDNICA URŠKA BAN:</speaker>

               <p>Hvala lepa. Gospod Prikl izvolite.</p>
            </sp>
            <sp xml:id="SDT7-OZFIMP-redna-29-2016-10-28.sp22">

               <speaker>UROŠ PRIKL (PS DeSUS):</speaker>

               <p>Mene pa res skrbi zdaj ATVP. A veste, ko vas poslušam. Res me skrbi vaše delo. Ne
               morem se znebiti občutka, vaše izvajanje me je spodbudilo, ne morem zgubiti občutka,
               da ste plačani odvetnik borznoposredniških hiš tukaj in jih zastopate. Nas skrbijo,
               nas skrbijo ljudje, fizične osebe, ki imajo, zdaj iščem to številko, v veliki večini
               manjše zneske in jih borznoposredniška hiša ne glede na jasna določila zakona opali
               za več kot 70 odstotkov ali pa še več vrednosti celotnega zneska vrednostnih
               papirjev. Ali se vam zdi to dopustno? Lepo vas prosim. Če nimate tukaj moralno veze,
               kar je načeloma ne smete imeti, pa morate imeti obvezo, da pravilno berete in
               izvajate zakonska določila, kot regulator na tem področju. Jaz mislim, da smo vse
               povedali, vsi razpravljavci vključno z mano, da enostavno zdaj pa očitno, zdaj pa je
               kot pribito jasno, da je potrebna avtentična razlaga tega člena in ne vem kaj še
               tukaj velja povedati, kot pa to, da enostavno neka finančna inštitucija, ki živi kot
               "bubreki" v loju, pač ne more si svojih ekstra profitov, svojih ekstra profitov,
               svojega lagodnega poslovanja in življenja kopičiti na račun ljudi, ki imajo minimalne
               zneske teh vrednostnih papirjev.</p>
            </sp>
            <sp xml:id="SDT7-OZFIMP-redna-29-2016-10-28.sp23">

               <speaker>PREDSEDNICA URŠKA BAN:</speaker>

               <p>Hvala lepa. Gospod Möderndorfer izvolite.</p>
            </sp>
            <sp xml:id="SDT7-OZFIMP-redna-29-2016-10-28.sp24">

               <speaker>JANI (JANKO) MÖDERNDORFER (PS SMC):</speaker>

               <p>Ja. Izrekel ste stavek, ki je za mene grozljiv in da je resno za razmisliti, če boste
               še naprej brali zakonodajo. Tako kot mi beremo zakonodajo, ste rekli. Kdo pa ste to
               "vi"? "Tako kot mi beremo zakonodajo." Jaz sem mislil, da jo beremo vsi enako? Ali
               bomo zdaj gledali kdo kako bere in razume zakonodajo? Ker po tej logiki,<stage type="mag"/> <stage>(nadaljevanje)</stage> kot ste se, bom rekel,
               izrazil, pomeni, da si lahko vsak v Sloveniji malce po svoje bere zakonodajo. To
               preprosto tako ne gre. Veste kdo kako svoje produkte zaračunava mora stroške, da
               lahko ta produkt proda zaračunati v tistem produktu, ne pa da greste vi v Mercator,
               kupite liter mleka pa vas na blagajni nekdo zadane še z nekim dodatnim stroškom, ker
               to predvideva strošek, ker drugače ta produkt on več ne bo prodajal. To preprosto ta
               logika ne gre, in če vi to tako zakomplicirano razumete mi pa prosim naštejte še vso
               zakonodajo in člene v tej svoji obrazložitvi po katerem on lahko zaračunava še
               dodatne stroške in si izmišljuje nove in nove dajatve. Ne samo govoriti druga
               zakonodaja, argumentirajte. Kje ste bil, da ste na to opozoril takrat, ko se je
               sprejemal zakon, govorim seveda osebno, zato ker ni direktorja. Odgovoren bi moral
               biti danes tukaj, ampak se mu ni zdelo vredno priti. In zato se meni zdi to
               nedostojno kar počnete tukaj. Ker zdaj pa vedno bolj razumem, da je ATVP postal
               sindikat ne pa nadzorni organ. Sindikat, samo še bova definirala koga in česa. Zato
               sem rekel, da bom spremljal kam boste zašli v naslednjo službo. Namreč jaz sem
               prepričan naslednje, da vi namreč ne potrebujete, oziroma sploh ne potrebujemo
               dodatne obvezne razlage. Zaradi tega, ker v resnici bi moral biti zakon sam po sebi
               jasen. Še niste dojeli, da zdaj se pogovarjamo o obvezni razlagi, ker vi tega ne
               razumete kaj pomeni v zakonu, ker vi po svoje berete zakon in si ga po svoje
               razlagate zgleda. Ali pričakujete, da bo vsak državljan moral iskati pravico po
               pravni poti zato ker on bo pa drugače bral zakon, če so pa stvari tako preprosto
               jasne. Upam, da sploh ne razumete kaj počnete, ali pa to počnete zavestno? Ne vem.
               Ampak vedno bolj in bolj me prepričujete v drugo smer. Včasih bi bilo boljše, če bi
               bili vsaj tiho.</p>
            </sp>
            <sp xml:id="SDT7-OZFIMP-redna-29-2016-10-28.sp25">

               <speaker>PREDSEDNICA URŠKA BAN:</speaker>

               <p>Hvala lepa. Zdaj pa kar prehajamo na odločanje o prvem tem. Želite vi zdajle besedo
               ali potem? Ne, potem. O predlogu sklepa, da Odbor za finance in monetarno politiko
               meni, da je potrebno sprejeti avtentično razlago četrtega odstavka 48. Člena Zakona o
               nematerializiranih vrednostnih papirjih. Glasujemo o tem predlogu sklepa.</p>
               <p>Kdo je za? <stage>(12 članov)</stage>. Proti? <stage>(1 član)</stage>.</p>
               <p>Ugotavljam, da je sklep sprejet.</p>
               <p>S tem tudi ugotavljam, da odbor meni, da je obravnavano avtentično razlago potrebno
               sprejeti zato prehajamo na obravnavo besedila avtentične razlage zakona in na
               obravnavo amandmaja odbora.</p>
               <p>Odpiram razpravo o predloženem amandmaju. Izvolite gospod Mesec.</p>
            </sp>
            <sp xml:id="SDT7-OZFIMP-redna-29-2016-10-28.sp26">

               <speaker>LUKA MESEC (PS ZL):</speaker>

               <p>Ja, hvala. Zdaj, pač naš interes je da sprejmemo čim bolj precizno besedilo. Zato
               umikam ta amandma, ki smo ga spisali v sredo, ker je Zakonodajnopravna služba imela
               še druge dopolnitve pa predlagam 20 minut premora, da se uskladimo.</p>
            </sp>
            <sp xml:id="SDT7-OZFIMP-redna-29-2016-10-28.sp27">

               <speaker>PREDSEDNICA URŠKA BAN:</speaker>

               <p>Prav prekinjam sejo, ki jo bomo nadaljevali ob 10. uri. Predlagateljem je pred
               odločanjem predlagal prekinitev za 20 minut.</p>
               <p><stage>(Seja je bila prekinjena ob 9.40 uri.)</stage> <stage type="mag"/>
               </p>
               <p><stage>(Seja se je nadaljevala ob 10.02)</stage></p>
            </sp>
            <sp xml:id="SDT7-OZFIMP-redna-29-2016-10-28.sp28">

               <speaker>PREDSEDNICA URŠKA BAN:</speaker>

               <p>Nadaljujemo s prekinjeno sejo.<stage type="mag"/>
               <stage>(nadaljevanje)</stage> Na mizo smo dobili nov predlog za amandma odbora k predlogu za sprejem
               avtentične razlage četrtega odstavka 48. člena Zakona o nematerializiranih
               vrednostnih papirjih. Sprašujem, če želi kdo o tem razpravljati? Izvolite,
               predlagatelj, Luka Mesec imate besedo.</p>
            </sp>
            <sp xml:id="SDT7-OZFIMP-redna-29-2016-10-28.sp29">

               <speaker>LUKA MESEC (PS ZL):</speaker>

               <p>Hvala.</p>
               <p>V bistvu samo to sem želel reči, da zdaj imamo nov amandma odbora, ki je usklajen s
               priporočili Zakonodajno-pravne službe in glede na to, da si vsi želimo optimalne
               razlage tega člena zakona predlagam, da ga podpremo.</p>
            </sp>
            <sp xml:id="SDT7-OZFIMP-redna-29-2016-10-28.sp30">

               <speaker>PREDSEDNICA URŠKA BAN:</speaker>

               <p>Ni več razpravljavcev zato predlagam, da glasujemo o tem amandmaju odbora k besedilu
               avtentične razlage. Glasujemo.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Odbor za finance in monetarno politiko predlaga Državnemu zboru, da sprejme predlog
               za sprejem avtentične razlage četrtega odstavka 48. člena Zakona o nematerializiranih
               vrednostnih papirjih, skupaj s predlaganim odboru.</p>
               <p>Glasovati moramo še o tem sklepu za državni zbor, predlagam, da glasujemo o tem
               predlogu sklepa. Glasujemo.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je ta sklep sprejet.</p>
               <p>S tem zaključujem obravnavo predložene avtentične razlage na seji odbora. Želi kdo o
               tem poročati na seji državnega zbora? Sicer bom poročala sama.</p>
               <p>S tem zaključujem to točko dnevnega reda in 29. sejo Odbora za finance in monetarno
               politiko. Hvala lepa za udeležbo in lep dan še naprej. <title>Seja se je končala 28.
                  oktobra 2016 ob 10.02.</title>
               </p>
            </sp>
         </div>
      </body>
   </text>
</TEI>

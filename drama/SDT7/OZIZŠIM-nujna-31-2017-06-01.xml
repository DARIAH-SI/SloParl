<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZIZŠIM-nujna-31-2017-06-01">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za izobraževanje, znanost, šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">41D6CD00F68BE08BC12581290041D310</idno>
               <idno type="custom" subtype="day">EE7CF976049B7C56C1258139002EB4F1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=EE7CF976049B7C56C1258139002EB4F1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZIZŠIM-nujna-31-2017-06-01.OZIZŠIM" n="31">
               <name>nujna seja</name>
               <date when="2017-06-01"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZIZŠIM-nujna-31-2017-06-01.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZIZŠIM-nujna-31-2017-06-01.OZIZŠIM">
                        <orgName key="OZIZŠIM">Odbor za izobraževanje, znanost, šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA IZOBRAŽEVANJE, ZNANOST, ŠPORT IN MLADINO </stage>
            <stage type="session">31. nujna seja</stage>
            <stage type="date">(1. junij 2017)</stage>
            <stage type="chairman">Sejo je vodila dr. Mirjam Bon Klanjšček, predsednica Odbora za izobraževanje,
            znanost, šport in mladino. </stage>
            <stage type="time">Seja se je pričela ob 13.46.</stage>


            <sp xml:id="SDT7-OZIZŠIM-nujna-31-2017-06-01.sp1">

               <speaker>PREDSEDNICA DR. MIRJAM BON KLANJŠČEK:</speaker>

               <p>Vse članice in člane odbora, vabljene ter ostale prisotne prav lepo pozdravljam.</p>
               <p>Pričenjam 31. nujno sejo Odbora za izobraževanje, znanost, šport in mladino. Imamo
               kakšna pooblastila od prej? Ja, imamo, torej, samo trenutek. <stage>/ medsebojno
               dogovarjanje/</stage> Kolega Kamal Izidor Shaker pooblašča poslanko, kolegico Marušo Škopac
               in poslanka Irena Kotnik pooblašča poslanko Vlasto Počkaj.</p>
               <p>S sklicem seje ste prejeli naslednji dnevni red seje odbora. Imamo eno točko, Predlog
               zakona o spremembi Zakona o organizaciji in financiranju vzgoje in izobraževanja. Ker
               v poslovniškem roku nisem prejela predlogov v zvezi z dnevnim redom, je določen
               takšen dnevni red seje kot je bil predlagan s sklicem.</p>
               <p>Smo pri <title>1. TOČKI DNEVNEGA REDA - PREDLOG ZAKONA O SPREMEMBI ZAKONA O ORGANIZACIJI IN FINANCIRANJU VZGOJE IN
               IZOBRAŽEVANJA.</title>
               </p>
               <p>V zvezi s to točko ste prejeli naslednje gradivo, ki je objavljeno na spletni strani
               Državnega zbora in sicer predlog zakona, mnenje Zakonodajno-pravne službe, mnenje
               Vlade in pripombe Filozofske fakultete Univerze v Ljubljani. Dodatno pa ste prejeli
               še mnenje Komisije Državnega sveta za kulturo, znanost, šolstvo in šport.</p>
               <p>K tej točki sem vabila, kot je razvidno s sklica, dodatno pa sem povabila še
               Kristijana Musek Lešnik, <stage>/ medsebojni pogovor/</stage> Društvo psihologov Slovenije, Društvo
               študentov biopsihologije, NAKVIS, Fakulteto za matematiko, naravoslovje,
               informacijske tehnologije FAMNIT ter dr. Vojka Kavčiča.</p>
               <p>Odbor bo predlog zakona obravnaval na podlagi 126. in 144. člena Poslovnika.
               Amandmaju k predlogu zakona so se lahko vlagali do začetka obravnave predloga zakona.
               <q>"Pupe"</q>, tiho! Vložen pa je bil amandma s strani Poslanca Andreja Čuša k 1. členu in
               mislim, da amandma ste prejeli. Oboru predlagam, da po končanem glasovanju amandmaju
               v skladu s tretjo alinejo prvega odstavka 128. člena Poslovnika glasujemo o vseh
               členih skupaj. Se strinjamo? V redu.</p>
               <p>No, preden nadaljujem pa še eno pooblastilo in sicer, poslanec Saša Tabaković
               pooblašča poslanko Ireno Grošelj Košnik.</p>
               <p>Pričenjam drugo obravnavo predloga zakona, v kateri bomo opravili razpravo in
               glasovanje o posameznih členih predloga zakona. Želi predlagatelj zakona podati
               dopolnilno obrazložitev k členu predloženega zakona? Izvoli, kolega Andrej Čuš.</p>
            </sp>
            <sp xml:id="SDT7-OZIZŠIM-nujna-31-2017-06-01.sp2">

               <speaker>ANDREJ ČUŠ (NeP):</speaker>

               <p>Hvala, gospa predsednica!</p>
               <p>Lep pozdrav vsem prisotnim, tako gostom, predstavnikom Vlade in članicam in
               članom.</p>
               <p>Dovolite mi, da se najprej zahvalim vsem poslankam in poslancem, ki ste na glasovanju
               ob zaključku majske seje Državnega zbora podprli novelo zakona o socialnem varstvu,
               da je bil ta zakon sprejet in da se seveda del krivic popravi. Torej, če sem si prav zapomnil, torej
               vsem poslanskim skupinam razen Stranki modernega centra in pa Združeni levici tako,
               da hvala lepa. Gre pa danes, mi imamo novelo Zakona o organizaciji in financiranju
               vzgoje in izobraževanja. Gre v bistvu za paket oziroma zakon, ki sledi tudi tem
               ciljem iz Zakona o socialnem varstvu, ki je bil sprejet v Državnem zboru. </p>
               <p>Kot že povedano, na Univerzi na Primorskem, na Fakulteti za matematiko, naravoslovje,
               informacijske tehnologije se od študijskega leta 2010/2011 naprej izvaja
               univerzitetni študijski program 1. Stopnje, biopsihologija. Od študijskega leta
               2013/2014, pa tudi magistrski študijski program druge stopnje biopsihologija.
               Diplomanti po prvi stopnji pridobijo strokovni naslov diplomirani oziroma diplomirana
               biopsiholog, biopsihologinja, po zaključenem magistrskem študiju pa seveda postane ta
               posameznik magister biopsihologije. Oba študijska programa sta interdisciplinarna ter
               enakovredno vključujeta naravoslovna in psihološka znanja. Zlasti dodiplomski študij
               je v večjem delu primerljiv s študijem psihologije na univerzah v Ljubljani in v
               Mariboru, pri čemer je razlika v večjem poudarku na bioloških in zdravstvenih znanjih
               pri diplomantih biopsihologije.</p>
               <p>Glede na dejstvo, da je biopsiholog naveden v kodnem seznamu standardnih klasifikacij
               poklicev 2008, je dostopen, ki je seveda tudi uradno dostopen, lahko sklepamo, da je
               poklic biopsihologa primerljiv s poklicem psihologa. Ob tem je treba seveda tudi
               vedeti, da so diplomanti biopsihologije že vstopili na trg dela. Menim, da bi
               vključitev diplomantov študijskih programov biopsihologija med nabor svetovalnih
               delavcev po 67. členu zakona o organizaciji in financiranju, vzgoje in izobraževanju
               prispevala h kakovosti izvajanja šolskih svetovalnih storitev, ugotovila bi pa tudi
               možen nabor poklicnih profilov, ki smejo delovati na področju vzgoje in
               izobraževanja. Biopsihologi s svojimi znanji in kompetencami lahko namreč pomembno
               prispevajo h kakovosti storitev šolske svetovalne službe na področjih koordinacij in
               organizacije dela z otroki s posebnimi potrebami, nadarjenimi učenci ter nudijo učno
               in svetovalno pomoč.</p>
               <p>Predlog zakona nima nobenih finančnih posledic za državni proračun, kar je
               pogostokrat glavni razlog za nasprotovanje Vlade Republike Slovenije. Program sledi
               oziroma s tem zakonom sledim in vključujem izhodišča ter nastavke znanstvenih dognanj
               v Združenih državah Amerike, delno Združenega kraljestva, Nemčije in Italije. Prav
               tovrstna posebnost in dodana vrednost študijskega programa biopsihologija ponuja
               priložnost in izziv za študente psiholoških znanosti doma in iz tujine, saj ponuja in
               dopolnjuje konvencionalne metode dela in raziskovanja. Sem pa seveda tudi glede na
               mnenje Zakonodajno-pravne službe pripravil in vložil predlog amandmaja, ki sledi
               mnenju Zakonodajno-pravne službe in seveda upam na vašo podporo.</p>
               <p>Hvala.</p>
            </sp>
            <sp xml:id="SDT7-OZIZŠIM-nujna-31-2017-06-01.sp3">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Zdaj pa dajem besedo predstavniku ministrstva za izobraževanje, znanost in šport, dr.
               Tomažu Bohu.</p>
               <p>Izvolite.</p>
            </sp>
            <sp xml:id="SDT7-OZIZŠIM-nujna-31-2017-06-01.sp4">

               <speaker>DR. TOMAŽ BOH:</speaker>

               <p>Hvala lepa, spoštovana predsednica!</p>
               <p>Dober dan in lep pozdrav, spoštovane poslanke, spoštovani poslanci in seveda tudi vsi
               drugi vabljeni na sejo.</p>
               <p>Na kratko kar se tiče mnenja Vlade glede predlaganega predloga. Skratka, kot že
               omenjeno, je poslanec Andrej Čuš 17. januarja letošnjega leta državnemu zboru
               predložil obravnavo in sprejetje predloga zakona o spremembah Zakona o organizaciji
               in financiranju vzgoje in izobraževanja in sicer v delu, v tretjem odstavku kjer naj
               se doda poleg že omenjenega člena, kjer naj se doda poleg psihologov, pedagogov in pa
               še pač biopsihologov, s čimer predlaga spremembo, naj bi se diplomantom
               biopsihologije omogočilo opravljanje strokovnih izpitov in posledično enake možnosti
               za vstop na trg dela kjer lahko preverjajo, dokazujejo in nadgrajujejo svoje
               strokovne kompetence.</p>
               <p>Zdaj, pojasniti je pa treba, da poklic strokovnega delavca na področju vzgoje in
               izobraževanja spada med regulirane poklice, kar pomeni, da je z zakonom in
               podzakonskimi akti definirano kdo lahko opravlja delo strokovnega delavca, v tem
               kontekstu tudi svetovalnega delavca v šoli. Namen regulacij poklica ni omogočanje ali
               onemogočanje vstopa na trg dela, pač pa zagotavljanje ustrezne visoke kvalitete
               izvajanja dejavnosti zgolj za strokovnjake z ustreznimi vstopnimi kompetencami.
                   Za opremljanje
               diplomantov z ustreznimi kompetencami, za opravljanje dela strokovnega delavca na
               področju vzgoje in izobraževanja pa so pristojne visokošolske institucije. Osnovne
               kompetence, ki jih mora imeti svetovalni delavec opredeljuje že 67. člen Zakona o
               organizaciji in financiranju vzgoje in izobraževanja, ki določa, da svetovalni
               delavci svetujejo otrokom, učencem, vajencem, dijakom, učiteljem in staršem,
               sodelujejo v vzgoji z vzgojitelji, učitelji in vodstvom šole pri načrtovanju,
               spremljanju in evalvaciji razvoja vrtca oziroma šole in tako naprej. Svetovalni
               delavec sodeluje tudi pri pripravi in izvedbi individualiziranih programov za otroke
               s posebnimi potrebami. Tudi veljavne programske smernice za delo svetovalne službe
               določajo, da je temeljna naloga svetovalnega delavca, da se na podlagi svojega
               posebnega strokovnega znanja preko svetovalnega odnosa in na strokovno avtonomen
               način vključuje v kompleksno reševanje pedagoških, psiholoških in socialnih vprašanj
               vzgojno izobraževalnega dela v vrtcu oziroma šoli s tem, da pomaga in sodeluje z
               vsemi udeleženci v vrtcu oziroma šoli in po potrebi tudi z ustreznimi zunanjimi
               institucijami.</p>
               <p>Biopsihologija je samostojen študijski program na Fakulteti za matematiko,
               naravoslovje, informacijsko tehnologijo Univerze na Primorskem, ki ga je Nacionalna
               agencija Republike Slovenije za kakovost v visokem šolstvu, NAKVIS torej, prvič
               akreditirana 1. 5. leta 2013. Program biopsihologije je v tej akreditaciji po sistemu
               KLASIUS-P uvrščen na področje naravoslovja, matematike in računalništva, s šifro 4
               tisoč 219 pa v področje biologija in biokemija, kar pomeni, da je študijski program v
               tem kontekstu v svoji osnovi naravosloven ter, da diplomantom predvsem zagotavlja
               kompetence s področja biologije in biokemije.</p>
               <p>Študijski programi, ki izobražujejo strokovne delavce za delo v svetovali službi, ki
               jih opredeljuje že citirani 67. člen ZOFVI, pa so po sistemu KLASIUS uvrščeni na
               področje 14, izobraževalne vede, 31, družbene vede ter pa 76, socialno delo. Glede na
               to, da pripravljavci študijskih programov že v postopku akreditacije študijskega
               programa z umestitvijo programa v različne klasifikacije definirajo tako nivo kot
               vsebino kompetenc, ki jih bodo imeli diplomanti, je mogoče ugotoviti, da za
               akreditacijo študijskega programa druge stopnje biopsihologije pripravljavec te
               intence ni imel. Iz navedenega moram poudariti, da ni razvidno, da študijski program
               druge stopnje biopsihologije diplomantom zagotavlja kompetence, ki bi v skladu z
               zakonom in programskimi smernicami zagotavljale ustrezen nivo strokovnega znanja za
               opravljanje dela svetovalca, svetovalnega delavca na področju vzgoje in
               izobraževanja, zato Vlada Republike Slovenije predlagani spremembi ZOFVI
               nasprotuje.</p>
               <p>Ob tem bi pa želel poudariti še dve stvari in sicer, da je v vmesnem obdobju, kot vsi
               veste, v koncu leta 2016 bila sprejeta novela zakona o visokem šolstvu, skratka
               novela ZVIS, ki tovrstne zaplete oziroma tovrstne razprave, ki ji bomo priča danes,
               pravzaprav že vnaprej preprečuje oziroma jih regulira ustrezno sistemsko, kajti za
               vsa področja, za vse študijske programe, ki imajo intenco zaposlovanja na področjih
               reguliranih poklicev zahteva v akreditacijskem postopku pridobitev soglasja
               ustreznega ministrstva, poda katerega ingerenco spada študijski program, kar pomeni,
               da je ob začetku programa popolnoma jasno ali so ustrezne kompetence ali ustreznih
               kompetenc znotraj študijskega programa diplomanti ne bodo pridobili.</p>
               <p>In druga stvar, ki jo je potrebno poudariti, ja, kot že rečeno, študijski program
               biopsihologije je akreditiran študijski program, ki daje javno veljavno listino in
               torej mislim, da ni dileme o tem ali je javno veljaven program, ki daje stopnjo
               izobrazbe in določene kompetence, pa vendar kar je ključno vprašanje je ali so te
               kompetence ustrezne sklano z zakonodajo, smernicami in podzakonskimi akti za
               upravljanje reguliranega poklica. In ker temu ne moremo z gotovostjo pritrditi, kot
               rečeno, že s stališča Vlade kot predstavljeno.</p>
               <p>Hvala lepa.
               </p>
            </sp>
            <sp xml:id="SDT7-OZIZŠIM-nujna-31-2017-06-01.sp5">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Zdaj pa dajem besedo predstavnici Zakonodajno-pravne službe, gospe Lenči Arko
               Fabjan.</p>
               <p>Izvolite.</p>
            </sp>
            <sp xml:id="SDT7-OZIZŠIM-nujna-31-2017-06-01.sp6">

               <speaker>LENČA ARKO FABJAN:</speaker>

               <p>Hvala za besedo.</p>
               <p>Zakonodajno-pravna služba je svojem mnenju opozorila, da gre za dopolnitev zakona in
               zaradi tega tudi napovedala redigiranje naslova zakona. Ker gre za dopolnitev smo
               tudi poudarili, da je treba jasno in določno opredeliti mesto umestitve besedila in
               kot je že povedal predlagatelj zakona, je na podlagi te pripombe pripravljen predlog
               za amandma, ki to pripombo Zakonodajno-pravne službe upošteva.</p>
               <p>Hvala.</p>
            </sp>
            <sp xml:id="SDT7-OZIZŠIM-nujna-31-2017-06-01.sp7">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Besedo pa dajem še predstavniku Državnega sveta, gospodu Tomažu Horvatu.</p>
               <p>Izvolite.</p>
            </sp>
            <sp xml:id="SDT7-OZIZŠIM-nujna-31-2017-06-01.sp8">

               <speaker>TOMAŽ HORVAT:</speaker>

               <p>Hvala za besedo, lep pozdrav vsem skupaj tudi v mojem imenu.</p>
               <p>Komisija Državnega sveta za kulturo, znanost, šolstvo in šport Predlog zakona o
               organizaciji in financiranju vzgoje in izobraževanja ne podpira. Cilj predlaganega
               zakona je vključitev diplomantov študijskega programa biopsihologija med svetovalne
               delavce po 77. členu Zakona o organizaciji in financiranju vzgoje in izobraževanja,
               ki opravljajo delo svetovalne službe. To delo po veljavnem zakonu opravljajo
               psihologi, pedagogi, socialni delavci, socialni pedagogi in defektologi. Namen
               predlagane spremembe pa je zagotoviti možnost zaposlitve biopsihologov v zdravstvu,
               šolstvu, nevladnih organizacijah in socialnem skrbstvu.</p>
               <p>Komisija se je seznanila z mnenjem Vlade, ki nasprotuje predlagani spremembi zakona.
               Vlada je opozorila, da je psihologija kot študijski program druge stopnje na
               Fakulteti za matematiko, naravoslovje in informacijsko tehnologijo Univerze na
               Primorskem po sistemu KLASIUS-P uvrščen na področje naravoslovja, matematike in
               računalništva. Tudi v postopku akreditacije pripravljavec programa ni imel namena
               diplomante izobraževati za potrebe izobraževanja ampak za področje biologije in
               biokemije, ki sta del področja naravoslovja, matematike in računalništva. Omenjeni
               študijski program zato tudi ne zagotavlja kompetenc, ki jih svetovalni delavec v
               vzgoji in izobraževanju mora obvladati. </p>
               <p>Žal moram pa reči, da se na naši seji komisije te seje ni udeležil predlagatelj,
               kajti mogoče bi dobili tudi kakšne druge informacije s strani predlagatelja tega
               zakona in potem bi lahko, po moji oceni, tudi se drugače odločili ampak kot sem rekel
               že prej, komisija pač na podlagi dejstev, ki so nam bila podana na sami komisiji,
               predloga zakona ne podpira.</p>
               <p>Hvala.</p>
            </sp>
            <sp xml:id="SDT7-OZIZŠIM-nujna-31-2017-06-01.sp9">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Zdaj pa prehajamo na razpravo in glasovanje o posameznih členih predloga zakona.
               Odpiram razpravo o 1. členu. Kdo bo prvi? Ja, izvolite, gospa Nikolina Jeretič,
               predsednica Društva biopsihologov.</p>
               <p>Izvolite.</p>
            </sp>
            <sp xml:id="SDT7-OZIZŠIM-nujna-31-2017-06-01.sp10">

               <speaker>NIKOLINA JERETIČ:</speaker>

               <p><stage>/mikrofon ni vklopljen/</stage> Seveda predsednica društva biopsihologov in predvsem
               predstavnica mladih ljudi, ki danes tukaj niso z menoj.</p>
               <p>Ko poslušam prebiranje teh besed moram priznati, da me prav … Prav doživljam stisko,
               ker Državni zbor je ustanovil univerzo, FAMNIT nas je usposobil z določenimi znanji,
               kompetencami, ki so naštete prav v publikaciji Kvalifikacijska struktura v
               naravoslovju, ki ste dobili vsak od vas in če skupaj odpremo opis teh naših kompetenc
               je jasno razvidno, da gre za integrativni študij, ki dandanes sistem ne omogoča, da
               bi se lahko en študijski program dal v ta predalček. Ne obstaja, ali si družboslovec
               ali naravoslovec. Torej, mi smo končali študij na naravoslovni fakulteti, naša znanja
               in kompetence so tudi psiholoških vsebin in bi rada na tem mestu nekako iz vidika
               enega študenta, se pravi ene študentke, ki je opravljala študijsko prakso v
               svetovalni službi na osnovni šoli je bila pripoznana kot kakovosten kader in je
               ravnatelj želel zaposliti, torej ona se je dejansko pokazala v delovnem okolju, ker
               mi opravljamo študijsko prakso na vseh področjih, pa tudi na področju javnega
               sektorja. In ravnatelj enostavno ni mogel zaposliti, ker pač ni sistematizirano njeno
               delovno mesto.</p>
               <p>Zdaj, vsi se tukaj držimo, mislim, držite nekih členov in zakonov in govorimo o
               mladih ljudeh, ki so vpisali javno ustanovo. To je kot, da prideš na banko in gledaš
               ali ti bo nekdo <q>"sunil"</q> denar, ki si ga hotel položiti na račun. Torej, mi smo prišli
               v dobri veri, da to kar je zapisano in kar je fakulteta, za kar je fakulteta
               poskrbela  in na
               državni ravni ugotovljeno kot dovolj strokovno, ker takrat, dobro, jaz se zdaj
               sprašujem. 2010 so tudi bile strokovne službe prisotne, ki so presojale v našem
               programu. 2010 še ni bilo NAKVIS. To se je dogajalo na ministrstvu. 2013, pri drugi
               stopnji, magistrski stopnji, je zadeva potekala na NAKVIS. Ministrica pravi, to je
               nacionalna agencija, ki je popolnoma samostojna, ampak »štempelj«, dokončni
               »štempelj« da ministrstvo.</p>
               <p>Sprostil se je državni denar. Mi smo tu, ker pol milijona na letni ravni gre za
               biopsihologijo. 7 let. In zdaj se tukaj sklicujemo na neke zakonske člene. Kdo odloča
               o naši kompetentnosti ali kompetencah? Dejansko mi nismo tukaj v »fajtu« s psihologi.
               Mi želimo samo biti komplementarni, biti del tima. Jaz ne vem. Napačno je razumljeno,
               da tukaj gre kompetitiven, nek položaj, da mi želimo biti, imamo ambicije biti
               psihologi. Mi nismo psihologi, mi se tega zavedamo. Mi psihološkim, mislim psihologom
               na Filozofski fakulteti priznamo njihove kompetence. Mi smo samo nekdo, ki želi priti
               zraven, kot je pedagog v svetovalni službi, kot je socialni delavec v javni službi,
               kot je psiholog seveda, in mi, ki bi pokrivali določena specifična znanja, ki bi
               prispevala k bolj kakovostni obravnavi otrok s posebnimi potrebami na konkretni
               ravni.</p>
               <p>Jaz bi na tem mestu tudi povedala, če je takšna skrb, ali bomo ali ne bomo škodili
               populaciji, s katero naj bi delali, opozorila, da funkcijo spremljevalca v osnovni
               šoli opravlja oseba s končano srednjo izobrazbo. Torej frizerka lahko – pa ne, da bi
               kogarkoli žalila, ampak nima določenih znanj in veščin. Ker naša dva biopsihologa
               delata kot spremljevalca v osnovni šoli. Torej oni imajo stik, individualen stik z
               otrokom, ki ima posebne potrebe. In tukaj ne gre več za gibalno ovirane otroke, kot
               je to sistematizirano delovno mesto po zakonu, spet enem predpisu. Manj pač stane
               državo, ja, ampak je to zelo občutljiva populacija. In mi bi s svojimi specifičnimi
               znanji lahko prispevali k bolj kakovostni obravnavi. Jaz ne razumem ta obrambni
               položaj psihologov na »filofaksu«. Meni se zdi, da je popolnoma neupravičen. In tudi
               Klasius, na katerega se sklicujejo, sklicujete na Vladi, evo, pred vami je ta, torej
               kot sem rekla, ta publikacija, ki opisuje naše kompetence. Prosim, ali vsaj lahko
               prelistate? Pa da dejansko razumete, da tukaj gre za ljudi, ki so končali in naredili
               vse, kar se je od njih pričakovalo. In da zdaj nimajo možnosti, da bi dejansko svoje
               kompetence nadgrajevali v delovnem okolju. Ma to je noro.</p>
               <p>Jaz se opravičujem, jaz nisem politik. Tukaj se neke politične odločitve delajo, kdo
               je s kom kako. Mi smo ven te igre, mi smo … tukaj govorim v imenu študentk in
               študentov, ki danes niso tukaj, ki ne zaupajo v državne organe. Mislim, ta poteza, da
               bi se tukaj šlo, samo da nam se daje enake možnosti. Tukaj prav apeliram na stranko
               SMC. To je edino, kar sem si zapomnila v vašem sloganu. Enake možnosti. Torej, to, če
               smo mi noter v tem zakonu, to ne pomeni, da bom jaz opravljala delo psihologa, da bom
               delala psihološko diagnostiko v osnovni šoli. To samo pomeni, da strokovne službe na
               ministrstvu bodo razpravljale o tem, kako, kje, na kakšen način se lahko vključi
               biopsiholog v timsko delo, v timsko, eni od <stage>(?)</stage>, enake možnosti. Saj, itak je potem
               na nas, da se dokažemo, ampak, če nimamo vstopne točke, kako se bomo dokazali? Ni
               ista startna pozicija. Tako, kot da bi ti nekdo polomil koleni in rekel: »Teci.«
               Kako?</p>
               <p>Pa treba se je dokazati. Kako se bomo dokazali, če ne moremo vstopiti na nobeno … ja,
               kot študijska praksa ja, ampak sociala, vsaj sreča, da so vsaj toliko razumevajoči,
               da je šlo skozi. Jaz tega ne razumem. Jaz res lepo sprašujem, ker mene sprašujejo
               študentje. Tisti, ki so proti, ali lahko vsaj obrazložijo, zakaj? Ker vsi berete. Jaz
               hočem slišati človeški tukaj odnos. Ali lahko nekdo kot oče, kot starš, lahko pove,
               kako bi se on počutil ob tem, da njegov otrok študira 5 let in da nismo vedeli, kako
               so te stvari urejene. Vsi smo računali na to, da so pa urejene, ker je to državna
               institucija. In zdaj pa niso.</p>
               <p>Kako se počuti študent, ki je oddelal vse svoje obveznosti in zdaj ne more vstopiti
               na trg dela na področju javnega sektorja, uprave? V državi pa ni samo javni sektor,
               ja, ampak tukaj nekaj veljava nam da. Vi nam daste veljavo na trgu, tudi zasebnem, v
               zasebnem sektorju, v nevladništvu.  Mi smo zdaj, saj se vsi sprašujejo o naših kompetencah. Če ne bi bila
               ta zadeva tako izpostavljena javno, nobeden se ne bi spraševal. Pa sprašujemo se o
               kompetencah drugih kadrov, ki so na trgu dela, ker pač je zadeva bila očitno
               preurejena, pa si ne upajo povedati na glas, da zadeva ni korektno dodelana na
               državni ravni. Zdaj me veseli, da to tako naprej ne bo, ampak kaj je zdaj z nami?
               Zdaj mi prosim povejte, če boste to zavrnili – vse kaže, da boste -, a mi lahko vsaj
               poveste, kakšni koraki so za naprej? Kaj lahko vi v Državnem zboru sporočite
               študentki, ki zdaj čaka, ali bo ta zadeva urejena, pa se bo lahko javila ravnatelju
               in lahko se zaposlila kot svetovalna delavka, oziroma v svetovalni službi kot del ene
               ekipe.</p>
               <p>Mislim, okej je prebrati, okej je ono tisto, levo desno. Dajmo povedati konkretno,
               kaj to pomeni za nas? Na življenjski ravni. Saj ste vi tukaj zaradi ljudi. Niste
               zaradi tega, SMC glasuje po lastni vesti v Državnem zboru, ta lastna vest je
               kolektivna vesta. Vsi do enega, proti. Prav SMC, enake možnosti. Pa nobenega ne
               ogrožamo. Vas nič ne stane, naredite premik, en gromozanski premik na človeški ravni.
               Saj ste ljudje predvsem. Jaz upam, da tudi vi imate otroke, da veste, kakšne stiske
               lahko iz tega gredo naprej, frustracije. Jaz vas lepo prosim za razlago, če ste že
               proti, da mi razložite in daste naprej besedo, kako naprej. Ali enostavno, kaj, zdaj
               smo mi pozabljena generacija? Sedem generacij pozabljenih?</p>
            </sp>
            <sp xml:id="SDT7-OZIZŠIM-nujna-31-2017-06-01.sp11">

               <speaker>PREDSEDNICA DR. MIRJAM BON KLANJŠČEK:</speaker>

               <p>No, pa bomo počasi zaključili …</p>
            </sp>
            <sp xml:id="SDT7-OZIZŠIM-nujna-31-2017-06-01.sp12">

               <speaker>NIKOLINA JERETIČ:</speaker>

               <p>Hvala za besedo.</p>
            </sp>
            <sp xml:id="SDT7-OZIZŠIM-nujna-31-2017-06-01.sp13">

               <speaker>PREDSEDNICA DR. MIRJAM BON KLANJŠČEK:</speaker>

               <p>Ja, hvala.</p>
               <p>Kdo želi? Naslednja si prijavljena, kolegica Vesna Vervega.</p>
               <p>Izvoli.</p>
            </sp>
            <sp xml:id="SDT7-OZIZŠIM-nujna-31-2017-06-01.sp14">

               <speaker>VESNA VERVEGA (PS SMC):</speaker>

               <p>Ja, hvala lepa za besedo. Spoštovani predstavniki ministrstva, ostali vabljeni.</p>
               <p>Težko je začeti zdaj po teh besedah, ki smo jih pravkar slišali. Vendar bi mogoče
               začela z dejstvi, ki so bila izpostavljena in ki so tudi zapisana. Torej
               biopsihologija je samostojni, javnoveljaven študijski program. S pridobljeno
               akreditacijo tako za dodiplomski študij leta 2009, kot tudi za magistrski kasneje
               2013. In ob zaključku tega študija diplomant pridobi javnoveljavno izobrazbo in
               strokovni naziv. To je dejstvo.</p>
               <p>Dejstvo je tudi, da je biopsihologija po sistemu Klasius-P uvrščena na področje
               naravoslovja, pod področje biologija in biokemija. To je tudi dejstvo. In kje je
               problem? Problem je vstop na trg dela samo v tistem segmentu javnega sektorja, kjer
               so pristojna ministrstva: Ministrstvo za izobraževanje, za zdravstvo. Zaradi
               zagotavljanja visoke kakovosti, kot smo prej slišali, opravljanja poklica, le-te
               regulirala. Torej, vprašanje je samo vstopa na trg dela v tem manjšem segmentu
               javnega sektorja. Torej v ostalih segmentih pa je ta poklic zaposljiv.</p>
               <p>Naslednje vprašanje, ki sem si ga tudi sama zastavila in mi je zelo žal, da ni
               predstavnikov NAKVIS tukaj, da bi slišali nekaj oziroma, da bi podali nekaj
               odgovorov, ki bi razložili kakšno stvar. Ali je program upravičeno pridobil
               akreditacijo? Moje mnenje, da je NAKVIS seveda podelil akreditacijo v skladu s takrat
               veljavnimi merili. Zdaj, slišali smo državnega sekretarja in dejstvo tudi je, da so v
               spremembi ali noveli Zakona o visokem šolstvu, ki smo ga sprejeli 2016, te
               pomanjkljivosti očitno odpravljene. Ne očitno, ampak so. Torej, naj pripravljavci
               študijskega programa, v tem primeru FAMNIT, definirajo tako nivo vsebine kot
               kompetenc, ki bi jih naj pridobili diplomanti ob zaključku študija. In, kot smo tudi
               slišali, pripravljavec torej ni imel namena izobraževati za regulirane poklice, torej
               ob akreditaciji magistrskega študija.  To pomeni, da je potrebno v tem segmentu na odgovornost pozvati
               fakulteto.</p>
               <p>Kaj se bo oziroma katere pomanjkljivosti se bodo s tem sprejetjem novele ZViS
               odpravile in, ki so tukaj, vidim, ključnega pomena? S sprejetim tretjim odstavkom 32.
               člena, je določeno, da mora NAKVIS pri akreditaciji študijskih programov za
               regulirane poklice pridobiti soglasje ministrstva, v katerega pristojnost sodi
               poklic, ki ga je pridobil diplomant. Torej, v tem primeru odpade kakršnakoli dilema o
               tem, ali je zdaj poklic reguliran ali ne. Torej, ali se lahko zaposli znotraj tega
               poklica ali ne?</p>
               <p>Potem, naslednja stvar. Zaradi neusklajenosti in premajhne povezanosti med šolstvom,
               visokim šolstvom, in trgom dela oziroma zaposlovanjem – ker tudi opažamo
               pomanjkljivosti tukaj -, se z novelo so vzpostavljene pravne podlage za namene
               analiziranja zaposljivosti študentov, tudi tako, da se uvede kriterij zaposljivosti
               diplomantov v enega od elementov financiranja študijske dejavnosti.</p>
               <p>Potem nadalje, seveda zelo velik korak naprej v tem smislu, lahko pomeni tudi prehod
               na institucionalno akreditacijo, ki bo omogočil tudi večjo fleksibilnost študijskih
               programov. In upam, da v končni fazi tudi zmanjšanje števila teh programov, saj jih
               imamo več kot 900 akreditiranih. In ta disperzija teh programov povzroča lahko tudi
               takšne probleme, kot jih imamo. To, kar bi postavila, vprašanje, ki bi ga želela
               postaviti predstavnikom NAKVIS, bom, ne glede na to, da jih ni, tudi postavila.
               Postopek reakreditacije študijskega programa biopsihologija na prvi stopnji lahko
               kmalu pričakujemo. Mene zanima, ali so, ali bo NAKVIS upošteval to problematiko, ki
               je sedaj aktualna, znotraj te reakreditacije? In na kakšen način?</p>
               <p>Zanima me še, zakaj ni prišlo do izredne evalvacije študijskega programa? Ker o tej
               problematiki govorimo že nekaj ali pa se govori nekaj let. Tako da, to so vprašanja v
               tem trenutku namenjena oziroma postavljena NAKVIS. Bi pa seveda, za mene neka ključna
               stvar, pa so vse te kompetence, nivo in vsebina znanja, ki ga pridobijo ti študenti.
               Absolutno ne dvomim, da so znanja in kompetence, ki jih dobijo diplomanti, odlična,
               vendar s programom, ki se trenutno izvaja, pa ni dovolj ne teoretičnih ne uporabnih
               znanj s področja družboslovnih in izobraževalnih ved za ta poklic oziroma regulirani
               del poklica, na katerega se naslavlja ta sprememba novele. To zatrjuje stroka. To
               tudi sama mislim, da v tem trenutku enostavno ta program, ki ga pač izvaja fakulteta,
               tega ne omogoča.</p>
               <p>Jaz razumem prizadevanja študentov, diplomantov, da se za tiste, ki so se znašli v
               tej situaciji, zadeva uredi, in sem prepričana, da se na ravni
               fakulteta-ministrstvo-NAKVIS, tudi za ta študente, ki so, recimo sedaj v tej
               poziciji, našla tudi ta rešitev. Da pa se s takšno spremembo zakona poskuša reševati
               nekaj, kar pravzaprav, za odgovornost katerega, za pravzaprav te dogodke točno vemo,
               kamo moramo, recimo, kje so, kje je tista glavna odgovornost oziroma čigava je, je
               enostavno nesprejemljivo.  Ker se ta plaz oziroma ta, bi rekla, možnost se potem odpira tudi za
               neke druge poklice lahko, ki prav tako nimajo in ne dosežejo tega nivoja znanja,
               strokovnega, potrebnega za opravljanje tega dela. Verjemite mi, da poznam delo
               svetovalnega delavca v šoli, in vem, da včasih ni dovolj samo dovolj veliko število
               kreditnih točk. Ta človek mora imeti tudi neka druga znanja ali pa druge občutke, naj
               rečem tako. Ampak vseeno ne moremo mimo nekih zakonskih okvirjev. Zato to ne pomeni,
               da če mi ne podpremo takšnega načina reševanja te zadeve, kot je recimo sprememba
               novele tega zakona, da to ne pomeni, da si ne bomo prizadevali oziroma, da ne želimo
               enakih možnosti za vse, kot ste prej zatrdili. Ali pa, da si ne bomo prizadevali, da
               se ta situacija za te študente, ki so se znašli, ali pa diplomante v tej situaciji,
               tudi reši.</p>
               <p>Hvala.</p>
            </sp>
            <sp xml:id="SDT7-OZIZŠIM-nujna-31-2017-06-01.sp15">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Jaz sem mislila dati besedo zdaj še vabljenim, če smem. <stage>/ hrup iz dvorane./</stage> Aha, ja,
               izvoli.</p>
            </sp>
            <sp xml:id="SDT7-OZIZŠIM-nujna-31-2017-06-01.sp16">

               <speaker>DR. DRAGAN MATIĆ (PS SMC):</speaker>

               <p>Hvala, gospa predsednica.</p>
               <p>Ravno to, kar ste želeli, očitno sva na isti valovni dolžini, sem želel predlagati
               tudi sam. V korist kvalitete današnje razprave, pa saj to sem želel že prej
               predlagati, ampak ste prehitro že dali besedo kolegici Vervegi, bi bilo mogoče
               koristno res, da slišimo vabljene, ker to je zelo strokovno vprašanje, in je prav, da
               slišimo, kaj menijo strokovnjaki. Obenem bi vam pa predlagal, če lahko vabljene
               opozorite, da je njihova vloga v tem, da predstavijo svoja strokovna izhodišča. Če je
               nekdo vabljen kot strokovnjak, da bo predstavil svoje poglede na obravnavano
               problematiko, je nekoliko nenavadno, če začne razlagati o neki kolektivni vesti
               članov neke stranke, pa kako ona glasuje, pa kaj si predstavlja. Mislim, to po moje
               nekako gre mimo tega namena, za kar so vabljeni tukaj, ker to je že skoraj
               strankarska razprava. Mislim, da to nekako ne gre v tem smislu, kot je mišljeno, tako
               da prosim, če lahko …</p>
            </sp>
            <sp xml:id="SDT7-OZIZŠIM-nujna-31-2017-06-01.sp17">

               <speaker>PREDSEDNICA DR. MIRJAM BON KLANJŠČEK:</speaker>

               <p>Ja, hvala lepa.</p>
               <p>Saj sem držala že prst na … potem se je gospa ustavila in je potem nisem nič
               opozorila. Vemo za naprej.</p>
               <p>Zdaj bi pa morda dala prav najprej besedo dr. Klavdiji Kutnar, ker je dekanja
               fakultete FAMNIT v Kopru.</p>
               <p>Izvolite.</p>
            </sp>
            <sp xml:id="SDT7-OZIZŠIM-nujna-31-2017-06-01.sp18">

               <speaker>DR. KLAVDIJA KUTNAR:</speaker>

               <p>Hvala lepa, lepo pozdravljeni.</p>
               <p>Moje strokovno področje ni psihologija oziroma biopsihologija, tako da bom podala
               bolj administrativni podatek, potem bom pa prosila kolega Kristijana Muska, da
               vsebinsko utemelji.</p>
               <p>Tako ministrstvo kot Državni svet sta v svoji utemeljitvi navedla, da zavračajo
               predlog, podan predlog vključitve profila biopsiholog v 67. člen na osnovi dejstva,
               da je študijski program po Klasius uvrščen v področje naravoslovja. Niso navajali
               vsebinskih pomanjkljivosti kompetenc, ampak je bil Klasius težava. Želela bi
               izpostaviti, da je študijski program biopsihologije interdisciplinarni študijski
               program. V kolikor se ne pogleda zgolj razvida študijskih programov v Republiki
               Sloveniji, ampak se pogleda vloga za akreditacijo študijskega programa, se jasno
               vidi, da je ta program interdisciplinaren z dvema Klasius številkama. Eno je
               naravoslovje in drugo je 31 – družboslovje.</p>
               <p>NAKVIS obrazci predvidevajo in dajejo navodilo, da v primeru akreditacije
               interdisciplinarnega študijskega programa, se navaja ena številka, druga številka se
               napiše v opombi. In v vlogi za akreditacijo je to jasno napisano, tudi vsi postopki
               akreditacije in trenutne reakreditacije, upoštevajo dejstvo, da imajo naši diplomanti tako
               naravoslovna kot družboslovna znanja.</p>
               <p>Bi prosila pa kolega, da bo povedal bolj vsebinsko, katera družboslovna znanja.</p>
            </sp>
            <sp xml:id="SDT7-OZIZŠIM-nujna-31-2017-06-01.sp19">

               <speaker>PREDSEDNICA DR. MIRJAM BON KLANJŠČEK:</speaker>

               <p>Ja, hvala lepa.</p>
               <p>Jaz bi samo nekaj še dodala. Prej je bilo omenjeno, da ni nobenega predstavnika
               NAKVIS. Dr. Ivan Leban se je opravičil. Bil je vabljen, in drugega pa niso poslali.
               Toliko samo, da povem.</p>
               <p>Zdaj pa besedo dajem gospodu Kristijanu <stage>/ hrup iz dvorane/</stage>.</p>
               <p>Dajte se prijaviti.</p>
            </sp>
            <sp xml:id="SDT7-OZIZŠIM-nujna-31-2017-06-01.sp20">

               <speaker>DR. KRISTIJAN MUSEK LEŠNIK:</speaker>

               <p>Jaz tukaj pravzaprav nisem samo … Dr. Kristijan Musek Lešnik. Jaz tukaj nisem kot
               predstavnik fakultete, mene so študentje prosili, zaradi preprostega razloga, ker sem
               njihov predavatelj in ker hkrati opravljam kar nekaj, ker sem kar precej vpet v ta
               šolski prostor kot namestnik predsednika Strokovnega sveta Republike Slovenije za
               splošno izobraževanje, kot bivši član Delovne skupine za preučitev pravne ureditve
               šolstva, in nenazadnje kot terenec. Glede na to, da sem dva mandata oddelal, se pravi
               tisti maksimum, kot predsednik zavoda ene od osnovnih šol. To materijo kar dobro
               poznam, ta prostor kar dobro poznam, in s tistega vidika od zgoraj, nadzornega, in z
               vidika samega terena.</p>
               <p>Tisto, kar sem jaz pravzaprav slišal tukaj, sta dve skupini argumentov. Na ene
               argumente, se pravi te z vidika same uvrstitve, je odgovorila ravnokar dekanja, in o
               tem jaz ne morem niti razpravljati, tako kot sem rekel. Jaz tukaj nisem v vlogi
               predstavnika fakultete. Drugo so pa vsebinski razlogi, ki jih lahko povzamem v dve
               točki, se pravi, tisto, kar se je povzemalo v vseh teh mnenjih, ki smo jih slišali,
               je, da program ne daje kompetenc za delo v vzgoji in izobraževanju oziroma, da ne
               zajema dovolj teoretičnih in aplikativnih znanj s področja družboslovnih in
               izobraževalnih ved.</p>
               <p>To je seveda sila tehten pomislek, ko gre za vprašanje, kako in kdo se lahko
               zaposluje v področju šolstva, še posebej na tako občutljivih delovnih mestih, kot je
               mesto svetovalnega delavca, pri čemer pa želim opozoriti, da sam seznam poklicev, se
               pravi nazivov, ki omogočajo, ni edina vstopna točka za delo v vzgoji in
               izobraževanju. Pravzaprav je dvoje. Se pravi, s samim poklicem, s samo diplomo
               pridejo študentje ali diplomanti kateregakoli od teh profilov, ki so že noter na tem
               seznamu, in se lahko prijavljajo na delovno mesto, če jih ravnatelj sprejme. Ko jih
               sprejme, seveda morajo potem opravljati še strokovni izpit. Pogoj za opravljanja
               strokovnega izpita pa je med drugim tudi pedagoško-andragoška izobrazba, ki jo morajo
               uporabljati vsi, ki niso diplomirali na pedagoških fakultetah. Tako da tukaj ne gre
               za to, da bi študentje oziroma biopsihologi kar tako dobili »žegenj« za zaposlovanje
               na delovnem mestu. Seveda morajo potem opraviti še pedagoško-andragoško izobrazbo, s
               katero pridobijo še dodatna znanja.</p>
               <p>Osnovna znanja. Ali imajo pa osnovna znanja s področja aplikativnih oziroma
               družboslovnih izobraževalnih ved. Glejte, tukaj bi pa rad opozoril na en precedens,
               ki ga imamo v tem prostoru, posebej, ko gre za svetovalne delavce na področju vzgoje
               in izobraževanja, in sicer je na podlagi dopisa oziroma predloga Filozofske fakultete
               v Ljubljani, se pravi Oddelka za psihologijo, Strokovni svet za splošno izobraževanje
               pred letom in pol razpravljal o profilu diplomanta psihologije, pri čemer so
               ugotovili, da ti diplomanti ne samo, seveda se lahko že ves čas zaposlujejo na mestu
               svetovalnih delavcev, ampak so ugotavljali, da imajo strokovna in teoretična znanja
               in kompetence, ki zadoščajo za pedagoško-andragoško izobrazbo. Tako da pravzaprav so
               edini nepedagoški profil v tem trenutku diplomanti ljubljanskega oddelka Filozofske
               fakultete, Oddelka za psihologijo, ki se lahko zaposlujejo brez pedagoško-andragoške
               izobrazbe. V obrazložitvi, ki jo je imel takrat pred seboj Strokovni svet za splošno
               izobraževanje, te vloge za uvrstitev programa psihologija med študijske programe, ki
               vključujejo ustrezne strokovne vsebine za priznavanje pedagoško-andragoške
               usposobljenosti je, med drugim, naštet niz predmetov, obveznih predmetov v študijskih
               programih, ki po mnenju ne samo predlagatelja, se pravi Oddelka za psihologijo, ampak
               potem tudi Strokovnega sveta za splošno izobraževanje, vključujejo cilje in vsebine,
               primerljivi s cilji in vsebinami predmetov akreditiranih programih izpopolnjevanja za
               pridobitev pedaško-andragoške izobrazbe.</p>
               <p>Jaz imam ta seznam tukaj - ga lahko potem predsednici, imam samo eno kopijo tukaj -,
               precej podrobno šel čez, in ugotovil, da velik del teh predmetov, ki so omogočili
               diplomantom psihologije na ljubljanski Filozofski fakulteti, da jim ni treba delati
               dodatno pedagoško-andragoške izobrazbe. Velik del teh predmetov je bodisi zelo
               podoben ali pa identičen v svojih ciljih in v svojih kompetencah, ki jih razvijajo s
               posameznimi predmeti, predmetnika biopsihologija na prvi in na drugi ravni. Kar
               pravzaprav pomeni, da ta strokovni argument, da nimajo znanj s področja družboslovnih
               in izobraževalnih ved, po mojem mnenju ne more vzdržati, ker, če študent na enem
               programu posluša predmet, ki ga približno enako usposobljeni predavatelji predavajo,
               pa reče nekdo – v tem primeru je to rekel Strokovni svet za splošno izobraževanje -,
               ti pa imajo znanje in kompetence, ki ne le zadoščajo, da se zaposlujejo na mestu
               svetovalnega delavca, ampak jim niti ni treba potem delati dodatne
               pedagoško-andragoške izobrazbe, potem je zelo težko reči za študente, ki delajo na
               drugem programu, opravijo enake izpite, pridobivajo podobne kompetence: »Vi pa tega
               nimate.«</p>
               <p>V teh gradivih, ki smo jih dobili, je na trenutke iz tega razvidno skorajda to. Niso
               identični programi, niso identični predmeti, ampak moje mnenje pa seveda je, da če
               greste pogledat čez oba dokumenta, se pravi čez to, kar smo zdaj dobili v roke, in
               čez tisti predlog, ki je šel takrat z Oddelka za psihologijo ljubljanske Filozofske
               fakultete, in, tako kot sem rekel, čez vse filtre je šel. Čez Zavod za šolstvo je
               šel. In na koncu koncev, na Strokovni svet za splošno izobraževanje, kjer je bilo
               ugotovljeno, da te kompetence zadoščajo, tako kot sem rekel, ne le za zaposlovanje,
               ampak celo za to, da se oprostijo dodatnega izobraževanja pedagoško-andragoške
               izobrazbe.</p>
               <p>Biopsihologi v tem trenutku ne želijo oproščeni opravljanja izpitov iz
               pedagoško-andragoške izobrazbe, in jaz menim, da je prav, jo opravljajo, da
               pridobivajo še ta znanja. Ampak reči, da pa nimajo teh znanj, je pa po mojem mnenju
               krivično. Jaz sem, ko sem primerjal oba dokumenta, sem bil, moram priznati, nekoliko
               razočaran nad mojimi strokovnimi kolegi, ker mislim, da preprosto očitno tukaj na
               strani Oddelka za psihologijo ljubljanske Filozofske fakultete, bodisi niso dobro
               pogledali predmetnika in učnih načrtov na programih biopsihologija prve in druge
               stopnje, bodisi so pri vrednotenju kompetenc uporabili različne vatle za svoje
               študente in za študente, ki so se zdaj obrnili na mene. Jaz razumem, da gre tukaj za
               osebne zgodbe, ne bi pa želel imeti na koncu koncev grenkega občutka, da se stroka na
               nek način zlorablja, zato, da se enemu delu študentov na široko odpira vrata, drugim
               pa zapira.</p>
               <p>Ker načeloma, dajmo reči nekaj. Svetovalno delo je zelo kompleksen pojav. V Sloveniji
               je v izobraževalnih institucijah v tem trenutku zaposlenih približno tisoč 300
               svetovalnih delavcev. To so zelo različnih profili, zato, ker prihajajo otroci z zelo
               različnimi težavami. Na večjih osnovnih šolah imajo veliko srečo, ker jim pripada več
               kot en svetovalni delavec in lahko kombinirajo različne veščine in različna znanja,
               pa imajo mogoče po tri: pa imajo psihologa, pedagoga, specialnega pedagoga. Na
               manjših šolah si lahko privoščijo samo enega. In tisti ima nujno nek omejen nabor. Ne
               more imeti vseh kompetenc, ki jih lahko vsi profili skupaj prinesejo. Ampak od tisoč
               300 teh svetovalnih delavcev, je v tem trenutku recimo, tam na oko, vsaj na Oddelku
               za psihologijo so ocenili, približno 300 recimo psihologov.</p>
               <p>Biopsihologi po mojem mnenju tukaj ne poskušajo izriniti nikogar stran. Tisto, kar pa
               verjetno prinašajo, je pa en dodaten in pomemben pogled, ker ugotavljamo v tej
               državi, da nam zadnje čase, v zadnjih letih, blazno narašča število otrok s posebnimi
               potrebami. Nihče drug, nihče med temi profili, ki se zdaj zaposlujejo v svetovalni
               službi, recimo nima toliko znanja s področja nevrologije,  pa bioloških ved. Mi pa dobivamo otroke v šole
               z odločbami pa usmeritvami, ki imajo ADHD sindrom, ki so na različnih, imajo različne
               diagnoze, motnje avtističnega spektra in tako naprej. In jaz mislim, da tukaj
               zapirati prostor za ta znanja, ki so lahko izrazito komplementarna, pa še enkrat, ne,
               po mojem mnenju ne ogrožajo, ker imajo pa tudi tista pomembna družboslovna znanja s
               področja izobraževalnih ved.</p>
               <p>To sem želel opozoriti, ker se mi zdi, da je zelo pomembno, da ko razpravljate,
               dejansko razpravljate res na podlagi enih verodostojnih, strokovnih argumentov, in ne
               bi želel imeti, na koncu koncev, ko grem od tu ven, občutka, da znotraj moje lastne
               matične stroke, ker jaz pa sem psiholog, obstajajo različni vatli, pa različni
               kriteriji. Jaz ne delim ljudi na rdeče, črne ali kakorkoli. Ne kličem nobenega tukaj
               po strankarski pripadnosti, spoštujem vseeno vse, ker ste izvoljeni v ta državni
               zbor, ampak hkrati pa tudi ne želim, da se pa v kakršenkoli diskriminatoren položaj
               postavlja nekoga zato, ker je ta svoja znanja, pa te svoje kompetence, pridobil na
               programu, ki se mu reče biopsihologija. Pa ne bom tukaj zdaj trdil, da je na začetku,
               da se s strani mogoče tistih, ki so načrtovali program pred leti, ni bila narejena
               kakšna napaka. Verjetno je bila narejena ali pa bi mogoče lahko bile stvari hitreje
               narejene. V tem trenutku imamo pa žive ljudi pred sabo in jaz mislim, da je to tisti
               ključni argument.</p>
               <p>Zaključujem.</p>
            </sp>
            <sp xml:id="SDT7-OZIZŠIM-nujna-31-2017-06-01.sp21">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Zdaj pa dajem besedo - če se izključite prosim -, dr. Valentinu Buciku.</p>
               <p>Izvolite.</p>
            </sp>
            <sp xml:id="SDT7-OZIZŠIM-nujna-31-2017-06-01.sp22">

               <speaker>DR. VALENTIN BUCIK:</speaker>

               <p>Hvala lepa.</p>
               <p>Se pravi, moje ime je Valentin Bucik. Sem redni profesor za psihološko metodologijo,
               sicer pa predstojnik Oddelka za psihologijo Filozofske fakultete, Univerze v
               Ljubljani.</p>
               <p>Tudi sam sem psiholog in mogoče se bo zdaj ravno zaradi tega to slišalo malo
               nenavadno, ker bom v svoji razpravi poskušal, podobno kot gospa poslanka in gospod
               poslanec, apelirati na to, da se poskušamo pogovarjati o dejstvih in poskušamo
               izključiti čustva. Čeprav kot psiholog po službeni dolžnosti predvsem moram skrbeti
               za čustva ljudi in jih poskušati razumeti, ampak tale razprava tukaj se mi zdi
               takšna, da bi bilo veliko boljše, če bi se poskušali izogniti takšnim vrstam razprav,
               ki poskušajo predvsem na čustva nekako pledirati.</p>
               <p>Naš oddelek se čuti potrebno, da se odzove na predlog gospoda poslanca Andreja Čuša o
               predlogu Zakona o spremembi Zakona o organizaciji in financiranju vzgoje in
               izobraževanja, ker se nam je zdelo, da moramo, kot strokovna skupina, na ta predlog
               dati nek svoj odgovor. In kot ste videli, ste poleg Državnega sveta in Vlade, torej
               ministrstva v njenem imenu, dobili od nas, pa Zakonodajne službe, dobili od nas pisno
               pojasnilo oziroma pisno mnenje, ki ga ne bom zdaj bral, najbrž ste ga prebrali. V
               njem pišemo o dejstvih, ki so nekoliko drugačna o tega, kar je zdaj kolega Musek
               poskušal na hitro nametati, češ, saj, če greste pogledat bolj natančno, pa mogoče
               računamo, da ne boste šli pogledat bolj natančno, boste videli, da so programi
               pravzaprav zelo primerljivi, da so kreditne točke, če jih seštevamo v takšni
               količini, da lahko govorimo o ustrezni izobrazbi in ustreznih kompetencah za delo z
               ljudmi v odraščanju v nekem javnem sistemu vzgoje in izobraževanja.</p>
               <p>Naš argument poskuša biti izrazito strokoven in to s področja psihološkega dela z
               otroci in mladimi, v funkciji strokovnega profila, v funkciji strokovnega profila, ne
               spremljevalca ali česa podobnega, kar smo slišali tudi danes. Strokovnega profila,
               strokovnega svetovalnega delavca. Skozi to naše pregledovanje predloga gospoda
               poslanca smo ugotovili, da je že v samem predlogu nekaj stvari zapisanih zelo
               nenatančno, mogoče celo narobe, v vsakem primeru pa si stvari zaslužijo
                  pojasnila. Študijska
               programa biopsihologije in psihologije nista primerljiva. Tukaj bi lahko postavil
               piko. Gre za pomembne razlike in to smo danes tudi že večkrat slišali. Gre za
               pomembne razlike in tudi študijski program biopsihologija je bil na Primorski
               univerzi postavljen in ideja o njem se je razvila kot o nečem, kar bo drugače od ne
               vem, česarkoli kar se v smislu psihološkega izobraževanja v Sloveniji dogaja. Kot
               verjetno veste imamo dva študijska programa, ki izobražujeta magistra psihologije, to
               sta študijska programa psihologije, ki izobražujeta magistra psihologije, to sta
               Filozofski fakulteti univerz v Mariboru in v Ljubljani. To se pravi, ne moremo
               govoriti o neposredni primerljivosti programov. Tukaj poskušamo argumentirati zakaj
               se nam zdi, da v področju šolstva v tem primeru govorimo o primeru na področju
               šolstva, pravi gospod poslanec v svojem predlogu, verjetno so podobne vloge vložene
               tudi za druga področja. Kot opombo pod črto bi rekel, to je sicer moja posebna
               observacija, da je to vse skupaj posledica tega o čemer je že gospa poslanka govorila
               in kar tudi jaz sam zamerim Nakvisu, neke neurejene situacije v preteklosti, ko je
               mogoče fakulteta študentom obljubljala nekaj, česar jim na koncu ni mogla dati.
               Študentje zdaj po dokončani izobrazbi to ugotavljajo in neke stvari se poskušajo na
               ta način za nazaj rešiti.</p>
               <p>Zelo smo za to, da se te stvari v zvezi s poklicnim profilom in možnostmi
               zaposlovanja študentov oziroma diplomantov študijskega programa 1. in 2. stopnje, ne
               samo 2., tudi 1. stopnje, ker konec koncev prva stopnja zaključena pomeni stopnjo
               izobrazbe s katero gre lahko nekdo na trg delovne sile. Drži? Torej 1. in 2. stopnje,
               da se poišče ali pa najde različne možnosti zaposlovanja teh študentov. Verjetno pa
               ne na vseh področjih kjer si bodisi diplomant, bodisi njegova fakulteta, ki mu je
               študijski program dala, najbrž to ne bi bilo mogoče.</p>
               <p>Brez da bi našteval številke kreditov pa vsebine, naslove predmetov, za vsebine
               predmetov je tukaj v takem dopisu premalo prostora in tukaj res vsakdo, tudi jaz na
               tem mestu, predvidevam <stage>(?)</stage>, da gremo pogledati natančneje v študijske programe, skozi
               imena predmetov in skozi kredite, ki jih lahko razberemo iz študijskega programa
               biopsihologije, po našem mnenju ne pridemo do tega, da bi lahko nekdo, ki je
               diplomiral na magistrski stopnji iz tega programa, kompetentno delal na področju
               šolstva. Predvsem nas tu zanima oziroma skrbi interes za zaščito otrok in
               mladostnikov, v smislu nudenja res kakovostne strokovne pomoči.</p>
               <p>Zdaj, malo imamo tudi težav s tem, ker je študijski program biopsihologije v eni fazi
               potekal na en način, od določene točke naprej pa na drug način, ker je prišlo vmes do
               določenih sprememb. Recimo za primer v osnovnem prvotnem študijskem programu
               biopsihologije je bilo eno ključno področje za delo šolskega svetovalnega delavca,
               področje pedagoške psihologije, možno izbrati kot izbirni predmet. In tudi o
               marsikakšnih drugih vsebinah in kompetencah iz tega študijskega programa bomo brali o
               predmetih in vsebinah, ki so med izbirnimi vsebinami. Na tak način seveda profila ne
               morete postavljati. Na tak način nekega profila skozi katerega bi rekel, da vsak
               diplomant tega študijskega programa ima določene kompetence, ne morete zagotoviti.
               Enako kot ne morete zagotoviti, da tisti študent oziroma diplomant magistrskega
               študija biopsihologije, ki opravlja svojo prakso v šoli, gre lahko v šolo, tisti, ki
               pa ne, pa ne. Ampak mora biti to rešeno na sistemski ravni v smislu obveznih
               študijskih vsebin. In ko štejemo obvezne študijske vsebine, pridemo do kot rečeno
               izračunov, da teh kompetenc ni dovolj. V novejšem programu je pedagoška psihologija
               na prvi stopnji, uvod v pedagoško psihologijo na prvi stopnji študijskega programa
               biopsihologija, prišel med obvezne predmete.  Pustimo ob strani, da je eno poglavje v tem predmetu,
               poglavje o delu z nadarjenimi o delu z učenci s posebnimi potrebami. Za kar je po
               mojem mnenju 3 ali pa 5, to se pravi 30 ali pa 60 ur dela na določenem predmetu
               študentom komaj da zadosti, da študenta lahko opremite s kompetencami, da bo lahko
               delal z otrokom s posebnimi potrebami ali pa z nadarjenimi posamezniki. To ne more
               biti eno poglavje med dvajsetimi poglavji v predmetu, ki je velik 6 kreditnih točk
               ali pa ne vem, 60 ur v enem letu v osnovnem študijskem programu. Zato se mi zdi
               nekorektno sklicevati se na to, da biopsihologi lahko ustrezno zapolnijo nišo v delu
               strokovnem delu šolskega svetovalnega delavca v točkah dela z otroci s posebnimi
               potrebami, zato, ker vedo več o nevrologiji kot pa ostali psihologi ali pa delati z
               nadarjenimi zato, ker imajo neka znanja, niti ne vem točno kakšna, ki bi bila
               različna od znanj, ki jih imajo sicer psihologi, torej tisti, ki so študirali na
               programu psihologije.</p>
               <p>Kot je že bilo prej rečeno, ne gre za nobeno tekmo tu, ne gre za nobeno zapiranje ali
               pa odpiranje vrat. Gre za to, da nek strokoven organ, jaz sem imel ves čas občutek,
               da bi to moral biti NAKVIS, pa se včasih zgodi, sem precej kritičen tu, da imamo
               občutek, da NAKVIS ne opravi vsebinsko svojega dela kot bi ga moral. Jaz imam tudi
               sam osebne izkušnje iz polja ocenjevanje študijskih programov, ki so bili dani v
               akreditacijo, pa kljub strokovnim mnenjem komisije, ki je bilo izrazito kritično Svet
               NAKVIS program brez težav potrdi in ko je ta akreditiran, se lahko prične
               izvajati.</p>
               <p>Biopsihologija kot, ne bi rad bil predolg, zato bom počasi zaključil, biopsihologija
               kot študijski program, skuša biti ves čas drugačen. Ima veliko število vsebin, ki so
               vezana na naravoslovje, na vede o življenju, zlasti na medicinske in biološke torej
               predmete ali discipline, in kot tak seveda bi se bilo dobro tudi vprašati kakšna je
               pravzaprav vloga biopsihologa kot svetovalnega delavca v šoli. Biopsiholog po mojem
               mnenju z manjšim številom kreditov ali pa z manjšo količino kompetenc iz temeljnih in
               teoretskih in praktičnih psiholoških disciplin, lahko pride v zanko, da v šoli kot
               šolski svetovalni delavec otroka, ki ga ima v obravnavi, gleda skozi optiko … Kako bi
               rekel? Ja, nevrološkega ali pa nevrofiziološkega ali pa genetskega determinizma.
               Veliko predmetov v študiju biopsihologije je povezano prav z nevrologijo, z genetiko,
               z behevioralno genetiko, ki je danes izrazito močna disciplina v znanosti, ki se
               prepletajo s psihologijo, nisem prepričan, da je to najboljša rešitev za delo z
               otroci v šoli.</p>
               <p>Še enkrat ponavljam. Želel bi, da se v odločanju o tem ali strokovni profil magistra
               biopsihologije lahko opravlja delo šolskega svetovalnega delavca, naj predvsem
               osredotočamo na strokovne in vsebinske argumente, na znanja, na ustrezno količino
               teoretskih in praktičnih znanj s področja razvojne psihologije, razvojno-psihološke
               diagnostike, klinično psihološke diagnostike, šolske psihologije, šolskega
               svetovalnega dela, dinamike v šoli, da ne naštevam predmetov, ki jih boste vse po
               vrsti našli v študijskih programih psihologije, ne samo v Ljubljani, ne samo v
               Ljubljani, ampak tudi v Mariboru pa tudi v Gradcu, pa tudi v Münchnu pa tudi v
               Londonu, pa še kje drugje. Biopsihologija ni samostojna veda. Biopsihologija je, če
               se matematično izrazim, dosti zaključena podmnožica psihološke znanosti in omogoča
               sijajne kariere na določenih področjih dela, ne pa na vseh. In mislim, da pravzaprav
               s tem lahko 
               zaključim.</p>
               <p>Hvala lepa.</p>
            </sp>
            <sp xml:id="SDT7-OZIZŠIM-nujna-31-2017-06-01.sp23">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala tudi vam.</p>
               <p>Besedo dajem dr. Ljubici Marjanovič Umek.</p>
               <p>Izvolite.</p>
            </sp>
            <sp xml:id="SDT7-OZIZŠIM-nujna-31-2017-06-01.sp24">

               <speaker>DR. LJUBICA MARJANOVIČ UMEK:</speaker>

               <p>Hvala lepa spoštovana predsednica.</p>
               <p>Poslanke in poslanci pa vabljeni gostje.</p>
               <p>Zelo kratka bom. V bistvu se bolj odzivam na to kar je povedal kolega dr. Musek, ki
               je po moji presoji pravzaprav zapeljeval razpravo v delo nekega drugega strokovnega
               organa, vladnega strokovnega organa, to je Strokovnega sveta za splošno
               izobraževanje. Naj povem, da sama že desetletja delam na oddelku za psihologijo, sem
               redna profesorica za razvojno psihologijo in sem tudi bila več mandatov in sem tudi v
               tem trenutku članica Strokovnega sveta za splošno izobraževanje. Zakaj je zadeva
               <q>"peljana"</q> tja, mi ni popolnoma jasno, ampak kakorkoli bi rada razložila, da se zadeve
               ne začnejo pri postopkih, ki jih v tem trenutku pelje Univerza v Ljubljani v imenu
               dveh programov, ki izobražujejo, dveh programov psihologije na Strokovnem svetu,
               ampak se začne pri oblikovanju programa in njegovi akreditaciji. Če je kdo vzel v
               roke res primerjalno program psihologije na ljubljanski univerzi, potem že na prvih
               straneh jasno zapisano, da izobražujemo magistre, ki lahko poučujejo v šoli, ki lahko
               delajo kot svetovalni delavci v vrtcu, šoli in drugih vzgojno-izobraževalnih
               institucijah in kjer smo v postopku akreditacije, prve akreditacije, za to dobili,
               ker je bil pogoj, mnenje delodajalcev. Mnenje delodajalcev pomeni, da imamo mnenje
               Ministrstva za izobraževanje, takrat je bilo pač šolstvo, da lahko poučujemo in lahko
               delamo kot svetovalni delavci. Imamo mnenje Zavoda Republike Slovenije za šolstvo,
               kot strokovnega organa, da imamo kompetence izkazanega v programih, ki to našim
               magistrom omogočajo. Pa da ne naštevam naprej, seveda imamo tudi mnenje šol in drugih
               inštitucij, ki so neposredni zaposlovalci tega kadra. To je tudi razlog. To je bil
               tudi razlog zakaj se je Filozofska fakulteta kot pobudnica, pa pravim, ne samo v
               imenu našega programa, odločila, da sproži postopek ob nespremenjenem 100. Členu
               Zakona o organizaciji in financiranju vzgoje in izobraževanja, ki ga vi kot poslanke
               in poslanci zelo dobro poznate, kjer piše pravzaprav, da se lahko zaposluje na
               področju vzgoje in izobraževanja profesorje in potem naprej, tiste, ki opravijo
               pedagoško-andragoški modul. To o čemer je kolega Musek govoril in tisti, ki imajo
               priznana znanja, pedagoško-andragoška znanja. Torej tri alineje so. Zmeda je nastala
               zgolj zato, ker je resorno ministrstvo pač pozabilo pristojnosti prenesti iz
               visokošolskega sveta, ki je deloval pred bolonjskimi programi na NAKVIS ali na katere
               druge organe. Zdaj je ta pooblastila dobil po našem dolgoletnih prizadevanjih
               Strokovni svet za splošno izobraževanje in zelo bi nas čudilo, če bi ugotovil, da
               nimamo teh znanj, torej pedagoško-andragoških znanj, ki omogočajo našim diplomantom,
               ker to pomeni, da bi šel proti svoji lastni ugotovitvi v procesu akreditacije. Samo
               kaj bi še dodala, da je pa to primerjava celo tega dela, da lahko izkazujemo
               pedagoško-andragoška znanja s programom biopsihologija, skoraj da to, to zdaj citiram
               kolega Muska, skoraj, da to je pa naravnost žaljivo, da vsebina, ki jih imamo,
               zapisane kompetence cilje in nenazadnje celoten program, kako je oblikovan. Govorim
               skupaj s študijsko prakso. Ja saj to so nekatere pomembne zadeve kjer ne morete brez
               študijske prakse, ali kdo slučajno dela na šoli, ker ga vzame ali mora iti v času
               študija na primer na šolo, torej to kar piše v našem programu, in še in še bi lahko
               naštevala. Zato opozarjam samo, da ni modro pravzaprav različne faze, bodisi
               sprejemanje programa, kar pač žal, takrat biopsihologija ni zapisala, ko se je šla
               akreditirati, v svoj program, da želi delati na področju vzgoje in izobraževanja, to
               zdaj mešati v neki drugi fazi in primerjati jabolka in hruške, se mi zdi to nekako
               neproduktivno za razpravo, ki jo danes opravljamo.</p>
               <p>Hvala lepa.</p>
            </sp>
            <sp xml:id="SDT7-OZIZŠIM-nujna-31-2017-06-01.sp25">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Želi še kdo od vabljenih besedo? Ne. Torej dajem besedo kolegu Janku Vebru.</p>
               <p>Izvoli Janko.</p>
               <p><stage>/ oglašanje iz dvorane – nerazumljivo/</stage> Glejte, imamo tako sprejeto novo pravilo, da
               ni replik med vabljenimi. Ja.</p>
               <p>Izvolite.
               </p>
            </sp>
            <sp xml:id="SDT7-OZIZŠIM-nujna-31-2017-06-01.sp26">

               <speaker>KRISTIJAN MUSEK LEŠNIK:</speaker>

               <p>Očitno sem bil vsaj v delu narobe razumljen. Jaz v nobenem delu nisem želel
               primerjati programov psihologija pa biopsihologija, ker trdim ves čas, da je
               biopsihologija nekaj drugega kot psihologija. Če je to kdo razumel kot primerjavo ali
               pa je poskus enačenja. Se opravičujem, očitno nisem bil dovolj jasen.</p>
               <p>Druga reč pa, zakaj sem pravzaprav potegnil nek drug dokument tu. Preprosto zato, ker
               je dokument, ki je bil poslan sem, oddelek za psihologijo s podpisom dr. Valentina
               Bucika, utemeljeval, da ta program biopsihologija enostavno ne daje kompetenc in ne
               daje dovolj znanj in nima dovolj vsebin s področja družboslovnih in izobraževalnih
               ved in na drugi strani je šel na drug organ državni, na drugo pot dokument iz istega
               oddelka, podpisan s strani istega predstojnika, kjer je bilo pojasnjeno katere
               približno so znotraj tistih kreditov pri posameznih predmetih vsebine, ki ustrezajo
               pedagoško-andragoškim vsebinam. Vse kar sem želel opozoriti je zgolj to, da me tukaj
               čudi pravzaprav to neskladje. Jaz nisem nikjer enačil in mislim, da sem celo rekel,
               da ne gre za enake, za popolnoma enak program, gre pa za vsebine in cilje, ki pa so
               si v določenem delu podobni. Govoril sem samo o obveznem delu predmetnika
               biopsihologije, niti približno nisem govoril o izbirnem delu, ker mi je popolnoma
               jasno, da se zaposluje na podlagi, da so ključne kompetence tiste, ki jih dobijo v
               okviru obveznega dela in te morajo biti tiste, ki zadoščajo za to, da se lahko nekdo
               zaposli na nekem reguliranem mestu ali pa ne. Samo to sem želel pojasniti.</p>
               <p>Kar pa se tiče kakšne žaljivosti, se pa jaz opravičujem, res ne želim biti čustven,
               ampak tukaj imam občutek, da se meša jabolka in hruške in da se uporablja različne
               vatle, ko se govori o enih študentih, ki poslušajo predmete pa dobijo ene kompetence
               in o drugih študentih. To je pa tisto kar pa težko pravzaprav sprejmem, pa ne
               reagiram čustveno na to. Ampak ok, takšen pač sem. Se opravičujem.</p>
            </sp>
            <sp xml:id="SDT7-OZIZŠIM-nujna-31-2017-06-01.sp27">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>No zdaj smo slišali eno stran, drugo, zdaj pa kolega Janko Veber. Beseda je
               tvoja.</p>
            </sp>
            <sp xml:id="SDT7-OZIZŠIM-nujna-31-2017-06-01.sp28">

               <speaker>JANKO VEBER (PS SD):</speaker>

               <p>Hvala predsednica za besedo in lep pozdrav vsem.</p>
               <p>Torej ko govorimo o naboru svetovalnih delavcev, ki lahko delajo znotraj
               izobraževalnega procesa pri osnovnih šolah, srednjih šolah in ko govorimo o tem, da
               je do sedaj v 67. členu zapisano, da delo svetovalne službe opravljajo svetovalni
               delavci, ki so psihologi, pedagogi, socialni delavci, socialni pedagogi in
               defektologi, poskušamo z današnjim zakonom seveda dodati tudi biopsihologe. Prvič je
               izjemno zahtevna naloga zapisati v zakon kateri profil je tisti, ki bi bil
               najprimernejši za to, da lahko opravlja delo svetovalnega delavca, recimo v osnovni
               šoli kot ena možnih institucij, po drugi strani pa vendarle mislim, da ni nobena
               skrivnost, da so tako razmere v katerih živimo, vse zahtevnejše in da je tudi položaj
               staršev, posledično seveda tudi otrok v večji meri negotov, kot je bil kadarkoli do
               sedaj in razmere se prej poslabšujejo kot pa izboljšujejo ali pa vsaj ne v dovolj
               veliki meri izboljšujejo kot bi si želeli, je seveda zelo velika odgovornost prav na
               šolah kako obravnavati posameznega otroka, da doseže tisto izobrazbo in obravnavo v
               učnem procesu, ki mu vlije, tako njemu kot staršem, zaupanje v delo šole in ga seveda
               tudi popelje na, če lahko tako rečem, pravo pot, da bo tudi v svoji karieri uspel.
               Torej izjemno odgovorno delo. Primeri s katerimi se srečujejo recimo osnovne šole
               oziroma število primerov s katerimi se srečujejo osnovne šole so zagotovo prej
               soočene s širšim spektrom obravnave, ne pa z ožjim, glede na zahtevnost razmer, ki
               sem jih nekako izpostavil. Seveda je na nas vseh, da preučimo kako lahko k temu
               pripomorejo tudi biopsihologi s svojim vedenjem  in znanjem, ki ga pač pridobijo tudi predvsem z
               razumevanjem samega procesa telesa posameznika kaj se z njim pravzaprav dogaja. <stage>/
               nerazumljivo/</stage> ta hip povedano praksa sicer govori o tem, da je ta hip v osnovnih
               šolah izjemno pomanjkanje socialnih pedagogov. Ampak kljub vsemu se, vsaj ni zaznati,
               v tem procesu ne odzivamo na način, da bi svetovali recimo več vključevanj v
               izobraževalni proces za socialne pedagoge in za zapolnitev te vrzeli. Ampak vendarle,
               ko se pogovarjamo o teh poklicih in o tem omejitvah, je res izjemno, izjemno zahtevna
               naloga do kje je možno reči do tu ja, od tu naprej pa seveda potem naprej ne.</p>
               <p>Kot primer bi mogoče navedel tudi dejstvo, ki se je kar nekaj časa dogajalo znotraj
               osnovnih šol, to mi boste lahko tudi ostali, ki ste vključeni v ta proces potrdili
               ali pa tudi ne, vendar mislim, da je praksa in dogajanje potrdila, da recimo študent
               ali študentka, ki konča študij na filozofski fakulteti iz prevajalstva, ne more učiti
               v osnovni šoli recimo angleščine, to je bilo dejstvo. Torej zelo jasen primer
               omejitve vključitve prevajalstva recimo v učni proces v osnovni šoli, pa si upam reči
               kot laik na tem področju, da pa vendarle toliko znanja tudi prevajalec ima, da bi
               lahko poučeval v osnovni šoli. Proces je potem v tem primeru tekel na ta način, da
               seveda je moral pridobiti diplomant pedagoško-andragoške, torej opraviti
               pedagoško-andragoške izpite, zato, da je lahko dodatni korak naredil k temu, da se
               vključi v izobraževalni proces v osnovni šoli in na koncu je prišlo do rešitve, da
               lahko poučuje angleščino, vendar zato potrebuje magisterij za poučevanje na razredni
               stopnji. Torej za ta primer se je rešitev poiskala in uspešno razrešila po mojem
               mnenju v korist tako tistega, ki je končal študij prevajalstva in v veliki meri
               zagotovo tudi samih učencev v osnovni šoli, kajti še en vidik je pri vsem tem. Saj
               posameznik, ko končaš neko stopnjo izobraževanja, si jo končal. Ampak v veliki meri
               je potem tudi od vsakega posameznika odvisno koliko se v končni fazi vživiš v
               izvajanje tega poklica v praksi. Še posebej, če delaš z ljudmi in učenci so zagotovo
               ena od tistih najbolj občutljivih populacij, če lahko tako rečem, s katerimi delaš,
               ker oblikuješ osebnost. Velikokrat je bil ravnatelj v situaciji, ko bi želel
               zaposliti nekoga, ki je bil prevajalec, ki je bil začasno sicer zaposlen in opravljal
               poučevanje angleščine, izjemno dobro sprejet med učenci in tudi izjemno so
               napredovali pri znanju, pri pridobivanju znanja angleščine. Vendar tista omejitev, ki
               sem jo omenjal, je onemogočala, da bi ostal recimo v tem pedagoškem procesu še
               naprej. nekaj podobnega mislim, da je vendarle potrebno ugotoviti tudi v tem primeru
               o katerem se danes pogovarjamo – o bisopsihologiji. Nenazadnje je recimo ravnatelj
               tisti, ki v osnovni šoli opravi razgovor s kandidatom, ki se sploh sme prijaviti na
               razpis, da kandidira na neko delovno mesto in iz tega pogovora pravzaprav lahko
               oceniš ne samo njegovo znanje in poznavanje pedagoško-andragoškega procesa ampak tudi
               sicer obravnave posameznikov, posameznih učencev s katerimi se šola srečuje, ker ima
               interes seveda, da opravijo čim bolje ta učni proces.  V kolikor vam ravnatelj zazna, da lahko tudi v
               okviru biopsihologa dobi ustrezen odgovor na problem, ki se mu pojavlja zaradi
               obravnave posameznega otroka ali več njih, je to kvečjemu boljša možnost za to, da
               izobraževalni proces poteka na višji kvalitetni ravni z ustrezno obravnavo
               posameznika, kot pa če te možnosti ne bi bilo. Tako da širitev možnosti daje
               ravnatelju zagotovo večji spekter odločitev pri tem, koga bo zaposlil, in kaj je
               tisti odgovor, ki ga išče od posameznika, od osebnosti, s katero se pogovarja, in od
               izobrazbe, ki jo ta posameznik ima.</p>
               <p>Jaz bi se pridružil ugotovitvam, da je bolje, da omogočimo tudi ta širši spekter
               poklicev, ki jih je možno vključiti v ta proces, ob vseh teh predhodnih postopkih
               pridobivanja pedagoških in andragoških znanj. Po drugi strani smo pa vendarle tudi
               pred dejstvom, da imamo mlade, ki so končali študij, in da pravzaprav so v situaciji,
               ko se jim omejuje možnost zaposlitve. Sam res ne bi bil rad v koži posameznika, ki je
               v dobri veri šel v ta izobraževalni proces, in na koncu ugotoviš, da pravzaprav,
               mogoče ravno na področju izobraževanja, ker se sam najbolj znajdeš v tem, ker si tudi
               kot sam, bi rekel mogoče bolj usmerjen v to smer, da bi deloval v tem pedagoškem
               procesu, enostavno ne smeš vključiti v ta proces.</p>
               <p>Zelo zahtevna situacija, ki je zagotovo pred nami, ampak sam sem naklonjen temu, da
               bi bilo bolje, da omogočimo, da nekdo svojo kariero nadaljuje, tudi v procesu
               izobraževanja, in da se mu to ne omejuje kot biopsihologu.</p>
               <p>Hvala.</p>
            </sp>
            <sp xml:id="SDT7-OZIZŠIM-nujna-31-2017-06-01.sp29">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Besedo ima kolega Miha Kordiš.</p>
               <p>Izvoli.</p>
            </sp>
            <sp xml:id="SDT7-OZIZŠIM-nujna-31-2017-06-01.sp30">

               <speaker>MIHA KORDIŠ (PS ZL):</speaker>

               <p>Hvala za besedo, predsedujoča.</p>
               <p>Jaz bom malo, nekoliko bolj neposreden, bom takoj povedal, da sem proti predlagani
               spremembi, pa vam bom tudi povedal, zakaj, v par točkah in iz parih različnih
               razlogov.</p>
               <p>Prvo je, da smo soočeni z zatečenim stanjem in nekim problemom, ki je, tako kot 90 %
               ostalih problemov v visokem šolstvu, plod samovolje akademskih »mandarinov«. Ostalih
               10 % navadno odpade na podfinanciranost dejavnosti. In danes smo tukaj postavljeni
               pred politiko izvršenih dejstev. Neka skupina oziroma neka skupina visokošolskih
               učiteljev oziroma neka fakulteta gre in akreditira nek program. To naredi pač na
               svojo roko, kakor ji pač že znese. No, in potem, kasneje, več let kasneje, izsiljuje
               spremembo zakonodaje z argumentom ubogih in preslepenih študentov. Študenti so
               preslepeni, o tem ni nobenega dvoma. In Univerza na Primorskem, fakulteta in tako
               naprej, je bodočim študentom kratko in malo lagala, ampak posegi v zakonodajo na tak
               način minirajo normalno planiranje v visokem šolstvu in v javnem sektorju. To kot
               prva stvar.</p>
               <p>Kot druga stvar je pa to, je pa današnje vprašanje, vprašanje stroke. To je vprašanje
               stroke v prvi vrsti in šele potem v drugi vrsti politike. In mi preprosto ne moremo
               mimo resne strokovne razprave, mimo za to pristojnih inštanc, organov, in tako
               naprej, »ex lege« posegati v izobraževalni sistem in sistem reguliranih poklicev.
               Mislim, ti poklici so regulirani z razlogom. Regulirani so zato, ker so v javnem
               interesu, in ker je njihova kakovost izrednega pomena. In tukaj nekritična,
               nepremišljena deregulacija naredi zelo veliko škode in brez strokovne razprave je
               današnji predlog natančno to. Nepremišljena, nekritična deregulacija, ki odpre vrata
               še kakšnemu drugemu precedensu, ker se kar pojavljajo pri nas in v naši bližnji
               okolici neki seksi moderni programi z »zvonkimi« imeni, pa zelo vprašljivimi
               vsebinami. Recimo, imamo zelo različne fakultete, ki usposabljajo oziroma trdijo, da
               usposabljajo psihoterapevte. No, ena izmed njih je privatna, neakreditirana Fakulteta
               Sigmunda Freuda, druga je Teološka fakulteta v Ljubljani. Tudi Univerza na Primorskem nadaljuje z
               adaptacijo teh seksi novih zvonkih programov, z uvedbo študija uporabne psihologije
               in tako naprej. In tej študiji bolj kakor nekim realnim potrebam družbe, kakorkoli že
               definiramo te realne družbene potrebe, strežejo čisto pridobitnim statusnim
               prestižnim in še kakšnim drugim interesom fakultet in njihovih privilegiranih elit,
               torej akademskih mandarinov. No, in današnje vprašanje ni samo vprašanje pač
               biopsihologije in reševanja teh študentov, ki jih je njihova fakulteta in njihova
               univerza nategnila, kratko malo ampak pomeni odpiranje vrat še za te ostale bolj ali
               manj sporne prakse. Mislim, če rečeš temu danes ja, potem boš moral še nekim zelo
               vprašljivim psihoterapevtom iz neke kobajagi fakultete Sigmunda Freuda reči ja in
               tako naprej. Mislim, če rečeš A, potem sledi B, C, razumete abecedo, a ne?</p>
               <p>Verjamem, da bi bili biopsihologi lahko čisto okej, komplement kakšnim večjim timom,
               ne morejo pa v prvi vrsti stopiti v čevlje in zapolniti čevlje teh poklicev, ki so
               tukaj v vprašanju. Ipak gre za naravoslovni program, naravoslovni fakulteti z močnim
               poudarkom na biokemiji. In če zdaj tukaj posežemo iz zakona, ex lege, je zadnji
               primer ali pa mogoče najbolj razvpit primer, ko se je na tak način delalo z
               znanostjo, je genetik Lisenko, ki se je spravil gojiti in vzgajati pšenico v sibirski
               zimi. Kakšni so bili rezultati si pač lahko predstavljate. Mislim, to se zgodi, ko ti
               politično in z zakonom birokratsko administrativno, če že želite, posegaš v čisto
               znanstveno debato in že samo zaradi tega formalističnega, če hočete, razloga, je
               nemogoče ta današnji predlog podpreti.</p>
               <p>Hvala.</p>
            </sp>
            <sp xml:id="SDT7-OZIZŠIM-nujna-31-2017-06-01.sp31">

               <speaker>PREDSEDNICA DR. MIRJAM BON KLANJŠČEK:</speaker>

               <p>Andrej Čuš, predlagatelji ima besedo.</p>
            </sp>
            <sp xml:id="SDT7-OZIZŠIM-nujna-31-2017-06-01.sp32">

               <speaker>ANDREJ ČUŠ (NeP):</speaker>

               <p>Ja, hvala.</p>
               <p>No, jaz pa moram povedati tako, da je bila strokovno gledano zelo pestra in dobra
               razprava, kar ni velikokrat v navadi, žal, v tej hiši. Tako, da bi se zahvalil vsem
               za svoje prispevke. Jaz pa vseeno moram povedati zakaj sem se sploh odločil, da
               vložim ta predlog zakona. Zdaj, ne ravno zato, ker bi imel neke namene samopromocije
               ali pa kaj drugega ampak prepoznal sem stisko 7 generacij študentov, ki so pač bili s
               strani države, pa tudi nekih institucij, za katere ste vsi tu povedali, nategnjene.
               In danes pač imamo tukaj rešitev, ki je trenutno kot je bilo pač povedano, de facto,
               edina možna rešitev tega problema in zdaj imamo samo, ali vagamo ali bomo teh 7
               generacij študentov rešili z neko, bom rekel parcialno zakonsko rešitvijo ali pa bomo
               še naprej pustili, da ostane tako kot je. Zdaj, druge rešitve jaz ne vidim na vidiku,
               če pa se bomo pogovarjali o nekih sistemskih rešitvah, kot je bilo povedano s strani
               SMC, to je pa tako, vsi smo za rešitve ampak jih ne predlagamo. Tako, da to je pač
               neki vzorec, ki ga imam tudi jaz že malo, sem ga sit, ker ga že 4 leta poslušam, pa
               če so volitve vmes ali ne in tudi moram tu vprašati kolega Kordiša, če se
               deklarirate, da ste dosti za mlade, kako pa boste drugače pomagali tem sedmim
               generacijam študentov? Ker jaz druge rešitve ne vidim in gre za akreditiran program
               na javni izobraževalni ustanovi. S tem predlogom zakona pa se nikogar, nikomur se nič
               ne jemlje, nikogar se s tem ne napada in tu zdaj nekaj govoriti čez palec kaj je
               kobajagi neka fakulteta, pa ocenjevati vse druge. Poglejte, jaz lahko ocenjujem svojo
               fakulteto, pa dam svoje mnenje o svojem faksu, ne bom pa pristal na to slovensko
               tradicijo, pa folkloro, ko en pol eno fakulteto stalno pošilja nekam, pa jo označuje,
               da je brez vezna, drugi pol pa kakšno drugo. Saj vemo, a ne, FDV ali pa filo faks
               proti Teološki in to poslušamo že od 90. verjetno. In jaz na to ne bom pristal in si
               niti ne bom dovolil, da komentiram kakovost, pa usposobljenost drugih fakultet. Če
               ima akreditacijo, torej nekaj izpolnjuje, zakaj bi zdaj mi ovirali ljudi?  In me tudi zanima kakšno
               je stališče kolega Kordiša do tega, da potem prevajalci učijo tuje jezike. Ker to pa
               je program iz filo faksa.</p>
               <p>In če gremo naprej, kolegica Vervega … Zdaj, ste nekaj stališč, pa podatkov povedali,
               katere tudi jaz sprejmem, pa jih akceptiram ampak zdaj, kot sem že rekel, nekaj bo
               treba narediti in vi ste oblast, vi vladate, dobro, saj lahko rečemo, da imamo v
               Sloveniji oblast ljudstvo ampak imamo parlament, v katerem pač vemo, da tri stranke
               spravijo skozi vse, druge stranke pa je pač bolj, bolj slabo. Ni neke možnosti, da se
               kaj uredi in če v treh letih do danes niste tega rešili, ne vem kako mislite, da
               boste zdaj to v zadnjem letu uredili.</p>
               <p>Tudi, ko je kolega Matić nekako kolega Matić nekako dal proceduralni predlog, da prvo
               pove stroka svoje, jaz sem pač poslušal, prisluhnil stroki in bom dal tudi svoj
               komentar ampak verjetno ni on mislil, da stroka pove svoje, vmes pa dva poslanca SMC
               gresta ven, pa jih sploh ni v dvorani, dva pa sta na mobitelu. Jaz mislim, da to ni
               poslušanje stroke, pa argumentov ampak je bolj pač delovati všečen, pa konstruktiven,
               potem pa tako gremo v tem kolektivnem razumu, pa kolektivni vesti.</p>
               <p>Se strinjam s tem kar je povedal gospod Musek in je kar … Jaz imam občutek, da govori
               v prid temu, da pač ta zakon primeren za sprejem in nadaljnjo obravnavo, je pa seveda
               tudi s strani gospoda Bucika, kar je bilo povedano … Jaz sicer nisem zdaj ravno
               psiholog, da bi ocenjeval vedenje in vse drugo ampak za mene niste žal delovali
               dovolj prepričljivo. In več kot očitno je, da se tu nekdo počuti ogroženega, po drugi
               strani pa celo do nekaterih ste delovali malo podcenjevalno, kar me je precej zmotilo
               in mislim, da to ni bil namen tega danes, bi pa zaključil tako. Danes smo v 21.
               stoletju in če bomo pristajali na razmišljanje, da če si obramboslovec, lahko delaš
               samo na Ministrstvu za obrambo, potem jaz ne vem kam gremo kot ta država.</p>
               <p>Hvala lepa.</p>
            </sp>
            <sp xml:id="SDT7-OZIZŠIM-nujna-31-2017-06-01.sp33">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Kolega Miha Kordiš ima repliko.</p>
               <p>Izvoli.</p>
            </sp>
            <sp xml:id="SDT7-OZIZŠIM-nujna-31-2017-06-01.sp34">

               <speaker>MIHA KORDIŠ (PS ZL):</speaker>

               <p>Ja, imam repliko.</p>
               <p>Kolega Čuš, a vi sploh veste kaj pomeni akreditacija, kako to poteka in kaj NAKVIS
               ocenjuje? Mislim, glede na to, da se sklicuješ na akreditacijo kot neko tisto res
               kredibilno, relevantno točko presojanja kjer program vsebinsko gre, pa kjer program
               vsebinsko ne gre, očitno pojma nimaš kako ta sistem funkcionira. Kar bi razložilo
               tudi to, da omenjaš prevajalce s kapacitetami in pristojnostmi, da poučujejo tuje
               jezike, kar jih pač ne morejo, ne kar tako.</p>
            </sp>
            <sp xml:id="SDT7-OZIZŠIM-nujna-31-2017-06-01.sp35">

               <speaker>PREDSEDNICA DR. MIRJAM BON KLANJŠČEK:</speaker>

               <p>V redu, hvala lepa.</p>
               <p>Zdaj besedo dajem kolegici Ljudmili Novak.</p>
               <p>Izvoli.</p>
            </sp>
            <sp xml:id="SDT7-OZIZŠIM-nujna-31-2017-06-01.sp36">

               <speaker>LJUDMILA NOVAK (PS NSi):</speaker>

               <p>Hvala za besedo.</p>
               <p>Lep pozdrav vsem!</p>
               <p>Dejstvo je, da se naš svet hitro spreminja, da vedno potrebujemo nova znanja in s tem
               nastajajo tudi vedno novi poklici. Moram reči, da res ne vem veliko o biopsihologih
               in sem vesela, da sem danes nekaj več o tem tudi slišala in tudi ne morem ocenjevati
               kakšne kompetence imajo ljudje s to izobrazbo. Nekaj pa mi je jasno oziroma sem pa
               danes dobro slišala, da je nekaj generacij študentov, ki pravzaprav niso zaposljivi
               ali pa imajo malo možnosti za zaposlitev in je ta problem potrebno rešiti. Razumem
               tudi, da nekdo neke naloge ni dovolj dobro opravil na področju zakonodaje oziroma
               upoštevanju zakonodaje. Seveda je potrebno zakonodajo spoštovati. Imamo pa tukaj
               nekaj generacij mladih ljudi, ki so sedaj pred problemom in ta problem je treba
               nekako rešiti. Jaz bom zato podprla zakon, ker sem za rešitev problema. Kolikor sem
               pa razumela nekako tudi klice na pomoč, gospe Jeretič, ki je bila res zelo čustvena
               in je ta problem izpostavljala, je zagotovo naloga, v prvi vrsti naloga ministrstva,
               da tukaj nudi ustrezno pomoč in se najde tudi ustrezna rešitev. Jaz tudi razumem
               kolege s Filozofske fakultete, da pač,  ne bom rekla, da branijo svoj vrtiček ampak pač, da se
               zavedajo, da so za opravljanje takih poklicev pač potrebne določene kompetence. Ker
               sem pa sama več let delala tudi z gibalno oviranimi osebami, sem imela, torej
               pedagoško-andragoško izobrazbo, sem morala delati dokvalifikacijo FIBO, tako tudi
               nekateri drugi kolegi in kolikor sem razumela gospoda Muska torej ni problem, samo
               problem je, da je treba prostor odpreti, dati možnost in da to dokvalifikacijo so
               vendarle, bodo morali še naprej opravljati.</p>
               <p>Torej, ne da bi lahko, nisem kompetentna za to, da bi sodila ali imajo tej diplomanti
               dovolj znanj s teh področij, ali so primerni, to naj delajo druge institucije,
               dejstvo pa je, da imamo tukaj vrsto mladih ljudi, ki pač jih je treba nekam umestiti
               in da je treba tudi na zakonodajnem področju ta problem rešiti, zato bom podprla
               zakon, če ta zakon vendarle vodi ali pa nakazuje rešitve v tej smeri.</p>
            </sp>
            <sp xml:id="SDT7-OZIZŠIM-nujna-31-2017-06-01.sp37">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Tudi sama sem do par dni nazaj razmišljala o tem, sem veliko razmišljala o tem
               predlogu kolega Čuša, tudi poslanski skupini naši, čeprav majhni ampak smo se o tem
               pogovarjali. In moram reči, da sem bila kar nekako pri sebi sem razmišljala, da
               pravzaprav tej diplomanti biopsihologije želijo zavzeti mesto psihologa, tako sliko
               sem si jaz ustvarila in sem rekla, ne, s tem se pa jaz ne strinjam, ker sem
               pregledala učni program psihologije in program biopsihologije. Potem pa sem
               razmišljala naprej in torej, takega, če bi to želeli zagotovo, tudi pogovarjala sem
               se s psihologi iz različnih šol z mojo bivšo kolegico in tako naprej in vsekakor
               psihologinja, ni govora, da bodo oni delali, pa to, nimajo dovolj znanj. Potem pa sem
               rekla, kaj pa, če … Ne, potem sem pa dobila informacijo, da se tej biopsihologi ne
               želijo primerjati s psihologi, da se zavedajo to, kar sta povedala in tako gospa
               Jeretičeva in dr. Musek, pa tudi, to sem že prej izvedela, da ne želijo tega
               tekmovanja, da želijo biti samo del nekega tima, takrat sem pa začela razmišljati, da
               pravzaprav je prav, da tem diplomantom odpremo vrata s tem, da ministrstvo s
               podzakonskimi akti, torej s pravilnikom določi in odredi kaj je potrebno še pri tem
               narediti. Ali pridobiti, v vsakem primeru pedagoško, andragoško izobrazbo, ker to je
               isto kakor en strojni inženir, če gre učiti strokovni predmet v šolo, mora opraviti
               to. Je pač diplomirani inženir, ne vem, strojništva, mora pa opraviti pedagoško in
               andragoško izobrazbo in poleg tega še strokovni izpit, seveda. Tako, mislim, da
               najmanj to kar je, če to ministrstvo naredi, torej v tem pravilniku zapiše, če je
               potrebno še kaj drugega in se ministrstvo odloči ampak mislim, da je prav, da se tem
               diplomantom to pot nekako odpre.</p>
               <p>Jaz ne vem, tudi sama ne poznam kaj so tej, kakšne kompetence imajo diplomanti te
               biopsihologije ampak v šoli vemo, da je vedno več teh otrok s posebnimi potrebami,
               med njimi so tudi lahko nadarjeni, ki imajo posebne potrebe in ne samo dijaki, ne
               samo učenci, tudi v marsikakšnem kolektivu se mi zdi, da bi rabili kakšnega
               biopsihologa, ki bi ugotovil kaj nam <q>"fali"</q>. In tako, da … In še eno stvar moram
               povedati, kar sem se pogovarjala s psihologinjo z naše, z moje bivše šole.  Ko je ta program prišel,
               te biopsihologije, ko se je pojavil, ko so se, ko so svetovalna služba, ko je
               svetovala dijakom, so bili seznanjeni s tem, da to, dijaki so bili seznanjeni s
               strani šolskih svetovalnih služb, da to ni isto kot psihologijo, da če želijo
               študirati psihologijo morajo iti na ljubljansko fakulteto ali na mariborsko
               fakulteto. Torej šolske svetovalne službe so bile seznanjene s strani fakultet, kakor
               prej so bili neki očitki pa, da so zavajali, pa ne vem kaj. Jaz sem se to pozanimala
               in potem sem preverila še na dveh šolah, pri dveh svetovalkah in so bili seznanjeni s
               tem. Tako, da tu moram malo postaviti v bran fakulteto FAMNET.</p>
               <p>Torej, jaz bom tudi, torej glede na razpravo, ki smo jo imeli tudi v naši poslanski
               skupini, rekli smo, torej v tej prvi fazi to podpremo, potem pa se bo še videlo kako
               bo tekla razprava naprej, v Državnem zboru, da potem se bomo pa vsi … A se bomo
               enotno odločili ali ne, bomo pa potem videli. Tako. Zdaj pa besedo dajem še kolegu
               Matiću.</p>
               <p>Izvoli.</p>
            </sp>
            <sp xml:id="SDT7-OZIZŠIM-nujna-31-2017-06-01.sp38">

               <speaker>DR. DRAGAN MATIĆ (PS SMC):</speaker>

               <p>Hvala za besedo.</p>
               <p>Lepo je videti, da poslanec Čuš budno spremlja gibanje poslancev SMC tudi kadar
               odhajajo na opravljanje fizioloških potreb in zapustijo pač ta prostor, ker je seja
               nekoliko dolga ampak vsekakor nas veseli, da smo predmet njegove budne pozornosti. </p>
               <p>Kar se tiče same razprave je pokazalo, da gre za izrazito strokovno razpravo kjer
               imamo strokovnjake iz dveh visokošolskih ustanov, ki pač nimajo povsem istih mnenj o
               eni zelo pomembni zadevi in to je verjetno tudi iz tega možno sklepati, da je
               politična raven za tovrstne razprave povsem neprimerna. Zdaj, ravno zaradi tega je
               tudi verjetno fakulteta avtonomna, imamo pač ta sistem, ki onemogoča politično
               vmešavanje v izrazito znanstveno strokovno sfero. Na žalost je bilo v preteklosti,
               kot je bilo rečeno, v letu 2010, če sem prav razumel, omogočeno s sistemom, ki je bil
               pomanjkljiv, da je bila ta avtonomija fakultete zlorabljena in da so posledično vse
               te generacije, s katerimi osebno sočustvujem, tudi prikrajšanje pri dostopanju na del
               trga dela. Vseeno pa je potrebno zavrniti, kakor je pač tudi gospod Državni sekretar
               povedal, da je akreditacija sama po sebi tisto kar diplomantom neke akreditirane
               študijske smeri omogoča avtomatičen dostop do reguliranih poklicev. To ni
               avtomatizem.</p>
               <p>Veseli me, da je Vlada to pomanjkljivost iz prejšnjih mandatov odpravila z novelo
               zakona o visokem šolstvu in da tovrstne anomalija v bodoče ne bodo več možne oziroma
               niso več možne. Kar se tiče pa same razrešitve te situacije, verjetno po moji presoji
               to razmerje med vsemi temi diplomanti, ki so bili pač očitno zavedeni kot razumem in
               pa fakulteto samo, ki jih je ali naklepno ali pa zaradi hude malomarnosti spravila v
               položaj, v kakršnem so, verjetno bi bilo prav, da se doseže, da ta fakulteta, ki je
               pač naredila to napako omogoči tem ljudem, da se dokvalificirajo, opravijo vse tisto
               izobraževanje in tiste potrebne izpite, ki jim še manjkajo, da bi prišli do teh
               reguliranih poklicev. To je nekje eno tako zelo preprosto razmišljanje kako bo zdaj
               to uspelo v teh sodnih postopkih. Slišati je, da so neki že sproženi, nekateri
               verjetno še bodo, to je nekje neka sistemska pot, da bi pa zdaj politika ex lege
               začela reševati zadeve, in tukaj se s kolegom Kordišem strinjava, je povsem
               neprimerno, ker lahko potem začnemo reševati celo vrsto primerov, ki se bodo
               pojavljali in potem ne vem zakaj imamo vso zakonodajo na področju visokega šolstva,
               ki omogoča, da se politika ne more direktno vmešavati v avtonomijo, ki jo pač
               fakultete imajo ampak ta avtonomija pomeni seveda tudi odgovornost, ne pa samo ta
               privilegij, da se na njo sklicujejo, ko jim to odgovarja. Tako, da na žalost v tem
               smislu tega zakona ni mogoče podpreti.</p>
               <p>Hvala.
               </p>
            </sp>
            <sp xml:id="SDT7-OZIZŠIM-nujna-31-2017-06-01.sp39">

               <speaker>PREDSEDNICA DR. MIRJAM BON KLANJŠČEK:</speaker>

               <p>Želi kolega Miha Kordiš? Beseda je tvoja.</p>
            </sp>
            <sp xml:id="SDT7-OZIZŠIM-nujna-31-2017-06-01.sp40">

               <speaker>MIHA KORDIŠ (PS ZL):</speaker>

               <p>Lepa hvala.</p>
               <p>Se bom, predsedujoča, najprej na tvojo razpravo odzval, in sicer pač na ta polemika,
               da bi bili radi pač biopsihologi del tima in tako naprej. Mislim, kje to piše. Zaradi
               tega, ker zakon, ki ga imamo pred sabo, je pač zelo, zelo jasen. Pač ta amandma gre
               takole, da se v tretjem odstavku 67. člena besedila doda med psihologi, pedagogi še
               biopsihologi. <stage>/ oglašanje iz dvorane/</stage> Kar pomeni, da se popolnoma enakovredno doda
               pač to kvalifikacijo, to izobraževanje za ta delovna mesta zraven in bi se potem
               tukaj tretji odstavek 67. člena glasil, da delo svetovalne službe opravljajo
               svetovalni delavci, ki so psihologi, pedagogi, socialni delavci, socialni pedagogi,
               defektologi in očitno še biopsihologi… <stage>/ oglašanje iz dvorane/</stage> Zraven. No, ampak to
               pač ni komplement nekemu timu. <stage>/ oglašanje iz dvorane/</stage> To je popolno, to pomeni
               popolnoma stopiti v čevlje tovrstne izobrazbe in tudi prevzeti ta konkretna delovna
               mesta. Mislim, besede so poceni. Saj nekdo lahko reče, joj, jaz bi bil pa rad samo
               enakopraven in del določenega tima, ampak če se za tem skriva zakonska sprememba, ki
               precej bolj korenito spreminja stanje, pomeni, da moramo upoštevati to črnilo, ki je
               zapisano v zakonu, ne neke besede, ki so vržene v eter. In skratka, kar se papirja
               tiče in papir je edina stvar, ki šteje, nimamo opravka s komplementi nekih timov
               psihologov, pedagogov, kjer bi zraven še s svojimi specialnimi znanji pristopili
               biopsihologi, ampak gre za popolno nadomeščanje teh poklicev na pač ravni popolne
               enakovrednosti. Mislim, to je treba biti si tukaj na jasnem, kaj je dejansko na
               stvari in dejansko na papirju in kaj pač nekdo zatrjuje. Sicer je cel problem, kot
               sem uvodoma že v svojem prvem izvajanju poudaril, ta, da so akademski mandarini v
               svoji samopašnosti nategnili študente. In jih je Univerza na Primorskem in fakulteta
               nalagala študente, kaj vse bodo lahko s to konkretno izobrazbo počeli. In tako kot po
               navadi so akademski mandarini tisti, ki so zaradi svojih parcialnih, partikularnih,
               profitnih, prestižnih, finančnih, kakorkoli že, interesov, tukaj ne zlorabili
               avtonomijo univerze, kolega Matić, to je realnost avtonomije univerze pri nas, to je
               avtonomija univerze, to ni deviacija, kar danes tukaj razrešujemo, to je stalna
               praksa na različnih področjih. Pa smo imeli požarne dodatke za nekatere akademike
               popolnoma neupravičene, ki so tudi na političnih funkcijah, pa se nam dogajajo take
               zlorabe s programi in tako naprej. In edino pravilno je, da imamo pred seboj
               konkreten primer biopsihologov, da se ga mora rešiti tudi tam, kjer je nastal, in
               rešiti ga morajo tisti, ki so ga naredili. To so akademski mandarini Univerze na
               Primorske iz Fakultete Famnit, pika. Da omogočijo tem ljudem dokvalifikacijo, tako da
               bodo pač dorasli do teh reguliranih poklicev, v katere se sedaj tako zelo želijo. Ne
               moremo pa s tem razlogom in s tem izgovorov v bistvu še nagraditi te akademske
               mandarine, ki so ustvarili ta problem s tem, da programu biopsihologije pripnemo
               zraven še določene kvalifikacije za regulirane poklice, da bojo pač njihove
               malverzacije ja še bolj prodorne v bodoče. Glejte, to ne gre. Po možnosti celo mimo
               strokovne razprave. In vsebinsko ta današnja razprava sodi v okvirje stroke prej kot
               v okvirje politike. In mi bi vse te problematične kerlce iz fakultete iz univerze
               nagradili pač s temu, da bi jim dovedli, omogočili še več študentov, še več sankcij,
               še več malverzacij. Jaz pravim, naredimo obratno. Ne bomo za interese te akademske
               klike posegali v zakon in ga spremenili na škodo reguliranih poklicev in na škodo
               javnega interesa, ampak dajmo jih pritisniti, zato da bojo popravili svojo lastno
               napako v okviru univerze, v okviru fakultete in tukaj določene vzvode tudi na
               ministrstvu, na ministrstvu imajo navsezadnje, če se jih le želijo poslužiti, in te
               vzvode konec koncev tudi v Državnem zboru imamo, imamo jih, ker kako je urejeno
               razmerje  univerza –
               država in tako naprej, še zmeraj gre skozi zakonske akte in tako naprej. Samo mora
               biti pač politična volja, da se udari po celotnemu razredu akademskih mandarinov. To
               je pač treba narediti zaradi te, brez tega se bojo take in podobne malverzacije in
               neupravičeni dodatki dogajali v nedogled še v bodoče, če vsi lahko to mirno počnejo
               in nikome ništa, po možnosti so še nagrajeni z legalizacijo svojega dela z zakonskimi
               spremembami. In to ne gre.</p>
            </sp>
            <sp xml:id="SDT7-OZIZŠIM-nujna-31-2017-06-01.sp41">

               <speaker>PREDSEDNICA DR. MIRJAM BON KLANJŠČEK:</speaker>

               <p>Je res, da niso lahko komplementarni. Lahko so zaradi mene tudi del tima, ampak s tem
               vpisom bi šele omogočili tem diplomantom, da lahko konkurirajo na neki šoli seveda ob
               pogoju, ko sem rekla, da ministrstvu v pravilniku določi, kaj je še potrebno tukaj
               narediti. To sem jaz mislila povedati. Mogoče sem se slabo izrazila, ko sem se
               zapodila. To je eno. In potem bo pa naloga ravnatelja in vodstva šole, a bojo takega
               diplomanta zaposlili ali ne. Odpira se jim možnost. <stage>/ oglašanje iz dvorane/</stage> To sem…
               In jaz mislim, da tukaj pa jaz ne vidim problema.</p>
               <p>Zdaj pa besedo še ima predlagatelj, kolega Čuš.</p>
            </sp>
            <sp xml:id="SDT7-OZIZŠIM-nujna-31-2017-06-01.sp42">

               <speaker>ANDREJ ČUŠ (NeP):</speaker>

               <p>Ja, jaz bi samo nekaj zelo rad jasno tukaj povedal. Zdaj o teh akademskih mandarinih,
               pa ne vem kaj vse že, tri leta na tem odboru stalno poslušamo in neko poniževanje, pa
               dajanje v nič profesorjev določenih izobraževalnih ustanov. Mislim, da to tukaj temu
               treba reči že stop. Namreč tudi v Združeni levici že tri leta govorijo o nekih
               revolucijah, pa še ni do njih prišlo. Tako da dajte prvo potem nekaj narediti, ne pa
               da stalno samo se derete, pa tulite.</p>
               <p>Hvala.</p>
            </sp>
            <sp xml:id="SDT7-OZIZŠIM-nujna-31-2017-06-01.sp43">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Ima kolega Miha Kordiš repliko. Izvoli.</p>
            </sp>
            <sp xml:id="SDT7-OZIZŠIM-nujna-31-2017-06-01.sp44">

               <speaker>MIHA KORDIŠ (PS ZL):</speaker>

               <p>Hvala za besedo.</p>
               <p>Po mojem je kolega Čuš samo prizadet zaradi tega, ker je govoril prej o NAKVIS, pa je
               bilo očitno, da ne ve, o čem govori. In je govoril o prevajalcih, pa je bilo očitno,
               da ne ve, o čem govori. In jaz sem pač to izpostavil in zdaj je očitno užaljen in je
               mogel sikniti. Samo pač to.</p>
            </sp>
            <sp xml:id="SDT7-OZIZŠIM-nujna-31-2017-06-01.sp45">

               <speaker>PREDSEDNICA DR. MIRJAM BON KLANJŠČEK:</speaker>

               <p>Naj bo. Zdaj zaključita, dajta zdaj s to rečjo. <stage>/ oglašanje iz dvorane/</stage> A, v
               redu.</p>
               <p>Imam najprej dve pooblastili še. Poslancev Tomaž Lisec pooblašča poslanca Bojana
               Podkrajška in poslanec gospod Žan Mahnič, piše, pooblašča poslanca gospoda Ljuba
               Žnidarja. Okej.</p>
               <p>Zdaj pa želi še kdo razpravljati? Ugotavljam, da ne. Potem zaključujem razpravo o 1.
               členu in dajem na glasovanje. <stage>/ oglašanje iz dvorane/</stage> Ja. Kolega Čuš, izvoli.</p>
            </sp>
            <sp xml:id="SDT7-OZIZŠIM-nujna-31-2017-06-01.sp46">

               <speaker>ANDREJ ČUŠ (NeP):</speaker>

               <p>Jaz bi prosil za 10 minut pavze pred glasovanjem.</p>
            </sp>
            <sp xml:id="SDT7-OZIZŠIM-nujna-31-2017-06-01.sp47">

               <speaker>PREDSEDNICA DR. MIRJAM BON KLANJŠČEK:</speaker>

               <p>V redu. Odrejam 10 minut odmora do 15.50, glasovanje.</p>
               <p><stage type="time">(Seja je bila prekinjena ob 15.38.)</stage>
               </p>
               <stage type="time">(Seja se je nadaljevala ob 15.50.)</stage>
            </sp>
            <sp xml:id="SDT7-OZIZŠIM-nujna-31-2017-06-01.sp48">

               <speaker>PREDSEDNICA DR. MIRJAM BON KLANJŠČEK:</speaker>

               <p>Torej nadaljujem prekinjeno sejo.</p>
               <p>Dajem na glasovanje amandma k 1. členu. Glasovanje začenjam. Glasovanje poteka.</p>
               <p>Kdo je za? <stage>(7 članov.)</stage> Je kdo proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>V obravnavo dajem še 2. člen. Ne, ker ni želje po razpravi, dajem na glasovanje še
               oba člena skupaj. Glasovanje poteka.</p>
               <p>Kdo je za? <stage>(7 članov.)</stage> Je kdo proti? <stage>(9 članov.)</stage></p>
               <p>Ugotavljam, da člena nista sprejeta.</p>
               <p>Členi torej niso sprejeti in zato na podlagi razlage Komisije za poslovnik v zvezi z
               drugim odstavkom 61. člena Poslovnika Državnega zbora z dne 9. decembra 2009
               ugotavljam, da je obravnava Predloga zakona o spremembi Zakona o organizaciji in
               financiranju vzgoje in izobraževanja na matičnem delovnem telesu končana.</p>
               <p>Odboru predlagam, da sprejme še naslednji sklep: Odbor na podlagi drugega odstavka
               59. člena Poslovnika Državnega zbora predlaga Kolegiju predsednika Državnega zbora,
               da v predlog dnevnega reda 31. seje Državnega zbora uvrsti Predlog zakona o spremembi
               Zakona o organizaciji in financiranju vzgoje in izobraževanja. Glasujemo.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem obravnavo predloga zakona na matičnem delovnem telesu. Odbor bo
               pripravil poročilo, v katerega bo to ugotovitev vključil in ga posredoval predsedniku
               Državnega zbora. Zaključujem tudi 31. nujno seja našega odbora. Vsem se zahvaljujem
               za razpravo in vas prav lepo pozdravljam. <stage type="time">Seja se je končala 1. junija 2017 ob
                  15.53.</stage>
               </p>
            </sp>
         </div>
      </body>
   </text>
</TEI>
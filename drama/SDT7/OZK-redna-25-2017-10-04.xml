<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZK-redna-25-2017-10-04">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">9C54BCBFBF6B10CBC12581A000481CA0</idno>
               <idno type="custom" subtype="day">3919BAD6EE2D54AFC12581DF00316673</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=3919BAD6EE2D54AFC12581DF00316673</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZK-redna-25-2017-10-04.OZK" n="25">
               <name>redna seja</name>
               <date when="2017-10-04"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZK-redna-25-2017-10-04.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZK-redna-25-2017-10-04.OZK">
                        <orgName key="OZK">Odbor za kulturo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KULTURO </stage>
            <stage type="session">25. seja</stage>
            <stage type="date">(4. oktober 2017)</stage>
            <stage type="chairman">Sejo je vodil dr. Dragan Matić, predsednik odbora.</stage>
            <stage type="time">Seja se je začela ob 9.02.</stage>
            


            <sp xml:id="SDT7-OZK-redna-25-2017-10-04.sp1">

               <speaker>PREDSEDNIK DR. DRAGAN MATIĆ:</speaker>

               <p>Vse članice in člane odbora, vabljene, ter ostale prisotne lepo pozdravljam.</p>
               <p>Pričenjam 25. redno sejo odbora.</p>
               <p>Obveščam vas, da Saša Tabakovića nadomešča Jani Möderndorfer, da Marijo Antonijo
               Kovačič nadomešča Franc Jurša, Bojana Podkrajška nadomešča Suzana Lep Šimenko in
               Jelko Godec nadomešča Nada Brinovšek.</p>
               <p>S sklicem seje ste prejeli naslednji dnevni red seje odbora: 1. točka - Predlog
               zakona o spremembah in dopolnitvah zakona o uresničevanja javnega interesa za
               kulturo, skrajšani postopek, 2. točka - Poročilo o izvajanju akcijskih načrtov za
               jezikovno izobraževanje in za jezikovno opremljenost sprejetih na podlagi Resolucije
               nacionalnih programov za jezikovno politiko 2014-2018 poročilo velja za 2016, 3.
               točka – razno.</p>
               <p>Ker v poslovniškem roku nisem prejel predlogov v zvezi z dnevnim redom seje, določam
               takšnega kot je bil predlagan s sklicem.</p>
               <p>Smo pri <title>1. TOČKI DNEVNEGA REDA – TO JE PREDLOG ZAKONA O SPREMEMBAH IN
                  DOPOLNITVAH ZAKONA O URESNIČEVANJA JAVNEGA INTERESA ZA KULTURO.</title>
               </p>
               <p>Kolegi, predsednik Državnega zbora je na 104. redni seji, dne 8. 9. 2017 sklenil, da
               se predlog zakona obravnava po skrajšanem postopku.</p>
               <p>Sedaj s to točko ste prejeli naslednje gradivo, ki je objavljeno na spletnih straneh
               Državnega zbora: predlog zakona, mnenje Vlade, mnenje Zakonodajno-pravne službe,
               mnenje Državnega sveta, mnenje Komisije Državnega sveta za kulturo, znanost, šolstvo
               in šport, mnenje Združenih mestnih občin Slovenije, mnenje Mestne občine Novo mesto,
               mnenje Mestne občine Ptuj, mnenje Mestne občine Ljubljana, pripombe Skupnosti občin
               Slovenije, mnenje Združenja občin Slovenije in izjavo, kot javno podporo Filozofske
               fakultete Univerze v Ljubljani. Dodatno pa ste prejeli še podporo predlogov zakona s
               strani Zveze društvo likovnih umetnikovDruštvo likovnih umetnikov, Društvo
               umetnostnih kritikov, Društvo restavratorjev Slovenije, Slovenskega konservatorskega
               društva in Akademija za likovno umetnost in oblikovanje Univerze v Ljubljani. Prejeli
               ste pa seveda tudi predloge za amandmaje odbora.</p>
               <p>K točki sem vabil Ministrstvo za kulturo, Državni svet, Zakonodajno-pravno službo,
               Nacionalni svet za kulturo, Sindikat Glosa, Sindikat vzgoje, izobraževanja, znanosti
               in kulture Slovenije, Združenje mestnih občin Slovenije, Skupnost občin Slovenije,
               Združenje občin Slovenije, Mestno občino Ljubljano, Mestno občino Ptuj, Mestno občino
               Novo mesto, Filozofsko fakulteto Univerze v Ljubljani, Oddelek za umetnostno
               zgodovino, dodatno pa sem vabil še Zvezo društev slovenskih likovnih umetnikov,
               Društvo umetnostnih kritikov,  Slovensko sekcijo, Društvo restavratorjev Slovenije, Slovensko
               konservatorsko društvo, Društvo Asociacija, Akademija za likovno umetnost in
               oblikovanje Univerze v Ljubljani.</p>
               <p>Odbor bo predlog zakona obravnaval na podlagi 126. člena Poslovnika. Rok za vlaganje
               amandmajev se je iztekel v četrtek 28. 9. 2017, v poslovniškem roku pa amandmajev ni
               bilo vloženih, so pa bili 29. 9. 2017 na e-klop predloženi predlogi za amandmaje
               odbora s strani koalicijskih poslanskih skupin. Odboru predlagam, da po končanem
               glasovanjem o amandmajih, v skladu s tretjo alinejo prvega odstavka 128. člena
               Poslovnika, glasujemo o vseh členih skupaj. Kdo temu nasprotuje? Vidim, da ne.</p>
               <p>Pričenjam drugo obravnavo Predloga zakona v katerem bomo opravili razpravo in
               glasovanje o posameznih členih Predloga zakona. Kot prvo podpisani pod Predlogo
               zakona, bom na kratko predstavil zakon.</p>
               <p>Predlagana novela Zakona o uresničevanju javnega interesa za kulturo prinaša nov
               sistemski ukrep obvezne rezervacije manjšega dela investicijskih sredstev za likovno
               opremo javnih prostorov in se nanaša na javne investitorje, to so k javnemu naročanju
               za novogradnje ali obnove nepremičnin v javni lasti zavezane javnopravne osebe. Tak
               ukrep je v mednarodnem prostoru uveljavljen že dobrih 70 let, zlasti v razvitih
               državah Evrope in Severne Amerike, ter preizkušen kot uspešen in je v javnem interesu
               na področju kulture, kot sem že omenil, širen po svetu.</p>
               <p>Predlog novele je bil sprva zamišljen kot obvezen ukrep za javne investicije tako na
               državni ravni, kot tudi na ravni lokalnih skupnosti. Zaradi negativnega odziva večine
               občin in občinskih združenj, so lokalne skupnosti s predlaganimi amandmaji izvzete iz
               tega ukrepa oziroma se na njih zakonsko določilo nanaša samo kot priporočilo. Na ta
               način bo tistim občinam, ki so izrazile podporo ukrepu, omogočeno, da ga začnejo
               izvajati enako kot država. Tiste občine, ki umetniškemu deležu v javnih investicijah
               ne želijo slediti, jih zakon k temu ne sili. Deleži sredstev namenjeni k umetniškemu
               deležu so določeni na 1,2 5%, ko gre za investicije pod 10 milijonov in 1 %, ko gre
               za investicije nad 10 milijonov. Pri tem se upošteva vrednosti gradbenih, obrtniških
               in investicijskih del. Ta delež bo vsak prej vpisan javni investitor moral v primeru
               novogradenj ali obnov, za katere se potrebuje gradbeno dovoljenje, rezervirati za
               umetniški delež. Obvezni umetniški delež se ne izvaja, ko gre za investicije v javno
               gospodarsko infrastrukturo. Umetniški delež bo nameščen bodisi v stavbo, v katero se
               investira, bodisi v neposredno okolico stavbe oziroma v javni prostor, če gre za
               odprt javni prostor.</p>
               <p>S to javno investicijo bo umetniški delež moral biti neločljivo povezan in bo moral
               biti namenjen oziroma dostopen javnosti. Ocenjujemo, da ukrep ne bo imel le
               pozitivnih posledic v korist praktično zamrlega trga na področju likovne
               ustvarjalnosti, ker javno finančnih spodbud v primerjavi z drugimi področji skorajda
               ni, pač pa je njegov osnovni cilj kulturna obogatitev javnih prostorov. Na eni strani
               so evidentne koristi za umetnike, ki bodo pridobili možnost dela prek javnih razpisov
               in natečajev, ki so sedaj zelo omejeni, redki ter nezadostni. Ob enem bodo dobili
               možnost, da bogatijo delovne izkušnje z vključevanjem v nove, bolj velikopotezne
               ustvarjalne možnosti, zlasti pri zagotavljanju novih storitev v urbanizmu,
               arhitekturi, krajinski arhitekturi, gradbeništvu ter pri zunanjem in notranjem
               opremljanju prostorov. Umetniki bodo torej pridobili več možnosti za delo in več
               možnosti tudi za preživetje. V kulturnem sistemu kot ga imamo, so ustvarjalci s
               področja kulture najšibkejši člen. Nimajo nobene svojega javnega zavoda, javna
               sredstva, za razliko od drugih kulturnikov, do njih skoraj ne pridejo oziroma so jih
               deležni zgolj v minimalni oziroma nezadostni meri. Koristi za širšo javnost pa so
               prav tako evidentne in se odražajo v kultiviranju prostora in njegovi večji
               prepoznavnosti ter boljši kvaliteti bivalnega okolja, prav tako so se s tem likovna
               dela približala ljudem oziroma pride do spoznavanja del sodobnih umetnikov. Korist za
               javnost se odraža tudi v spodbujanju in promociji arhitekture, krajinske arhitekture,
               dediščine in umetnosti na sploh. Nenazadnje pa je vlaganje v umetniški dežel tudi
               vlaganje v kulturni turizem.  Umetniški delež je bil v preteklosti nekaj samoumevnega in so zanj
               investitorji skrbeli, saj je bilo to za javne, pa tudi poslovne in zasebne prostore
               običajno. V zadnjih desetletjih temu žal ni več tako. Zaradi zavedanja pomena
               umetniškega deleža v preteklosti v investicijah naših prednikov, imamo danes kulturno
               dediščino, ki jo s ponosom razkazujemo turistom. Prav bi bilo, ko bi lahko kaj
               podobnega zagotovili tudi javnim prostorom, ki nastajajo danes in so namenjeni tako
               našim sodobnikom, kot našim zanamcem. Predviden ukrep ima torej tudi splošen in
               dolgoročen pozitiven materialni učinek, zlasti glede na vse večji pomen in rast
               kulturnega turizma.</p>
               <p>Predlagana novela v okviru prizadevanj vlade pri odpravi administrativnih ovir, ne
               vpeljuje zapletenega in dragega sistema izvajanja s kakšnimi posebnimi skladi ali
               novimi investicijami ali zaposlitvami v obstoječih institucijah, kar so predvidevale
               nekatere verzije, ki so bile podane v preteklosti. Sredstva morajo znotraj vsake
               investicije rezervirati vsak javni investitor. Ukrep je naravnan, da doseže učinek v
               vsej državi, to je povsod, kjer se investicije izvajajo. Ni nevarnosti centralizacije
               oziroma nesorazmernosti. Investitor mora izvesti javni poziv za izbiro, nato pa
               izpeljati odkup likovnih del na ta način, da določi člane komisije, ki izberejo med
               prijavljenimi likovnimi deli. Večino članov komisije bo investitor moral izbrati iz
               vrst strokovnjakov, katerih seznam bo na osnovi javnega poziva vsej strokovni
               javnosti pripravilo Ministrstvo za kulturo in ga javno objavilo. Strokovna komisija
               bo dela izbirala na osnovi kriterijev, ki jih prav tako našteva Predlog zakona.
               Prispele predloge umetniških del mora oceniti in svoje ocene obrazložiti, v skladu z
               v naprej določenimi kriteriji, ki so umetniška kvaliteta predlaganih del, primernost
               njihove umestitve v dani prostor in skladnost z razpoložljivimi sredstvi.</p>
               <p>Ob vzpostavitvi variabilnega odstotka in ob upoštevanju izjem, kot rečeno, ukrep ne
               velja za javno gospodarsko infrastrukturo oziroma investicijo v slednjo, je sicer
               težko natančno oceniti za koliko bi se zvišala skupna vrednost investicij,
               najverjetnejša ocena bi bila od 5 do 10 milijonov na letni ravni, ko bo ukrep stopil
               v polno veljavo. Potrebnih sredstev ni treba posebej zagotavljati v državnem
               proračunu, saj se bo ukrep uveljavljal v okvir vsake posamezne investicije. Ukrep se
               bo uvajal postopoma v štirih letih od začetka veljave zakona, tako bo uveden brez
               nesorazmernih posegov v avtonomijo in poslovanje posameznih javnih investitorjev. Ti
               bodo v investicije, katerih načrtovanje je že v teku, pričele pa se bodo ob začetku
               uporabe zakona, lahko bi vključili v izvajanje ukrepa z manjšimi notranjimi
               prerazporeditvami sredstev. Pri investicijah, ki pa se bodo načrtovali v kasnejših
               letih, pa bodo lahko stroške izvedle, ukrep pa upoštevali že v zgodnejših fazah
               priprave projektne dokumentacije.</p>
               <p>V postopku sprejemanja zakona so prispele pripombe s strani občinskih zvez in
               posameznih občin, vlade, zainteresiranih strokovnih društev in seveda
               Zakonodajno-pravne službe. Prispele pripombe so bile upoštevane kar v največji meri v
               obliki amandmajev, ki jih poslanske skupine koalicije predlagamo kot amandmaje
               odbora. Če na kratko povzamem samo nekatere rešitve, ki jih prinašajo amandmaji.
               Natančneje je opredeljen namen ukrepa, kot omenjeno, iz nabora zavezancev se z
               amandmajem črta lokalne skupnosti in druge osebe javnega prava, katerih ustanovitelj
               so lokalne skupnosti, za navedene subjekte izvajanje ukrepa ohranja zgolj v obliki
               priporočila, potem je natančneje določen delež, ki se mora nameniti za nakup likovnih
               umetniških del in izplačilo nagrad avtorjem, in sicer je določen na 70%, prej je
               pisalo le v večinskem deležu, s tem seveda še dodatno zagotavljamo, da bo ukrep res
               prišel do ciljne skupine, to so ustvarjalci s področja likovne umetnosti, potem je
               natančnejše in bolj jasno opredeljena lokacija umestitev umetniških del in ne
               nazadnje gre za to, da tudi postopek izvajanja ukrepa, se bo preoblikoval na ta
               način, da so dodane intermedijske umetnosti, potem dodana določila, da seznam
               strokovnjakov se mesečno posodablja, vnesena je proti korupcijska klavzula pri izbiri
               teh del, ki bodo prispela na javni poziv, določilo je, da je tudi investitor na
               predloge komisije vezan.  Natančneje so opredeljena tudi kako se izreka globa v posameznih
               primerih nespoštovanja zakona in to v primernem razponu. Toliko na kratko. Glede na
               povedano, v imenu predlagateljev zakona, prosim, da podprete predlagane amandmaje in
               seveda zakon v celoti, po potrebi se bom seveda oglašal še med samo razpravo.</p>
               <p>Zdaj pa sprašujem ministra za kulturo če želi besedo? Izvolite gospod Peršak.</p>
            </sp>
            <sp xml:id="SDT7-OZK-redna-25-2017-10-04.sp2">

               <speaker>ANTON PERŠAK:</speaker>

               <p>Jaz bi na kratko samo rad povedal, da ministrstvo podpira sprejem te predlagane
               rešitve. Pravim rešitve, ministrstvo samo je imelo v načrtu reševati to oziroma
               predlagati nekaj podobnega, sicer na način samostojnega zakona, ampak tudi rešitev,
               ki je predlagana je v redu, tako da jo podpiramo in mislimo da, tako kot je bilo
               povedano, da glede na zglede iz držav, ki si jih radi jemljemo za zgled, smo v bistvu
               pozni s tem ukrepom, ampak bolj pozno kot nikoli pravijo, in zato ta podpora.</p>
               <p>Zdaj rad bi rekel to, da na ta način, če bo danes odbor in potem kasneje Državni zbor
               zakon sprejel, bo na nek način potrdil odgovornost, da tako rečem, države ali pa tudi
               širše države za kulturo in še posebej za likovno kulturo v celoti, kar je zelo
               pomembno glede na to, da gre za javne prostore, tako zunanje kot notranje, zunanje
               tam pač, kjer gre za neke parkovne površine in tako naprej, pomembno zaradi tega, ker
               to na nek nevsiljiv način vpliva na razvoj tega, kar bi menda likovna pismenost ali
               likovna kultura pri prebivalstvu in tako naprej, kar je zelo važno, zlasti v tem
               času, ki je sicer zelo vizualen, da tako rečem, ampak dostikrat na nek stihijski
               način tudi na ne ravno kakovostni ravni in tako naprej.</p>
               <p>Tako kot je povedal že predlagatelj, se pravi predsednik odbora gospod Matić, nas
               pozitivni zgledi iz preteklosti o tem, govorim o javnih prostorih, ki so pogosto na
               ta način obogateni, v tem potrjujejo.</p>
               <p>Tudi mislim, s tem bi zaključil, ker kaj več ni potrebno, da na nek način neke vrste
               preplah, češ da bo to povzročilo neke dodatne hude stroške, naj bo to pri
               investitorjih na državni ravni ali pa lokalni, da v bistvu ni tako zelo utemeljen,
               glede na to, da gre za objekte oziroma za prostore zunanje, kjer se po navadi že na
               koncu vendarle zgodi neka oprema, tisto kar je tudi pri tem pomembno je to, da se
               dostikrat to zgodi, ker se pač ljudje, potem ko je objekt zgrajen, spomnijo zdaj bi
               bilo pa treba nekaj notri obesit, kot temu rečejo, potem se to zgodi na nek
               nestrokovni način, po liniji najmanjše cene in tako naprej in potem dostikrat prvič
               je vtis pravzaprav slabši, kot bi lahko bil, mogoče celo za isti denar, če bi nekdo
               to pripravil koncept, razmislil o tem, kaj sodi v nek objekt, glede na naravo
               objekta, glede na namembnost objekta in tako naprej. Tako da, končujem s tem, da tudi
               jaz predlagam članom odbora, da nekako imajo pozitiven odnos do tega.</p>
               <p>Hvala.</p>
            </sp>
            <sp xml:id="SDT7-OZK-redna-25-2017-10-04.sp3">

               <speaker>PREDSEDNIK DR. DRAGAN MATIĆ:</speaker>

               <p>Hvala.</p>
               <p>Želi besedo predstavnica Zakonodajno-pravne službe? Izvolite gospa Palhaltinger.</p>
            </sp>
            <sp xml:id="SDT7-OZK-redna-25-2017-10-04.sp4">

               <speaker>MIROSLAVA PALHALTINGER:</speaker>

               <p> Pozdravljeni, hvala za besedo.</p>
               <p>Naša služba je k Predlogu zakona pripravila mnenje z vidika svojih poslovniško
               določenih nalog in glavnino pripomb oblikovala k prvemu členu, kjer je pravzaprav
                   osredotočena vsa
               temeljna vsebina obravnavanega predloga zakona. Pripravili smo nekatere pripombe
               ustavno-pravne narave, pravno-sistemske in se seveda ukvarjali tudi s posameznimi
               določbami, njihovo vsebino in zapisom.</p>
               <p>Glede na to, da so pred vami predlogi za amandmaje odbora, ki v veliki meri besedilo
               izboljšujejo, tako z vidika jasnosti, kot z vidika samega zapisa, bi se osredotočila
               samo na neka opozorila, ki jih vendarle moramo z vidika svojih nalog še posebej
               izpostaviti v tej fazi postopka.</p>
               <p>Prva od teh pripomb je z ustavno-pravnega vidika izpostavljeno vprašanje načela
               sorazmernosti, glede na to, da je narava ukrepa obveznost in to pomeni, da je
               predlagana ureditev v razmerju do izvajalcev javnih investicijskih projektov
               omejujoča. Zato smo bili dolžni opozoriti, da se ob predlagani ureditvi, z vidika
               tega načela sorazmernosti, ne toliko z vidika višine, ki vendarle glede na predlagane
               rešitve, ni tako zelo visoka, ampak z vidika pristopa, torej vgrajevanja obvezne
               ureditve, v zvezi s temi vprašanji si zastavlja vidik nujnosti takega pristopa. Kajti
               razlogi zaradi katerih cilji, ki jih Predlog zakona zasleduje, ne bi bilo mogoče
               zagotavljati z drugimi milejšimi ukrepi, predvsem nekimi mehanizmi spodbud, ki bi
               posegali v položaj naslovnikov, na manj obremenjujoč način, ampak vzpodbudno. Teh
               vidikov in teh argumentov zakonodajno gradivo ni dovolj predstavilo po naši oceni. Na
               to opozarjamo tudi v povezavi z uvodno, navedbami z uvoda predloga zakona, kjer je
               izpostavljena v povezavi s primerjalo pravnim pregledom, da se je shema za umetnost
               izkazala za uspešnejšo v državah, kjer se ta izvaja na podlagi poročil.</p>
               <p>Kar zadeva teh uvodnih pripomb, mi morda ponovno omenila načelo jasnosti in
               določnosti, tukaj sem sicer že povedala, da amandmaji besedilo Predloga zakona dokaj
               korenito izboljšujejo, urediti bi bilo treba po naši oceni tudi, ne ponoven razmislek
               bi bilo treba nameniti tudi ureditvi financiranja izvajanja ukrepov iz javnih
               sredstev, tudi v tem segmentu predlagani amandmaji pomenijo izboljšavo, vendar
               menimo, da je vendarle potrebno še dodatno pretehtati, ali je v predlagani ureditvi
               ustrezno upoštevana možnost financiranja tudi iz drugih virov, recimo iz zasebnih
               sredstev, iz sredstev Evropske unije.</p>
               <p>Pripombo, kar zadeva četrtega odstavka 79.c člena je bila za nas sporna ureditev
               opuščena v predlogu amandmaja. Opozorila pa bi na pravno-sistemsko pripombo oziroma
               pomislek, ki se nanaša na razmerje med predlagano ureditvijo in pravili javnega
               naročanja. Menimo, da ni jasno ali bo predmet urejanja podvržen pravilom in temeljnim
               načelom javnega naročanja, tega namreč predlog zakona ne opredeli, če bo to urejanje
               izvzeto iz tega sistema javnega naročanja, pa ni predstavljeno, kateri so stvari in
               utemeljeni razlogi za njegovo izvzetje. Ta vidik je potrebno, po naši oceni, še
               dodatno preveriti in pojasniti, tudi z vidika izvedljivosti same ureditve.</p>
               <p>Kar zadeva konkretne pripombe, ponovim, da je pravzaprav besedilo prvega člena
               temeljito preurejeno in izboljšano. Opozarja pa bi le na nekatere vidike, recimo na kriterij za določanje
               višine sredstev, ki morajo biti na razpolago za izvedbo ukrepa. Tukaj je kot kriterij
               opredeljena vrednost gradbenih, obrtnih in instalacijskih del, tukaj je sicer
               opuščena uporaba kratice, vsebina pa je vendarle ohranjena. Menimo, da je treba
               ponovno razmisliti, ali je ta kriterij in to postavko možno uporabiti kot zadosten,
               predvsem pa tudi v naprej dovolj predvidljiv kriterij za določitev sredstev, ki jih
               mora investitor uporabiti za izvedbo tega ukrepa.</p>
               <p>Kar zadeva stroškov izvedbe postopkov povezanih z ukrepom, opozarjamo predvsem na
               potrebo po jasnejši opredelitvi, kljub amandmaju, kriterijev za določitev višine in
               stroškov, višine teh stroškov, zlasti imamo v mislih stroške za delo strokovnih
               komisij in kriterije za določanje višine nagrad, čeprav je v bistvu nekako določanje
               teh stroškov ukleščeno v ta razmerja 70:30, ki morajo biti namenjena nagradi oziroma
               drugim stroškom, vendarle menimo, da je tukaj še prostor za nekoliko jasnejšo
               precizacijo teh vprašanj.</p>
               <p>Sicer pa bi opozorila samo še na 2. člen, kjer bi bilo z našega vidika in tudi vidika
               izvedbe ne nazadnje, treba preveriti, da je ukrep, ki je seveda specifičen in bo
               moral seveda upoštevati tudi vidike, ki niso v pristojnosti ministrstva pristojnega
               za kulturo oziroma inšpektorata v njegovi sestavi in zato dajemo v razmislek oziroma
               menimo, da je treba ponovno preveriti, ali bi bilo v smislu nadzora potrebno določiti
               tudi sodelovanje drugih organov. Toliko.</p>
               <p>Hvala.</p>
            </sp>
            <sp xml:id="SDT7-OZK-redna-25-2017-10-04.sp5">

               <speaker>PREDSEDNIK DR. DRAGAN MATIĆ:</speaker>

               <p>Hvala.</p>
               <p>Želi besedo Zoran Božič, predstavnik Državnega sveta? Izvolite.</p>
            </sp>
            <sp xml:id="SDT7-OZK-redna-25-2017-10-04.sp6">

               <speaker>DR. ZORAN BOŽIČ:</speaker>

               <p>Spoštovani predsedujoči, dr. Matić, hvala za besedo.</p>
               <p>Po elektronski pošti ste dobili tako mnenje komisije za kulturo, znanost, šolstvo in
               šport, kot stališče Državnega sveta v celoti. Nekaj poudarkov iz teh dveh mnenj.
               Komisija Predlog zakona v tedanji obliki podpira iz različnih razlogov. Prvič, glede
               na to, da zakon v taki obliki kot je bil takrat predložen gotovo prispeva k večji
               estetiki javnega prostora, kar je seveda izjemno pomembno, sodobnik potrošništvu in
               drugim banalnim kičastim stvarem, usmerjenemu javnemu prostoru in smo to seveda zato
               tudi podprli.</p>
               <p>Drugič mogoče, kar je še bolj pomembno, pa z vidika kulturnega turizma, kot dobro
               veste, v zadnjem času vedno bolj propulzivne gospodarske panoge, če navedem samo
               primer Francije, tudi osebna izkušnja, recimo opuščen kamnolom v Provansi z
               videoprojekcijami znanih umetniških del, se morate naročiti, da sploh pridete na
               vrsto, ker je tako zasedeno. No in še dva primera, enega iz zgodovine pa enega iz
               našega prostora.</p>
               <p>Kot veste za večja slikarska in seveda kiparska dela potrebujeta določena materialna
               sredstva in če Michelangela ne bi podpiral sam papež, seveda danes turisti ne bi
               hodili v Vatikanske prostore predvsem, da bi si ogledali Sikstinsko kapelo, skratka
               je to neposredno povezano tudi s financiranjem. Ali novejši primer, mogoče tudi kot
               informacija, Državni svet je šel v akcijo iskanja sponzorjev in vsi poznate Pomnik
               braniteljem slovenske zemlje na Cirju, v bližini Nove Gorice in zdaj bo 18. novembra
               otvoritev slike Ples življenja in smrti, nekateri to imenuje slovenska Germnika,
               avtor je Rudi Španzel, slika bo velika 3 krat 5 metrov in zakaj poudarjam, da je to
               pomembno, navezuje pa se na vsa ta dejanja, ki jih omogoča tudi ta zakon seveda.
               Domnevamo, da bo, že sedaj je Cirje oblegano kot lična pohodniška točka, ampak veliko
               ljudi bo prišlo na Cirje samo zaradi te slike, da jo v živo doživijo in seveda veste,
               da Posočje oziroma goriški prostor dejansko v zadnjih letih, se turizem in s tem tudi
               kulturni turizem pravzaprav močno krepi in bo seveda na račun ene same slike gotovo imela možnost
               večjega razvoja in seveda tudi višjega standarda celotna družba v tem prostoru.</p>
               <p>Tukaj bi se pa navezal še na eno mnenje te naše komisije. Navezujem se na gospo
               predstavnico Zakonodajno-pravne službe Državnega zbora, ko je govorila o
               priporočilih, namreč v zakonu je zajet javni sektor, izpuščen je pa zasebni sektor in
               mi smo dali predlog, tudi zapisali, da zakaj ne bi vključili seveda tudi zasebnega
               sektorja, kjer seveda nikakor ne bi mogli iti na način obveznosti oziroma prisile,
               ampak da bi spodbujali tovrstna umetniška dela v zasebnem sektorju na način davčnih
               olajšav. Tukaj smo predlagali, da bi bila to zelo pametna rešitev, poglejte, jaz
               hodim k zobozdravniku, ki ima prostore opremljene z mozaikom in slikami Klavdija
               Tute, ki ga vsi dobro poznamo in seveda je to čisto drugače, kot če bi bil prostor
               neopremljen, samo en banalen primer.</p>
               <p>No, prehajam h koncu. Državni svet na plenarni seji pa Predloga zakona ni podprl iz
               preprostega razloga, ker večino Državnega sveta predstavljajo predstavniki lokalnih
               interesov in so seveda župani in drugi predstavniki občin rekli, da ne morejo
               sprejemati neke obveznosti države, če seveda se to ne poveže z dvigom povprečnine,
               kar je seveda smiseln in logičen argument, no ampak kot je povedal dr. Matić, je pa z
               amandmaji koalicije tudi ta problem rešen, tako da sem prepričan, da če bi bilo to že
               takrat vgrajeno v zakon, da bi tudi Državni svet to v celoti podprl.</p>
               <p>Hvala lepa.</p>
            </sp>
            <sp xml:id="SDT7-OZK-redna-25-2017-10-04.sp7">

               <speaker>PREDSEDNIK DR. DRAGAN MATIĆ:</speaker>

               <p>Hvala tudi vam.</p>
               <p>Samo kratko pojasnilo, seveda so dobrodošli taki predlogi, jaz verjamem, da jih je
               minister za kulturo pozorno tudi poslušal, vendar so seveda vezani na to, kje se jih
               lahko izpelje v zakonu v uresničevanju javnega interesa, na področju za kulturo je
               seveda vprašanja povezana z davčnimi olajšavami težko reševati, ker je to v navezni
               okoliščini z nekimi drugimi zakoni, kjer pa na žalost imamo, pa ne samo pod to vlado,
               ampak že dolgo vrsto vlad nazaj neko mantro, ki se reče integralni proračun in vse
               ostalo in je to težko prodret, ampak bodimo optimisti, če je to en prvi korak,
               verjamem, da bodo prišli še ostali.</p>
               <p>Zdaj pa prehajamo na razpravo in glasovanje o posameznih členih predloga zakona. Zdaj
               jaz seveda vabim vabljene k besedi, če se želijo oglasit za potrebe magnetograma, pa
               jih prosim, če se predstavijo.</p>
               <p>Izvolite gospa Cetinski.</p>
            </sp>
            <sp xml:id="SDT7-OZK-redna-25-2017-10-04.sp8">

               <speaker>URŠULA CETINSKI:</speaker>

               <p>Dober dan, Uršula Cetinski, Nacionalni svet za kulturo.</p>
               <p>Nacionalni svet za kulturo članom in članicam vašega Odbora za kulturo toplo
               priporoča, da sprejmete ta ukrep, zdi se nam izjemno pomemben, prvič zato, ker je
               dejansko vizualna in ta intermedijska umetnost, sta dve področji umetnosti, ki sta
               najslabše, pravzaprav, delata v najslabših pogojih. Drugič, zdi se nam, da bi ta
               ukrep zelo pripomogel k temu, da bi dejansko v naših javnih prostorih, tako zunaj kot
               znotraj, izbirali kakovostna dela, to se pravi dela kakovostnih avtorjev in avtoric.
               Veliko takšnega je v tem predlogu, kar morda napeljuje na to, zelo slabo je kadar se
               zgodi obratno, ne, kadar izberemo nekaj kar pravzaprav ne ustreza in vsekakor mislimo
               tudi to, da referenčnost, kakovost umetnika je tisto, kar upamo, da bo pri izbiri
               imelo glaven pomen. In pa tretje, seveda naša kulturna dediščina, kakor so naši
               predniki poskrbeli za to, da imamo mi dediščino, na katero smo lahko ponosni in za
               katero žal premalo skrbimo, tako je treba pomisliti tudi na naše zanamce, ki bodo s
               temi likovnimi deli pravzaprav dobili informacijo, kakšen je bil duh časa, v katerem
               danes mi živimo.</p>
               <p>Zelo dobra se mi zdi pa tudi opomba gospoda Božiča, ki je pravkar spregovoril o tem,
               da bi bilo potrebno spodbujati tudi zasebnike k takšnemu ravnanju, kar kot je dejal
               gospod predsednik Matić, verjetno v sklopu tega zakona ne bo mogoče, vendar pa je
               gospod minister v novem osnutku nacionalnega programa za kulturo nekako spregovoril
               tudi o tako imenovanem zakonu o mecenstvu in morda bi bile takšne spodbude
               zasebnikov, da opremljajo z likovnimi deli svoje prostore, pa morda je lahko del tega
               prihajajočega zakona.</p>
               <p>Najlepša hvala.</p>
            </sp>
            <sp xml:id="SDT7-OZK-redna-25-2017-10-04.sp9">

               <speaker>PREDSEDNIK DR. DRAGAN MATIĆ:</speaker>

               <p>Izvolite. 
               </p>
            </sp>
            <sp xml:id="SDT7-OZK-redna-25-2017-10-04.sp10">

               <speaker>ALEŠ SEDMAK:</speaker>

               <p>Aleš Sedmak, predsednik Zveze društev slovenskih likovnih umetnikov.</p>
               <p>Naša organizacija v bistvu združuje devet regionalnih društev, skupno preko 750
               članov, to akademsko izobraženih, se pravi tistih avtorjev, ki se strokovno ukvarjajo
               s tem področjem, s področjem likovno vizualne umetnosti. Jaz moram reči, da če je kdo
               zainteresiran v bistvu za to, da se tak ukrep sprejme, so sigurno likovno vizualni
               umetniki, avtorji, ustvarjalci. Moram reči, da to mi je v veselje, ker to je en prvih
               ukrepov, recimo na področju likovno vizualne umetnosti. Od obstoja, v bistvu naše
               nove države, Slovenije, se pravi govorimo o obdobju 25, 26 let, v bistvu do sedaj so
               se dogajali v bistvu ukrepi, ki so bili v nasprotni smeri in se je nekako v tem
               obdobju, v tem času v bistvu ta položaj in možnost delovanja likovnih ustvarjalcev
               zelo poslabšal. Tako da moram reči, da danes je tukaj na temu področju recimo zelo
               hudo, da ne bomo kaj drugega rekli, ampak likovno oziroma umetnost je podobno kot vsa
               druga področja, v bistvu zapade pod neka pravila in v bistvu neke pogoje, kjer lahko
               nastaja, zato je pomembna ta širša družbena podpora in v bistvu, ker umetniki so
               dobili občutek, da v zadnjih 25 letih recimo Slovenija ne potrebujejo več umetnosti
               in ne potrebuje umetnikov, je pa ravno obratno ker v bistvu ta intelektualni in
               ustvarjalni umetniški potencial je potrebno vključiti v in znotraj sinergije
               različnih področij, recimo lahko upamo na to, da se tudi druga območja lažje in
               hitreje razvijejo, se pravi gre se za nek uravnotežen razvoj Slovenije.</p>
               <p>Zdaj sigurno je to karkoli se bo zgodilo in mi toplo priporočamo, da se ta ukrep
               dejansko ta zakon ali pa sprememba ZUIK sprejme, sicer sigurno, da se tudi strinjamo,
               da bi se morda s priporočili zadeva razširila tudi na privatne investitorje, ker to
               ustvarja v bistvu nek splošni konsenz, zato da je isto tudi umetnost sestavni del te
               družbe.</p>
               <p>Hvala.</p>
            </sp>
            <sp xml:id="SDT7-OZK-redna-25-2017-10-04.sp11">

               <speaker>PREDSEDNIK DR. DRAGAN MATIĆ:</speaker>

               <p>Želi še kdo?</p>
               <p>Izvolite.</p>
            </sp>
            <sp xml:id="SDT7-OZK-redna-25-2017-10-04.sp12">

               <speaker>ŽIGA KARIŽ:</speaker>

               <p>Hvala za besedo, Žiga Kariš, Akademija za likovno umetnost in oblikovanje, Univerza v
               Ljubljani.</p>
               <p>Jaz bi najprej povedal nekaj bolj splošnih misli, potem pa mogoče par precej
               konkretnih predlogov. Najprej bi se morda navezal na misel gospoda ministra, ki je
               glede na zakon rekel to, s čimer se vsi strinjamo, da glede zakona je bolje pozno kot
               nikoli, jaz bi mogoče dodal to, da glede z naše pozicije, da če gledamo države, ki
               imajo ta zakon bodisi oziroma ga imajo bodisi uzakonjenega bodisi da ta shema deluje
               na ravni priporočila, recimo v nekaterih primerih kot veste, že 100 let nazaj, recimo
               Nemčija je na nivoju priporočila tovrstno shemo izvajala že v obdobju Vajmarske
               republike. Z naše današnje pozicije se nam lahko celo zazdi, da te države glede na
               okoliščine, tako naše kot njihove, tako nekdanje kot današnje, tega zakona sploh ne
               potrebujejo, to pomeni, da smo mi v bistvu tako zelo, svetlobna leta, za zadevo.
               Tako, da seveda če nadaljujem, Akademija za likovno umetnost in oblikovanje več kot
               podpira ta zakon.</p>
               <p>Zdaj bi se pa mogoče osredotočil na par zelo praktičnih zadev, mi smo tukaj napisali,
               podali kar nekaj točk, ne bi zdaj našteval zdaj vseh, naštel bi mogoče samo nekaj,
               kar se meni osebno zdi najbolj ključnih. Najprej mogoče na vse, na nek način bi rekel
               najprej to, da verjamem sicer seveda, da zdaj ta hip mi prepričujejo prepričane,
               mogoče za uvod še to, da pravzaprav, glede na to, da je razmerje med politiko in
               umetnostjo v Sloveniji zadnji hip na relativni nizki ravni, če ne rečem mogoče sploh
               ne bom pretirano pesimističen, če bom rekel, da je to razmerje kar da na repu Evrope,
               se opravičujem, če bo kdo bi rekel užaljen, ampak jaz kot umetnik, ki prihajam iz neposredne prakse v
               resnici imam, ta hip, točno tak občutek.</p>
               <p>Zdaj pa mogoče par teh konkretnih predlogov. Najprej bi v bistvu rekel to, predlagal
               bi, da se izogibamo terminologije kot je likovna oprema. V resnici tukaj ne gre za
               likovno opremo, gre za umetnost, natančneje za sodobno umetnost in tukaj gre za
               veliko razliko, tako da pravzaprav bi definicijo razlike, verjamem, da na nek način,
               če natančno pomislimo hitro pridemo do te razlike, po drugi strani je seveda to dolga
               zgodba, samo toliko o tem.</p>
               <p>Potem bi rekel mogoče to no. Akademija se na nek način zavzema, da bi zakon pokrival
               nek širok spekter likovne oziroma vizualne umetnosti, kot verjetno veste, v bistvu
               slovenščina specifično za razliko mogoče od angleščine, saj veste, da je večina
               tekstov, ki sodobno umetnost bi rekel definira in kontekstualizira, ta hip ni
               napisana v slovenščini. Slovenščina tukaj razlikuje, če sem zelo kratek, likovna
               umetnost na nek način se morda navezuje na modernizem, medtem ko vizualna umetnost na
               sodobno umetnost. Tukaj bi rekel, da sodobna umetnost, vizualna umetnost pokriva
               celoten spekter različnih praks, bodisi da so to intermedijske bodisi da so ne vem
               marsikaj. Slikarstvo, kiparstvo, prej smo pač slišali nekaj definicij, ki razlikuje
               zadevo tako na likovno kot na intermedijsko umetnost. Jaz bi tukaj zelo na hitro
               rekel, da so to mogoče karakteristike ali pa definicije, ki so ta hip v veljavi na
               Ministrstvu za kulturo. Lahko pa smo širši pa pristanemo na definicijo likovne
               oziroma vizualne umetnosti in zajamemo pravzaprav res vse, kar v tem primeru pride v
               poštev. Tukaj je mogoče še treba poudariti, da likovna oziroma vizualna umetnost v
               malce bolj ozkem pomenu besede izvzame podaljšek arhitekture in tukaj je to
               pravzaprav povezana s tem kar sem prej rekel, to ni likovna oprema pač pa
               umetnost.</p>
               <p>Druga zadeva, ki bi jo pravzaprav izpostavil zelo na hitro, je ta, da se akademija
               zavzema za to, da bi investitor bil zavezan imenovati celotno, pravzaprav, da bi bila
               celotna komisija strokovna, ne le delež nje, zato ker predvidevamo, da investitor ne
               bo v večini primerov premogel tega strokovnega znanja, da bi lahko sam izbiral
               strokovnjake, pač pa da bi, da se naredi izredno pomembno, da se to prestavi na
               področje strokovnega znanja.</p>
               <p>Tretja stvar, ki bi jo zelo na hitro izpostavil je pa pravzaprav ta, kar smo seveda
               že slišali in tudi akademija se tukaj izrazito strinja s predlogom Mestne občine
               Ljubljana, da je vredno razmisliti o tem, da bi se ta krog razširil tudi na zasebne
               investitorje, mogoče še posebej na tiste, ki delujejo v partnerstvu z javnimi
               investicijami. To je mogoče nekaj … Ravnokar smo slišali, da to v tem krogu je težje
               vidljivo, ampak čim prej pa bi bilo vredno vsaj razmisliti o tej zadevi.</p>
               <p>Toliko za enkrat.</p>
               <p>Hvala lepa.</p>
            </sp>
            <sp xml:id="SDT7-OZK-redna-25-2017-10-04.sp13">

               <speaker>PREDSEDNIK DR. DRAGAN MATIĆ:</speaker>

               <p>Izvolite naprej.</p>
            </sp>
            <sp xml:id="SDT7-OZK-redna-25-2017-10-04.sp14">

               <speaker>JADRANKA PLUT:</speaker>

               <p>Hvala za besedo.</p>
               <p>Jadranka Plut. Asociacija.</p>
               <p>Seveda mi ravno tako pozdravljamo pač predlagane spremembe Zakona o uresničevanju
               javnega interesa v kulturi in s tem obveznega deleža za umetnost. Odboru za kulturo,
               ki je tudi predlagatelj v bistvu tega zakona smo poslali in posredovali nekaj svojih
               predlogov in komentarjev in kako se lahko zakon izboljša. Kolikor smo slišali je to
               tudi v amandmajih upoštevano.</p>
               <p>Naš predlog je bil seveda, da se ukrep razširi še na ostala področja. Tukaj govorimo
               predvsem na intermedio. Ne glede na to, da tudi primeri dobre prakse v tujini glede
               deleža za umetnost poznajo in vključujejo tudi ostala področja kot je performance,
               glasba. V naprej bi bilo treba razmišljati tudi o razširitvi tega na mogoče ostala
               področja. Ampak mi smo predlagali, da se vključi intermedio tako pri izboru del kot
               komisijski seveda sestavi, ki bo odločala o umetniških delih.</p>
               <p>Zdaj bi mogoče samo par točk povedala zakaj se nam zdi in zakaj je dober ta zakon in
               zakaj ga pozdravljamo. Namreč menimo, da v Sloveniji dejansko bi s tem zakonom uspeli
               razpršiti pač financiranje za umetnike in seveda omogočili tudi aktivnim umetnikom, ki delujejo na
               nefunkcionalnem trgu nove vire za delovanje. Tukaj bi se mogoče navezala na
               predhodnika, na sogovornika, ki je izpostavil, da bi bilo treba razmišljati in
               poudariti tudi, da bi določena sredstva bila res dejansko namenjena neki sodobni
               produkciji sodobnih umetnikov ne pa toliko, da razmišljamo o neki likovni opremi, ki
               je lahko zelo bom rekla temu omejena definicija. Seveda bi izpostavil tudi aktivnejši
               trg likovnih del. Vemo, da ta trg zadnja leta oziroma več desetletij ne deluje. Delno
               bi podprli tudi neko umetniško področje, ki je deležno dokaj skromne državne in
               občinske podpore govorimo tukaj, kar je bilo danes že izpostavljeno o likovni
               umetnosti oziroma vizualni in intermedijski umetnosti. Seveda zakon bo odprl tudi
               zdaj neobstoječe možnosti za vse samozaposlene ustvarjalce v kulturi za nova
               naročila.</p>
               <p>Kar se mi zdi tudi za poudariti pomembno, da bo zakon sodobno umetnost postavil
               dejansko v središče ljudi, mest in ustanov in pripomogel k dvigu kvalitete življenja
               za vse prebivalce in prebivalke Slovenije. Seveda tudi to, kar lahko ugotavljamo, da
               primanjkuje ta senzibilizacija v bistvu celotne družbe do tako sodobne produkcije kot
               na splošno umetnosti in ta manko, ki ga imamo tudi znotraj vzgojno-izobraževalnih
               institucij, govorimo tukaj predvsem o kulturno umetniški vzgoji, ki bi morala že od
               malega senzibilizirati bodoče bomo rekli temu gledalce oziroma porabnike umetnosti in
               sodobne umetnosti.</p>
               <p>Seveda pa uvedbo obveznega deleža za umetnost vidimo kot prvi korak k celoviti pač
               sistemski ureditvi področja financiranja in spodbujanja razvoja likovni umetnosti v
               Sloveniji.</p>
               <p>Hvala.</p>
            </sp>
            <sp xml:id="SDT7-OZK-redna-25-2017-10-04.sp15">

               <speaker>PREDSEDNIK DR. DRAGAN MATIĆ:</speaker>

               <p>Samo zaradi jasnosti se moram pač oglasit.</p>
               <p>Jaz verjamem, da z optike zunanjega opazovalca dogajanja v parlamentu je to manj
               pomembna podrobnost, ampak vseeno pa bi rad poudaril. Predlagatelj novele Zakona o
               uresničevanju javnega interesa za kulturo ni Odbor za kulturo, ampak Poslanska
               skupina SMC in poslanec Desusa dr. Primož Hainz. Predlagatelji amandmajev so pa vse
               poslanske skupine koalicije.</p>
               <p>Toliko že moram poudariti, da bo za magnetogram in da bo jasno kdo je predlagatelj
               zakona.</p>
               <p>Zdaj pa naprej.</p>
               <p>Izvolite.</p>
            </sp>
            <sp xml:id="SDT7-OZK-redna-25-2017-10-04.sp16">

               <speaker>VLADO KOŽEL:</speaker>

               <p>Vlado Koželj. Prihajam iz Mestne občine Celje. Začasno sem še član Skupnosti občin
               Slovenije, tako da tudi v njihovem imenu bi pač par besed.</p>
               <p>Načeloma tudi s strani občine in s strani SOS podpiramo to pobudo, da je določena
               novela šla v zakon. Predvsem smo pa stališča, da bi želeli ta zakon temeljiteje
               spremeniti še v kakšnih drugih smislih. Nikakor pa ne vidimo te sinergije, ki se nam
               v praksi pojavi recimo večja investicija, pri kateri moramo obnavljati javno kulturno
               infrastrukturo. Tam je treba pač pogledati na funkcionalnost objekta, ki bo služil
               recimo kulturnemu namenu. Tam se nam vse ustavi, ker je že itak takrat investicija
               dražja in zdaj še dodatno nalagati neka dodatna sredstva za umetnost je lahko za
               nekatere občine par problem predvsem, če se več investicij izvaja in proračuni so
               čedalje krajši, mislim manjši. Tako, da v celoti mi ne podpiramo v bistvu te
               spodbude. Podpiramo pa pač to misel, da bi mogoče se na nek drugi sistemski način to
               rešilo. Predvsem je pač treba podceniti investicije v kulturi, ker tisti, ki ste v
               praksi ter izvajate kakšen projekt vidite, da potem spet takoj zajamete javna
               naročila, Zakon o javnih naročilih in takrat, potem ta kakovost projekta drastično
               pade, ker se v večjih primerih najnižja cena določa. S te prakse vam govorim, da pač
               enostavno bi bilo treba še na drugih  področjih zakonskih to sinergijo doseči.</p>
               <p>Hvala.</p>
            </sp>
            <sp xml:id="SDT7-OZK-redna-25-2017-10-04.sp17">

               <speaker>PREDSEDNIK DR. DRAGAN MATIĆ:</speaker>

               <p>Želi še kdo besedo od vabljenih?</p>
               <p>Ja, izvolite.</p>
            </sp>
            <sp xml:id="SDT7-OZK-redna-25-2017-10-04.sp18">

               <speaker>GORAZD OREŠEK:</speaker>

               <p>Dober dan.</p>
               <p>Lep pozdrav.</p>
               <p>Moje ime je Gorazd Orešek, sem podžupan Mestne občine Ptuj.</p>
               <p>Zdi se mi prav, da se tu tudi oglasim. Podpiramo, da je ta predlog iz neke nuje
               prišel v priporočilo pa bi poskušal malo orisati.</p>
               <p>Kolega je že povedal, da v občinah pri obnovah naletimo na ogromno nekih dodatnih
               stroškov. Jaz upam, da vsi poznate Ptuj, pri nas investicije so sila drage, ker je
               praktično celo mesto muzej. Dotaknil bi se ene druge stvari oziroma bi dal eno
               sporočilo vse splošno. Ko razmišljate o novih zakonih, ko razmišljate o nekih novih
               pravilih prosim ne nalagajte več obremenitev občinam. Bom zelo kratko poskušal
               povedati. Občine vam umirajo, jaz ne vem, kako vidite, vidim, tudi vas tukaj
               opazujem, ta odnos država lokalna skupnost v tem trenutku ni prava. Lokalne
               skupnosti, občine so prvi branik države, mi smo eno, ni pa tega zavedanja, ni tega
               razmišljanja, občine enostavno so preobremenjene. Bom povedal recimo kje vidimo, ker
               smo na Odboru za kulturo. Na Ptuju imamo pet spomenikov državnega pomena, vseh pet
               praktično je v nič kaj lepem stanju. Pogovarjamo se, kako naj naše otroke, naše
               mlade, uporabnike umetnosti navdušimo za to. Vprašajmo se kakšen zgled jim dajemo,
               kaj jim kažemo?</p>
               <p>Drugače pa, da ne bom predolg. Podpiramo takšno zadevo. Mi to že izvajamo, zelo dosti
               sredstev vlagamo v kulturo, v umetnost tudi v sodobno umetnost. Na našem področju je
               kar nekaj mecenstva, ker drugače si se vsega tega kar izvajamo niti ne bi mogli
               privoščiti. Se pravi, ko slišim, da govorimo tukaj o zakonih kjer bomo vzpostavili
               pogoje, da bodo umetniki imeli več možnosti za preživetje to zagotovo niso pravi
               signali in mislim, da je en tehten premislek na mestu. Res bi apeliral, dajmo se
               pogovarjati skupaj, občine niso nasprotniki, občine so tisti prvi branik države in te
               stvari bi morale biti preden sploh pride do predloga, vsaj predebatirane z
               občinami.</p>
               <p>Hvala lepa.</p>
            </sp>
            <sp xml:id="SDT7-OZK-redna-25-2017-10-04.sp19">

               <speaker>PREDSEDNIK DR. DRAGAN MATIĆ:</speaker>

               <p>Moram povedati, da so bile predebatirane. Dobro, kaj se je potem dogajalo, ne bomo
               šli v dolgovezne razprave, vsekakor imajo sedaj občine možnost slediti temu ukrepu,
               ker jim pač to zakon priporoča. Seveda se bo, potem tekom časa tudi pokazalo kako in
               kakšen odnos ima katera občina do tega vprašanja in tega instrumenta, ki je zdaj na
               mizi in je na voljo. Jaz verjamem, da bo država tukaj, ki se bo s tem zakonom sama
               zavezala, da bo na ta način podprla ustvarjalce na področju likovne umetnosti, nek
               dober zgled in da bodo primeri pozitivne prakse do konca pripeljali tudi do tega, da
               bodo marsikatere občine ugotovile, da v tem primeru gre za neko naložbo ne pa
               strošek, ki bo seveda trajna in bo prinesla neko javno korist tudi v javnih stavbah,
               oziroma javnem prostoru, kjer so občine investitorji.</p>
               <p>Kdo je naslednji? Želi še kdo?</p>
               <p>Izvolite.</p>
            </sp>
            <sp xml:id="SDT7-OZK-redna-25-2017-10-04.sp20">

               <speaker>TOMISLAV VIGNJEVIĆ:</speaker>

               <p>Tomislav Vignjević. Slovensko društvo likovnih kritikov, sekcija AICA.</p>
               <p>V naši organizaciji izrazito podpiramo sprejem teh sprememb oziroma tega zakona, ker
               je dejansko naše mnenje in to mnenje delijo številni ustvarjalci na področju likovne
               umetnosti. Naše mnenje je, da likovna umetnost dejansko izrazito stagnira oziroma
               nekako celo nazaduje, zaradi dejstev, da je nekako na obrobju financiranja, na
               obrobju interesa raznih institucij, ki so za to pristojne. Verjetno, oziroma skoraj
               zagotovo lahko rečem, da bi ta zakon bistveno izboljšal stanje na področju likovne
               umetnosti in omogočil ustvarjalcem njihovo primarno funkcijo torej ustvarjanje kvalitetne likovne
               umetnosti, ki bi dobila tudi novo občinstvo za te njihove umetnine.</p>
               <p>Hvala.</p>
            </sp>
            <sp xml:id="SDT7-OZK-redna-25-2017-10-04.sp21">

               <speaker>PREDSEDNIK DR. DRAGAN MATIĆ:</speaker>

               <p>Hvala tudi vam.</p>
               <p>Izvolite.</p>
            </sp>
            <sp xml:id="SDT7-OZK-redna-25-2017-10-04.sp22">

               <speaker>JURIJ DOBRILA:</speaker>

               <p>Jurij Dobrila. Predstavnik Zveze društev likovnih umetnikov in hkrati tudi predsednik
               Društva oblikovalcev Slovenije.</p>
               <p>Lahko rečem, da vsa stroka tudi stroka arhitekture, kolikor sem se pač pogovarjal s
               kolegi, podpira ta ukrep. Moje mnenje je, da je v Državnem svetu oziroma v občinah ta
               ukrep naletel morda na negativno stališče ponekod pretežno celo predvsem, zaradi
               dejstva, da je bil podan morda prehitro, preveč bi rekel front in kakor poznamo
               razmere v Sloveniji, verzija na neke zakonske postopke je prisotna povsod.</p>
               <p>Mislim, da sam ukrep v svojem načelu oziroma sprememba zakona v svojem načelu želi
               občine obogatiti. Mnenje gradbenih strokovnjakov tudi nekaj vodij iz gradbene
               fakultete in tudi iz nekdanjih velikih gradbenih podjetij sem povprašal in menijo, da
               nekje do 2 % je manevrski prostor znotraj povsem vsake investicije le na ta način, da
               investitor pač izbere kaj si želi in kako si želi.</p>
               <p>Minister za kulturo je rekel bolje pozno kot nikoli. Jaz pravim v tem trenutku bolje
               nekaj kakor nič. Vendar mislim, da ne smemo ostati na tej točki. Apeliram na Odbor za
               kulturo, da poda tudi predlog Vladi, da Vlada razmisli znotraj drugih resorjev katere
               kultura ne obvladuje, kje so še možne spodbude za izvajanje takih in sorodnih
               ukrepov. Da se v ukrep uvede tudi možnost na nek način sprejemanja zasebnih sredstev
               za kulturne namene tako ali drugače - ali v obliki neposrednih investicij, ali v
               obliki nekih skladov. Spet na koncu pridemo do penalizacije morda tudi taks, če ne
               gre drugače, pač morda je Slovenija ena tistih redkih, ki jo je treba kultivirati na
               silo.</p>
               <p>Hvala lepa.</p>
            </sp>
            <sp xml:id="SDT7-OZK-redna-25-2017-10-04.sp23">

               <speaker>PREDSEDNIK DR. DRAGAN MATIĆ:</speaker>

               <p>Hvala.</p>
               <p>Izvolite.</p>
            </sp>
            <sp xml:id="SDT7-OZK-redna-25-2017-10-04.sp24">

               <speaker>ALEKSANDER BASSIN:</speaker>

               <p>Še enkrat se oglašam, Aleksander Bassin v imenu kritike.</p>
               <p>Kritika sicer zmeraj šele post festum, ko je umetnina že narejena, vendar bi rad
               opozoril na to, kar morebiti kolega Žiga iz akademije ni.</p>
               <p>Mi imamo dvoje vrst občinstva: aktivnega in pasivnega. Govorim v imenu tistega
               aktivnega občinstva, ki počasi nastaja. Odprli smo v Sloveniji vrsto visokih šol ne
               samo akademije, ki se imenujejo bolj ali manj uspešne in v imenu tiste mlade
               generacije, aktivne, ki prihaja v te vrste se mi zdi umestno, da so razpisi namenjeni
               morda kdaj tudi čisto namensko za mlade likovnike. Oni morajo prvič stopiti, prvič se
               soočiti z estetiko javnega prostora. Priporočilo z kritiške strani je, da so razpisi
               kdaj tudi namenjeni prav mladim.</p>
               <p>Hvala.</p>
            </sp>
            <sp xml:id="SDT7-OZK-redna-25-2017-10-04.sp25">

               <speaker>PREDSEDNIK DR. DRAGAN MATIĆ:</speaker>

               <p>Še kdo od vabljenih? <stage>(Ne.)</stage> Prehajam na razpravo članov odbora.</p>
               <p>Besedo ima Primož Hainz.</p>
            </sp>
            <sp xml:id="SDT7-OZK-redna-25-2017-10-04.sp26">

               <speaker>PRIMOŽ HAINZ (PS DeSUS):</speaker>

               <p>Hvala lepa za besedo, gospod predsednik.</p>
               <p>Jaz seveda bi rekel samo to na kratko, da sem z veseljem podpisal ta predlog, ker
               mislim, da je dobro za nas, da se zavedamo nekaterih tem, ki so za nas pomembne.
               Včeraj sem imel razgovor s predsednikom estonskega parlamenta, tudi Estonci niso
               preživeli, zaradi svojega orožja kar imamo redno na dnevnem redu v Državnem zboru,
               ampak so preživeli, zaradi svoje kulturne in nacionalne identitete in pri nas je
               seveda enako. Sem vesel vsake razprave, ki se dotika znanosti, šolstva in seveda
               kulture v tem pogledu ohranitve slovenstva, ker to je bil tisti temelj, na katerem
               smo pravzaprav preživeli na ta dolgi rok. Se ne spuščam seveda v nekatere podrobnosti
               dogajanj tudi na vojaškem področja, ampak mislim, da so podrejenega značaja.</p>
               <p>Drugo. Moram reči, da seveda  likovni umetniki, dobro slikarji, kiparji in tako naprej so resnično
               pri nas prekarni delavci. Ta problem je izjemno velik. Namreč mi imamo kulturne
               ustanove, ki imajo zaposlene, imamo kulturne ustanove oziroma imamo kulturnike, ki
               niso zaposleni, ampak tam tisti, ki so na trgu, tisti so izgubili daleč največ v teh
               zadnjih 25-ih letih in mi moramo na nek način to vsaj počasi, če ne že sunkovito
               popraviti nazaj na tisti položaj, ki so jih nekako imeli v tem smislu preživetja
               kulture. Zato seveda se mi zdi ta predlog zelo vmesen.</p>
               <p>Kar se pa tiče finančnih posledic. Tu pa seveda moram reči, da je bil minister zelo
               jasen. Pravzaprav velike razlike v sredstvih ni, gre samo za to, da tisti prvi
               trenutek mogoče zgleda, da je to malce ceneje za tisti odstotek, čeprav, če je to
               veliko ali malo, je drugo vprašanje, ampak se kasneje tako ali tako vsak objekt
               pravzaprav na nek način opremi, res pa je, da se opremi malce po domače, to pa je
               jasno. Ali pa če hočete, domači, lokalni umetnik dobi prednost. Saj to ni vedno
               slabo, ampak dejstvo to je in zato so tudi občine malo mogoče skočile, ne verjamem
               pa, da je tu razlika v finančnih sredstvih taka, da bi bila vredna besed. Na tisti
               rok, potem ko bo objekt enkrat končan, ko ga odpreš in ko slavnostno odpreš gotovo
               imaš tam tudi opremo notranjo kot je minister to že vse te dni oziroma vse te čase,
               ko smo imeli te diskusije, razlagal.</p>
               <p>Jaz vidim to občinsko nasprotovanje bolj v tem smislu bitka za povprečnino in tu
               notri jaz vidim vašo argumentacijo. V tem trenutku moram biti zelo iskren, ker ne
               verjamem, da je to res problem finančnih sredstev tistega procenta ali koliko smo
               rekli, da bi to bilo.</p>
               <p>Hvala lepa.</p>
            </sp>
            <sp xml:id="SDT7-OZK-redna-25-2017-10-04.sp27">

               <speaker>PREDSEDNIK DR. DRAGAN MATIĆ:</speaker>

               <p>Besedo ima Anita Koleša.</p>
            </sp>
            <sp xml:id="SDT7-OZK-redna-25-2017-10-04.sp28">

               <speaker>ANITA KOLEŠA (PS SMC):</speaker>

               <p>Hvala lepa.</p>
               <p>Spoštovani gospod minister, vsi vabljeni gostje!</p>
               <p>Jaz moram reči, da sem izjemno vesela tega zakona in obravnave tega zakona. Zdi se
               mi, da je to prvi zakon na področju kulture, ki bo dejansko kulturi prinesel nekaj
               pozitivnega.</p>
               <p>Pa bi mogoče svojo razpravo začela z neko zgodbico, lokalno, da tako rečem. V 50-ih
               letih, ko so se gradili tako imenovani zadružni domovi, ki so, potem kasneje bili
               bolj ali manj kulturni domovi smo tudi v mojem kraju zgradili ta dom in sama sicer ne
               vem, ali je prišlo na pobudo kakšnih lokalnih veljakov ali na pobudo umetnika samega,
               namreč nek lokalni dober restavrator in kipar se je pač odločil, da bo ta prostor
               opremil z neko plastiko, neko reliefno plastiko pač primerno tistemu času z neko
               tematiko takratnega udarniškega dela in tako naprej. Seveda je ta kulturni dom, ki
               smo ga imeli vse do pet let nazaj, v tem kulturnem domu je bilo pravzaprav to edina,
               bi rekla temu umetniško delo, če hočete. Nihče ga ni kasneje postavil ali opremil s
               še kakšno likovno opremo, s kakšno umetniško, če se zdaj navežem na to, da je likovno
               preozek pojem. Tudi, ko smo gradili nov oziroma postavili nov kulturni dom ali pa
               obnovili tega starega smo pravzaprav kulturniki dali pobudo, da ta plastika ostane in
               da pač na ustrezen način prenesejo. To se je tudi zgodilo, ampak dejansko je to
               ostalo spet edino, kar je v tem kulturnem domu. To hočem povedati, da mi je izrazito
               žal, da smo tako kulturno neosveščeni ali pa, da te senzibilizacije našega prostora,
               naše družbe ni. Mogoče bi k temu dodala še eno misel gospoda Pršina, ki jo je zadnjič
               izrekel, ko smo poslanci SMC predlagali okroglo mizo o nekem novem nacionalnem
               kulturnem programu in je rekel: »Včasih je kulturo in umetnost težko izpeljati
               skladno z demokratičnimi procesi. Potrebno je nekaj razsvetljenega absolutizma.«. To
               je verjetno ilustracija te zgodbice, ki sem jo povedala pa vendar. Danes smo sredi
               demokratičnega procesa sprejemanja tega zakona, ki mislim, da bo kolikor slišim sprejet. Predvsem mora
               biti sprejet, zato ker smo tako tako zelo dolgo že čakali na nekaj podobnega in ker
               smo kot je bilo rečeno neka zelo siva lisa v Evropi glede na položaj oziroma na
               zakonodajo ali poročila, ali obveznosti, ki jih imajo investitorji v drugih krajih,
               oziroma v drugih državah Evrope pa tudi sveta.</p>
               <p>Očitno je res težko drugače kot z neko obveznosti vzpostavljati neko vsesplošno
               družbeno zavedanje o pomenu umetnosti, zato še enkrat poudarjam, da mi je žal, da so
               nekatere občine pristopile k temu zakonu z takojšnjo reakcijo, da pač to pomenijo
               dodatna sredstva. Ne bi se ponavljala, kar je že pomenil kolega Hainz, mislim da temu
               zagotovo ni tako, je pa treba seveda povedati, da se občine med sabo izjemno
               razlikujejo. Morda neka občina Ptuj, katere predstavnik je danes tu res ni tista
               občina, ki bi bila za vzor neprimernemu kulturnemu vedenju županov ali pa tudi, potem
               kasneje nekih lokalnih oblasti. Katere manjše ali pa druge občine pa verjetno so, ni
               jim težko zagotoviti sredstva za neke kičaste spomenike na krožiščih, ki morda lahko
               sodijo ali pa so lahko neki turistični kažipot tega mesta. Ampak žalostno je to, da
               nekateri občinski veljaki menijo, da je to umetniško delo. Skozi to prizmo jaz pač ta
               zakon gledam. Bom pa vseeno seveda zelo vesela, da bo do tega zakona prišlo, kljub
               temu, da govorimo o priporočilih. Jaz upam, da bo res nekoč ta priporočila tako samo
               po sebi umevna, da bo to postalo jasno, da morajo občine, da morajo občani, da morajo
               tisti, ki živijo v neki lokalni skupnosti skrbeti tudi za to kultiviranost tega
               javnega prostora, zato bom seveda ta zakon z veseljem tudi podprla, čeprav gre za
               neko milejšo obliko.</p>
               <p>Dodala bi pa še to, da sem globoko prepričana, da vendarle ta zakon pomeni tudi neko
               pomoč na žalost dejansko bolj kot ne prekarnim likovnikom. Delala sem precej z
               likovniki v svojem prejšnjem življenju vem kako zelo težko je njihovo uveljavljanje
               na tem trgu, tudi na tem našem popolnoma nedelujočim trgu umetnin oziroma umetniškem
               in zato jaz mislim, da nek pozitivni učinek mora imeti kljub temu, da ste morda
               nekateri skeptični, ampak jaz mislim, da bo. Čeprav pa po drugi strani spet
               ugotavljam, da bodo s priporočili verjetno likovniki težko živeli, ampak jaz sem
               vesela, če bo to družbeno zavedanje za pomen umetnosti in pa v pomenu lepega postalo
               vedno večje in če bo k temu prispeval ta zakon, toliko bolje.</p>
               <p>Hvala lepa.</p>
            </sp>
            <sp xml:id="SDT7-OZK-redna-25-2017-10-04.sp29">

               <speaker>PREDSEDNIK DR. DRAGAN MATIĆ:</speaker>

               <p>Hvala.</p>
               <p>Jaz bi samo pripomnil, da državnih investicij vendarle spet ni toliko malo. Ne bodo
               samo priporočila verjamem, da bo tudi konkretna izboljšava za likovne umetnike.</p>
               <p>Besedo ima Branislav Rajić.</p>
            </sp>
            <sp xml:id="SDT7-OZK-redna-25-2017-10-04.sp30">

               <speaker>MAG. BRANISLAV RAJIĆ (SMC):</speaker>

               <p>Hvala.</p>
               <p>Dober dan vsem.</p>
               <p>Umetniški delež v javnih investicijah datira še v čas antike in ta praksa, ki se je
               takrat začela se je krepila skozi renesanso preko baroka do klasicizma in celo v
               socializmu. Takrat smo imeli več javnih investicij v umetniška dela. Ko je nastopila
               tranzicija, ta je v svoji neobčutljivosti za pomen lepote in sklade v prostoru
               izvedla lahko rečem kastracijo umetniškega deleža iz javnih investicij in zdaj smo
               končno na tem, da popravimo to krivico. Ker sedanji Vladi kot vemo je uspelo izvesti
               pomembno in lahko tudi rečem popolno konsolidacijo stanja po krizi, zato je nastopil
               čas, da se umetniška dela začnejo sistematsko postavljati. Prvo ustvarjati, nato
                   pa postavljati v
               javni prostor. V tem vidim priložnost za vse umetnike sploh pa za mlade, za
               talentirane, za prekarne, za samozaposlene predvsem za zagnane. Ne morem mimo
               obžalovanja, tu se bom še enkrat jaz oglasil, da obžalovanje, da so župani ta predlog
               zakona zavrnili in da smo v želji, da zakon vendarle speljemo na pot v življenje pač
               soglašali s tem, da ostanejo ta priporočila. Zdaj, ko gre za občinski nivo jaz tu
               vidim eno nezmožnost, da se izstopi iz teh okvirjev tranzicijske izključljivosti in
               skoraj fobičnega negiranja pomena umetniškega dela. Ampak upam, da bodo priporočila
               tudi pri nekaterih županih zalegla, ker investicij vendarle ni toliko, veliko je tudi
               v infrastrukturo, v to ne sodijo investicije umetniška dela, tako da mislim, da bo le
               prišlo do tega, da se tudi na nekih občinskih investicijah zgodi kakšna lepa umetnina
               in ostane za naslednjih 100, 200, 600 let.</p>
               <p>Naša družba je ponovno zrela za nadaljevanje te civilizacijsko utečene poti puščanja
               sledi v prostoru in predvsem z umetniškimi deli. Strinjali se bomo, da koda našega
               bivanja danes in v tem življenju ne bodo parketi, ne okna in ne stavbe, ne marmor, ki
               je tam vgrajen, ampak nekaj večjega, nekaj kar pomeni umetnost in kar bo prepoznavno
               nekim drugim rodovom. Veseli me, da bodo v prihodnje javne prostore in objekte
               zaznamovale skulpture, reliefi, intermedijske umetnine ali umetnostne stvaritve, tudi
               grafiti. Nenazadnje rad bi tudi pri novih stavbah vrtca videl, da so lutkarji
               ustvarili ene skulpture, ki stojijo in zaznamujejo lepoto enega prostora primerno
               otrokom, ki recimo imajo tudi težavo, ko pridejo v vrtec praviloma in lažje se
               navežejo, če imajo en tak simbol, znak ali tudi kvoto. Mislim, da se bomo s tem tudi
               ljudje, domači in obiskovalci navezali na prostor, da bomo ustvarili simpatijo in
               nenazadnje navado, da se vračamo tja, kjer nam je lepo. To bo tudi pomenilo krepitev
               likovne in splošne kulture ne samo otrok in mladine, ampak tudi tisti, ki so malo
               manj občutljivi za to. To so postopki kateri pomagajo v tem primeru.</p>
               <p>Jaz bi se tudi izrekel tudi glede 97.b člena kateri omenja izjeme, kjer ni potrebno
               ukrepati po tem predlogu zakona. Ne zdi se mi prav, da so omenjeni mejni prehodi.
               Mejni prehod predstavlja vrata v državo in vsak, ki se pelje iz Maribora proti
               Gradcu, čeprav ta mejni prehod nekaj časa ni funkcioniral sedaj pa spet funkcionira.
               Tisti mobil, ki je nad celotnim mejnim prehodom vseeno pomeni en lep znak. Avstrijci
               so se malo bolj potrudili, da pokažejo, poglejte, mi zmoremo še to. Mi bi tudi to
               zmogli, tako da mislim, da bi, če bo zgodovina nanesla, da moramo graditi mejne
               prehode ali kakorkoli, da jih moramo obeleževati, da je, potem potrebno, predlagam,
               da bi te mejne prehode črtali, ker mislim, da je zelo pomembno, da bi se na vstopu v
               državo pojavila ena umetnina recimo to je res ta pravo mesto.</p>
               <p>Na koncu bi povedal nekaj. Vsak ta zakon ima prehodne določbe in globe in nekaj o
               kršitelji. Jaz bi eno besedo o kršiteljih. Nekoč, ko bomo še bolj razvita družba in
               še bolj senzibilna za umetnost na nivoju celotne populacije bi bilo dobro, da kot
               ukrepe za kršitelje namesto denarne globe ali skupaj z denarno globo po vzoru na
               prometne prekrške, prepišemo še obvezen denimo 30-urni tečaj slikanja, kiparjenja,
               oblikovanja, ker če je obrodilo sadove v prometno prekrškovni zakonodaji ne vidim
               zakaj ne bi v kulturni.</p>
               <p>Hvala.</p>
            </sp>
            <sp xml:id="SDT7-OZK-redna-25-2017-10-04.sp31">

               <speaker>PREDSEDNIK DR. DRAGAN MATIĆ:</speaker>

               <p> Besedo ima Violeta Tomić.</p>
            </sp>
            <sp xml:id="SDT7-OZK-redna-25-2017-10-04.sp32">

               <speaker>VIOLETA TOMIĆ (PS Levica):</speaker>

               <p>Hvala za besedo.</p>
               <p>Pozdravljam vse prisotne, ministra in vse vabljene.</p>
               <p>Jaz bom predstavila stališče svoje poslanske skupine Levica. Mi seveda ta ukrep toplo
               pozdravljamo, imeli smo podobno In mi seveda ta ukrep toplo pozdravljamo. Imeli smo podobno idejo tudi
               v našem programi, ampak ker smo mi premajhni, da bi lahko kakorkoli vendarle neke
               tektonske spremembe povzročali, smo veseli, da je največja koalicijska stranka SMC ta
               predlog vendarle vložila in tukaj uživa našo podporo seveda z nekaterimi pomisleki in
               dodatki.</p>
               <p>Skratka, vsi se strinjamo, da je pozitivnih učinkov tega predloga res veliko in tukaj
               se strinjam z vsemi razpravljavci in ne bom nikakor polemizirala z nikomer. Vendar pa
               takšni projekti seveda ne smejo financirati zgolj ozkega kroga umetnikov in kulturnih
               delavcev in ne sme biti ta ukrep tudi nadomestilo za druge sistemske načine
               financiranja umetnosti temveč mora ostati samo njegovo dopolnilo. Skratka, proračun
               Ministrstva za kulturo s takšnim ukrepom ne sme izgubljati sredstev in pri tem bomo
               pri vsakoletnem sprejemanju proračuna zelo bedeli nad tem. Skratka, preden pa se
               opredelim do predlaganih amandmajev, pa mi dovolite, da tudi jaz povem nekaj o
               kulturi in umetnosti.</p>
               <p>Skratka, tako kot je kolega Rajić rekel vsi pametni oblastniki od antike pa verjetno
               tudi prej so vlagali v umetnost in to je tisto, kar je za njimi ostalo. Ni ostal
               denar, ni ostala valuta ostali so umetniški, kulturni spomeniki, ki so bogatili ne
               samo njihovo življenje, ampak tudi življenje tistih, ki so prišli za njimi in še
               dandanes lahko uživamo v njih. Tudi v naši recimo novejši zgodovini, se pravi, celo v
               socializmu kot pravi kolega Rajić, jaz se tega obdobja spomnim kot zelo prijaznega za
               umetnost. V tistem obdobju sem ustvarjala na področju kulture in moram reči, da ni
               bilo te socialne stiske tudi med samostojnimi kulturnimi ustvarjalci kot se zdaj
               srečujejo z njo in je res nedopustna. V času enobeja sta kultura in umetnost pomagali
               simbolizirali upor proti fašizmu in nacizmu, potem v času vzpostavitve nove
               socialistične družbe v povojne obdobju sta prispevali k višjemu družbenemu standardu,
               vpetosti v mednarodno okolje in razvoj v sodobno družbo. V 80-ih letih pa sta bili
               nekako pomembni za dvig demokratične zavesti, spomnimo se alternativne umetnosti,
               gibanj, NSK-ja itd… Skratka, preteklosti se ne spominjamo samo po političnih dogodkih
               oziroma mnogo manj, spominjamo se po kulturnih, umetniških dogodkih, ki so ta obdobja
               spremljala in zato seveda je izjemno nujno, da ustrezno skrbimo za to kulturno
               umetniško dediščino. Skratka, danes področje kulture premore kar nekaj vrhunskih
               ustvarjalcev, producentov in institucij, ampak opažamo na žalost, da se z njihovimi
               uspehi državne elite in politiki kitijo, vendar pozabljajo na vsakodnevno preživetje
               teh ljudi. Kulturna politika se seveda mora zavzemati za potrebe vsega prebivalstva
               in si prizadeva za čim večjo vključenost pri njenem soustvarjanju, kajti zato se tudi
               v Levici zavzemamo za stabilno javno financiranje kulture in absolutno nasprotujemo
               njeni privatizaciji. Skratka, pomembno je ohraniti raznolikost kulturnih producentov
               in normalne pogoje dela za vse ustvarjalce v kulture, ki bodo za svoje delo prejemali
               primerno plačilo in imeli zagotovljeno socialno varnost. Skratka, kot sem že rekla,
               se politični razred in družbene elite spomnijo in se naslajajo nad uspehi umetnosti
               in ponosno govorijo o njenih dosežkih in pomenu, ki ga ima kultura za nacionalno
               državo največkrat enkrat na leto na kulturni praznik, vendar ustvarjalci morajo
               živeti čisto vsak dan.</p>
               <p>Skratka, žalostno je, da so v vsakdanjem življenju umetniki predvsem ti, ki so na
               samostojnem trgu podvrženi životarjenju. In to, kar smo rekli je v zadnjih 30-ih
               letih neoliberalne politike so vsi ustvarjalci v kulturi podvrženi trgu, trg pa ne
               obstaja, to je problem. In tako kulturni delavci delajo v prekarnih pogojih dela in
               zelo težko ohranjajo
               že samo življenje, kaj šele kvalitetne izdelke. Izmučeni ustvarjalci, ki živijo v
               popolnoma nedostojnih razmerah res ne morejo opravljati svojega dela tako kot je
               treba. Tukaj je najbolj pereč problem samozaposlenih v kulturi, najhujše je seveda za
               mlade ustvarjalce, ki komaj vstopajo na ta tako imenovani trg dela v neliberalni
               mantri predvsem pa za ženske. Kot je prej omenila tudi predstavnica NSK-ja, tukaj je
               likovna umetnost še posebej zapostavljeno področje, ker kot rečeno za njih trg ne
               obstaja, vse druge umetniške zvrsti se lahko nekako nekje znajdejo.</p>
               <p>Skratka, v preteklosti so zasebna in javna podjetja, oziroma ustanove v večji meri
               kupovale umetnine in ponekod ustvarile cele zbirke in to je zadnje čase zamrlo.
               Obvezni delež za umetnost pri investicijah je veljal v času socializma in ravno
               podobnim ureditvam in praksam iz preteklosti se imamo sploh zahvaliti, da se danes
               lahko hvalimo s čudovitimi kulturnimi spomeniki. Jaz sem mnogo let stanovala na
               Miklošičevi in vedno, ko sem hitela v gledališče v službo in gledala bolj v tla sem
               se čudila kaj počnejo turisti, ki so vsi gledali gor in, ko dvigneš pogled vidiš
               kakšne čudovite stavbe so na Miklošičevi. Tukaj samo kot primer naj izpostavim stavbo
               glavne Zadružne zveze, ki je nastajala med leti 1954 in 1955, kjer gre pravzaprav za
               prvi primer tega, o čemer danes govorimo, ko se je odstotek investicije namenil za
               likovna dela. Rezultat tega je kopica izjemnih umetniških del znanih slovenskih
               umetnikov, ki krasijo to eno samo stavbo. Naj omenim, bronasta vrata na dvorišče,
               bakreni ščiti, reliefne skulpture, mozaik, poslikava stropa in vse to je delo znanih
               umetnikov tistega časa: Stojana Batića, Bogdana Groma, Vladimire Bratuš, Lojzeta
               Spacala, Ivan Seljak Čopič, France Mihelič… Skratka, uspešne likovne in grafične
               zbirke so v času socializma rastle tudi v uspešnih podjetjih: Gorenju, Krki, Leku in
               seveda v bankah. Jaz se spomnim, moj nekdanji cimer, pokojni Lojze Logar, kamorkoli
               sem prišla na banko, pa sem videla njegovo delo in to se mi je zdelo prav nekaj
               domačega, toplega in pravilnega. Zdaj pa se dogaja, da te banke, ki smo jih tako
               rekoč prodali odhajajo z umetniškimi deli. Minister se bo spomnil mojega poslanskega
               vprašanja na eni od sej - kaj se bo zgodilo z baje neprecenljivo zbirko, ki je v Novi
               ljubljanski banki? - vemo, da se je mariborska umetnostna galerija zelo zavzemala, da
               bi dobila Factor banko v umetniško zbirko, ki je tam in isto se zgodi z zbirko Nove
               ljubljanske banke, ki je po mnenju strokovnjakov, ki tukaj sedite, neprecenljiva.
               Skratka, če prodajamo banke res ni potrebno še naše kulturne dediščine.</p>
               <p>Skratka, kaj hočem reči. Umeščanje likovne umetnosti v strukture zgradbe in
               arhitekture je smiselno, ker je logično, da arhitektura tudi sodi v domeno likovne
               umetnosti in zato se jo opremlja z likovnimi deli. Glasbeniki imajo nek svoj trg,
               sicer tukaj vemo, da so vedno problemi okrog SAZAS-a, vendar nekako delijo sredstva.
               Potem, literatura ima knjižnico nadomestilo, medtem ko likovna umetnost ta trenutek
               nima ničesar. In ta trenutek traja že dolgo, od osamosvojitve smo se res mačehovsko
               obnašali do likovnih umetnikov. Seveda s tem predlaganim ukrepom bi zagotovili javno
               podporo likovnim umetnikom. Zdaj razni pomisleki, ki smo jim pa priča glede tega
               govorijo pa o tem kakšno vrednost kot družba vendarle dajemo umetnosti in to je ne
               najboljše.</p>
               <p>Zdaj, če naj grem do, da se opredelim do amandmajev. Predlogi amandmajev, ki jih
               imamo pred sabo v večjem delu izboljšujejo predlog zakona in bolj jasno določajo kako
               bodo razporejena sredstva,  ki so namenjena umetnosti in kakšen je postopek izbora umetnikov in
               dajejo predlog bolj pregleden in v praksi bo lažje uresničljiv. Vendar pa moram reči,
               da vsebinsko amandma k 1. členu bolj natančno k tretjemu odstavku novega 79.a člena
               predlog vsebinsko bistveno spreminja. Koalicija je očitno podlegla močnemu
               nasprotovanju občin, lokalnih skupnosti, ki v predlogu na žalost vidite samo še en
               dodaten in nepotreben strošek. Mi v Levici smo nad tem izjemno razočarani in zdi se
               nam, da bi moral biti razočaran tudi predlagatelj predvsem pa likovniki, kajti s tem
               se jim ožijo možnosti. Občine, kot je rekel predsednik Matić, zakon jim ne zavezuje,
               jim pa dovoljuje, da ta delež porabijo. V čem pa je, potem pridobitev? Žal koalicija
               vedno ostane na pol poti, kajti v času današnjem, kjer je denar najvišja vrednota jaz
               močno dvomim, da bo nekdo dobrovoljno dodal neka dodatna sredstva. Rečeno je bilo, da
               ukrep ne bo imel centralizacijskih učinkov. Mislim, to bi držalo, če bi odbor sprejel
               prvo rešitev, ki ji predvideva tudi investicije lokalnih skupnosti. S tem amandmajem
               pa je ta predviden samo za državne investicije in torej bo ta ukrep veljal predvsem v
               centru in se centralizacijskemu učinku nikakor ne bo mogel izogniti. Strinjam se z
               ministrom, da je strošek res dejansko majhen. Pri milijonski investiciji gre za borih
               10 tisoč evrov za dvig, za dejanski dvig kvalitete določenega objekta. S tem se
               pričakovani pozitivni učinki močno omejijo, saj so občine nosilke večine investicij,
               za katere naj bi ta zakon veljal.</p>
               <p>Dovolite mi, da naštejem nekatere pozitivne učinke, ki smo jih mogoče premalo
               poudarili in ki jih ta zakon lahko prinese tako umetnikom kot širši javnosti in v
               zadnji instanci tudi občinam. Skratka, aktivni umetniki, ki sicer delujejo na dokaj
               skromnem trgu pridobijo možnost dela prek javnih razpisov in natečajev, ki so sicer
               zelo omejeni in redki. Bogatijo delovne izkušnje z vključevanjem v nove bolj
               velikopotezne ustvarjalne možnosti zlasti pri zagotavljanju novih storitev v
               urbanizmu, arhitekturi, krajinski arhitekturi, gradbeništvu ter pri zunanjem in
               notranjem opremljanju prostorov. Ustvarjalke in ustvarjalci imajo več možnosti za
               delo in preživetje. Oživitev trga umetnin, ki je dejansko ta trenutek mrtev bolj
               pozitivno vrednotenje javnih površin, kultiviranje prostora, demistifikacija
               umetnosti in približevanje ustvarjalnosti ljudem. Spoznavanje del sodobnih umetnikov,
               nova kvaliteta bivalnega okolja, možnost odprtega javnega, tudi kritiškega dialoga.
               Sprejemanje umetnikov in prepoznavanje vloge v umetnosti, krepitev skupnosti in
               ustvarjanje novih oblik sobivanja in sooblikovanja javnih prostorov. Vzpostavljanje
               večjih pripadnosti in identifikacije. Izboljšanje delovnega vzdušja javnih
               uslužbencev in s tem delovne učinkovitosti, spodbujanje in promocija arhitekture,
               krajinske arhitekture, dediščine in umetnosti na sploh. Skratka, na žalost lokalne
               skupnosti ne prepoznajo vseh načinov, na kateri bi uvedbo umetniškega deleža
               obogatila lokalno skupnost kot celoto. Skratka, poudarjam, da absolutno več lokalne
               skupnosti pridobijo kot izgubijo. Ko je tukaj že gospod Orešek, podžupan občine Ptuj,
               ga moram okrcati, kajti na mizo smo dobili tudi informacijo, da ste ignorirali 2
               tisoč 500 podpisov lokalnega prebivalstva, ki želi zaščiti starodavna drevesa in ste
               imeli seje o tem za zaprtimi vrati. To se mi zdi nedopustno in tudi o tem bomo morali
               spregovoriti tukaj v Državnem zboru. Kultura in krajina je zelo širok pojem.</p>
               <p>Skratka, namesto oženja predlogov, v Levici zagovarjamo razširitev ukrepa tudi na
               zasebne investicije. In skladno s tem, kar je predlagala Mestna občina Ljubljana, bi
               morali ta predlog dopolniti na način, da se tudi zasebnim investitorjem naloži ista zakonska
               obveznost, zato bomo do plenarne seje v Levici razmislili na kakšen način bi lahko v
               zakon vključili tudi zasebne investicije. Vemo, da je to težji problem, se zavedamo
               tega, ampak smiselnost obveznega umetniškega deleža v zasebnih investicijah vidimo
               predvsem tam, kjer zasebni investitor gradi objekte, ki so namenjeni in dostopni
               splošni javnosti torej razne trgovine, nakupovalne centre, poslovalnice in podobne.
               Zato napovedujem, da bomo do plenarne seje Državnega zbora pripravili amandmaje, ki
               bodo v predlog vključili tudi nekatere kategorije zasebnih investicij in tukaj res
               pričakujemo, da nas boste podprli, kajti gre za skupni interes in skupno dobro.</p>
               <p>Skratka, na tem mestu me zanima tudi, ali je predlagatelj morda razmišljal o tem, da
               bi sredstva za umetniški delež lahko namenili tudi veliki trgovci, katerih trgovine
               se, kar nenadzorovano razraščajo po Sloveniji? Ali bi veljal tudi pri velikih
               investicijah v nakupovalna središča in druge podobne komplekse lahko ta predlog,
               kajti s tem bi, mislim da, naši ustvarjalci pridobili še več?</p>
               <p>Hvala za vašo pozornost.</p>
            </sp>
            <sp xml:id="SDT7-OZK-redna-25-2017-10-04.sp33">

               <speaker>PREDSEDNIK DR. DRAGAN MATIĆ:</speaker>

               <p>Hvala gospe Violeti Tomić.</p>
               <p>Nekoliko moram komentirati.</p>
               <p>Jaz ne verjamem, da državne investicije, da bi bile manjše kot so lokalne. Mislim, da
               državne investicije vseeno prevladujejo, ko govorimo o javnih investicijah se pa
               strinjam, jaz sem tudi recimo temu razočaran nad reakcijo večine lokalnih skupnosti.
               Je pa treba poudariti, da vendarle niso vse lokalne skupnosti tiste, ki so
               nasprotovale temu. Mestna občina Ljubljana, kot ste omenili, je že ena od teh, ki ta
               ukrep do neke mere je že do sedaj tu in tam uveljavljala, upam pa, da sedaj, ko bo ta
               zakon sprejet, da bo tudi dosledno uveljavljala in ona in še kakšna druga, zlasti
               mestna občina, kjer je vendarle mogoče tudi ta zavest v tej funkciji umetniškega
               deleža v smeri obogatitve kulturne ponudbe in kulturnega turizma zelo pomembna.</p>
               <p>Rad bi poudaril, da ko govorimo o zasebnem investitorju zakon seveda predvideva tudi
               projekte javno-zasebnega investicijskega partnerstva, ki so zavezani k umetniškem
               deležu. Da bi pa zakon sam posegel v neke zasebne investicije se pa meni osebno zdi,
               da že samo področje in kot tudi naziv zakona, Zakon o uresničevanju javnega interesa
               na področju kulture, morda vendarle ni najbolj primerno mesto. Bolj primerno bi bilo
               poiskati tisto, o čemer so govorili tudi nekateri od vabljeni - kako poskušati
               stimulirat zasebne vlagatelje z določenimi davčnimi olajšavami oziroma z, to bo
               verjetno tudi Ministrstvo za kulturo lahko povedalo, kako razmišlja v tej smeri
               zlasti, ker je bilo slišati, da je Zakon o mecenstvu tisti, ki bo prišel na dnevni
               red.</p>
               <p>Skratka, te zadeve, ki se usmerjajo v smislu, da bi zavezali pa neke velike trgovce,
               da morajo zaradi tega, ker gradijo pač svoje trgovske centre zdaj tukaj namenjati
               obvezen delež za umetnost. Jaz sicer pravnik nisem, ampak zdi se mi, da bi lahko
               mogoče tukaj trčili tudi na kakšna ustavna načela o svobodni gospodarski pobudi in
               vse ostalo, ker pač naš pravni sistem in okvir predvideva. Tako, da je vsa stvar, ki
               jo predlagate meni blizu. Tudi sam bi rad razmišljal o njej, vendar je seveda tukaj
               treba iskati tudi načelo sorazmernosti in neke vrste moramo ostati v okviru nekih
               ustavnih načel in pravnih norm. Seveda bomo z zanimanjem tudi brali vaš amandma, ki
               ga napovedujete in verjetno bo tudi Zakonodajno-pravna služba povedala koliko je
               skladen s pravnim redom. Verjetno bomo o tem imeli še priliko tudi na plenarni seji
               izmenjati stališča in se opredeliti, vsekakor pa tudi že prej, ko ga bomo dobili na
               mizo.</p>
               <p>Toliko za enkrat glede tega.  Zakonodajno-pravna služba, izvolite.</p>
            </sp>
            <sp xml:id="SDT7-OZK-redna-25-2017-10-04.sp34">

               <speaker>MIRA PALHARTINGER:</speaker>

               <p>Hvala lepa.</p>
               <p>Čisto na kratko. Zgolj toliko bi rada povedala, da se strinjam, da bi neka širitev te
               vsebine in uvajanje neke obveznosti zasebnim investitorjem lahko pomenila poseg v
               svobodno gospodarsko pobudo. S tega vidika, bi tudi mi izrazili neke zadržke do take
               rešitve.</p>
               <p>Hvala.</p>
            </sp>
            <sp xml:id="SDT7-OZK-redna-25-2017-10-04.sp35">

               <speaker>PREDSEDNIK DR. DRAGAN MATIĆ:</speaker>

               <p>Besedo ima Jani Möderndorfer.</p>
            </sp>
            <sp xml:id="SDT7-OZK-redna-25-2017-10-04.sp36">
               <speaker>JANI (JANKO) MÖDERNDORFER (PS SMC):</speaker>
               <p>Hvala lepa. V bistvu danes nisem imel namena razpravljati, zaradi tega, ker že ves
               čas poslušam same hvale in pravzaprav en tak slavospev tem spremembam zakona. Sedaj
               se lahko vprašamo dvoje: »Ali res vsi tako iskreno verjamemo v to, kar mi je
               nenavadno za Državni zbor, ali pa je to problem, zaradi tega ker razen Združene
               levice iz opozicije sploh nobenega ni tukaj danes?« Se opravičujem, tebe pa sploh
               nisem videl, ampak ti si tista zdrava opozicija še. Se opravičujem Mirjam, nisem
               mislil na tebe.</p>
               <p>Ampak ne glede na to, zdi se mi, da pa je kljub temu bilo danes izrečenih nekaj par
               stvari, ki mislim, da so preveč posplošene. Sam osebno moram reči, da lokalne
               skupnosti ne jemljem kot neke zaviralce v razvoju na področju kulture, daleč od tega,
               imajo pa en drug problem, to je pa ta večni mačehovski odnos enega pola do drugega
               pola, se pravi, država lokalna skupnost, kjer se pač enostavno v istem prostoru obe
               strani borita za svoj prostor in nenazadnje za finančni del pogače. Če ves čas radi
               rečejo kulturniki pa tudi sami dostikrat uporabljamo in ko se pogovarjamo o
               avtonomiji kulture, se moramo zavedati, da obstaja tudi avtonomija lokalne skupnosti
               in, da te stvari je prav, da na lokalni skupnosti sami določajo. Seveda je pa druga
               zgodba, ko govorimo o javnem interesu, tukaj pa jaz vidim ta pristop spremembe
               zakonodaje, kjer pa na nek način ureja nekaj kar se je v nekaterih občinah že
               dogajalo. Vprašanje pa je, ali se je dobro izvajalo oziroma kvalitetno oziroma sedaj
               imamo vsaj neke vrste način kako lahko pridemo do tega, da pridemo do, bom rekel,
               nekih boljših kvalitetnih premikov. Ne bi se čisto strinjal kaj je bilo prvo v
               Sloveniji, kar se tiče umetnosti oziroma kdo je kje kaj investiral. Še posebej pa
               tudi ne bi pristal tako na posplošene izjave, kar se tiče zasebnega sektorja,
               predvsem tukaj mislim banke, ko se govori o likovnih delih in njihovo vlaganje in
               potem prodajanje banke in kam bodo te umetnine šle. Oprostite, banke v prvi vrsti so
               v umetnine vlagale ne zato, ker bi jim bilo toliko do umetnine, ampak zaradi tega,
               ker so to gledale kot naložbo, ker so bankirji to, se opravičujem, ampak dajmo to
               realno gledati to, kakšnega prav posebnega umetniškega navdiha tam noter ni bilo, pa
               ne mislim v umetniških slikah, ampak v tistih, ki je kupoval te umetnine. Je pa znal
               seveda ceniti in preceniti kaj je treba in kaj se splača kupiti, zato da bo
               dobro.</p>
               <p>Kakorkoli, nikoli ne bom podpiral, da se zapoveduje zasebnemu sektorju kdaj in na
               kakšen način mora kaj vlagati v kulturo. To je slabo, to je slabo zaradi tega, ker
               potem se dela na silo nekaj in ni nujno, da je to tudi dobro. Bom pa vedno pozdravil
               predloge v tisti smeri, ki gredo predvsem kako dati neke spodbude, da bi se to
               splačalo nekomu, da bi to videl kot priložnost ne samo kot svoj prispevek kot radi
               rečemo, družbeni odgovornosti in tako naprej, ampak bom rekel, nek osebnosti razvoj,
               da prepozna lastnik, da je to dobro, da se to naredi in na ta način spodbuja in
               nenazadnje se tudi pohvali, da je on eden izmed tistih, ki to počne.</p>
               <p>Kar se tiče trgovcev, jaz mislim, da je tukaj velika odgovornost predvsem tudi na
               projektantih. V končni fazi, ko projektira in predlaga investitorjem kako naj zgleda
               prostor in tudi, da zna se branit in utemeljevati, ko mu investitor krči ta njegov
               vložek, komu predlaga določene rešitve o urejanju prostora, ko načrtuje trgovski
               center in vse ostalo, ne. Govorim o kiparskih izdelkih, govorim o plastikah, skratka
               govorim o ornamentih kako naj bi izgledale te trgovske hiše. Ne tako kot danes, ko
               pravzaprav vidimo, da so neke montažne zgradbe s štirimi stranmi in pravzaprav so to
               zgradbe, ki najhitreje  nastajajo, še posebej ob dejstvu, da smo tretja država v Evropa, ki
               ima največ trgovskih centrov na število prebivalcev. To je grozljivo postalo v tem
               prostoru. Te trgovske hiše postale že prav neugledne. Ne smemo biti pa tako krivični,
               če pogledamo v Ljubljani BTC, bomo videli, da je to eden tistih, bom rekel,
               prostorov, ki pravzaprav v plastike največ namenjajo pa kakorkoli to gledamo, dejstvo
               je, da to je. Nenazadnje ne samo v tem prostoru, še kje drugje. Mislim da, če se ne
               motim, bo sedaj novembra na znanem spomeniku postavljeno, kar nekaj lepega, kar
               seveda je dobrodošlo za vse.</p>
               <p>Sedaj, če se vrnem nazaj na lokalne skupnosti. Bi rad omenil predvsem to, da ni
               Ljubljana samo tista, ki je to začela ali pa počne, zato ker ima veliko denarja. Kar
               nekaj drugih občin in mest je, ki je namenilo kar nekaj sredstev za to, da se danes
               lahko pogovarjamo o tem, da so neki napredki na tem področju. Ta zakon sem prepričan,
               sprememba zakona bo pripeljala do tega, da bo bistveno večji razmislek občinskih
               svetov v vseh občinah, ko se bodo odločali za investicije, da se bodo spomnili tudi
               na to, kar pomeni k svoje vrste popularizacije tega, zato je za pozdraviti tako
               odločitev.</p>
               <p>Škoda, ker nismo tega že prej naredili. Vemo, da je naša bivša kolegica Majda Širca
               že pripravljala nekaj v tej smeri, ta zakon v bistvu nadgrajuje tisto idejo iz tistih
               časov, kar se samo za pozdraviti, zato sicer podpiram. Me pa zanima, kakšna bo
               razprava na plenarnem zasedanju, kajti takrat pa bo prisotna tista opozicija, ki bo
               govorila samo še o kapitalu in ničemer drugem.</p>
               <p>Hvala.</p>
            </sp>
            <sp xml:id="SDT7-OZK-redna-25-2017-10-04.sp37">

               <speaker>PREDSEDNIK DR. DRAGAN MATIĆ:</speaker>

               <p>Besedo ima Marija Bačič.</p>
            </sp>
            <sp xml:id="SDT7-OZK-redna-25-2017-10-04.sp38">

               <speaker>MARIJA BAČIČ (PS SD):</speaker>

               <p>Hvala za besedo gospod predsednik.</p>
               <p>Lepo pozdravljeni tudi vsi v mojem imenu.</p>
               <p>Torej, prepričana sem, da v tej dvorani ni nikogar, ki ne bi podpiral ukrepov za
               izboljšanje položaja kateregakoli dela kulturnega sektorja. Razlikujejo se le
               pristopi in načini. Sama delim oceno pomena ukrepa obvezujočega odkupa za likovne
               umetnike in likovno umetnost na sploh, pri čemer se je treba zavedati, da so tudi
               drugi deli umetnosti podhranjeni in rabijo sistemske ukrepe. V Poslanski skupini
               Socialnih demokratov sicer nismo pristopili k sopodpisu Predloga novele Zakona o
               uresničevanju javnega interesa s podobnimi ustavno pravnimi opozorili, ki jih je v
               svojem mnenju navedla tudi Zakonodajno-pravna služba Državnega zbora.</p>
               <p>Za nas je bilo seveda ključno vprašanje poseganja v pristojnost lokalne skupnosti, v
               njihovo samostojnost urejanja zadev. Kot Državni zbor jim pravzaprav ne smemo
               narekovati kaj in kako v obsegu naj delujejo in pri tem ne namenimo določenih
               proračunskih sredstev.</p>
               <p>Zavedam se pa, tako kot so že predhodniki pred mano govorili, da so občine v bistvu
               različne. Ene veliko prispevajo v umetniška dela. Če nenazadnje povem je občina
               Murska Sobota v zadnjem času odkupila skulpture bivše tovarne Mura, ker veste, ko so
               bili dobri časi in je Mura zelo dobro gospodarila je temu umetniškemu delu namenila
               izredno veliko sredstev. In seveda sedaj, ker so v stečaju si je mestna občina to
               dovolila in kupila in danes te skulpture so po celi Murski Soboti in obogatujejo našo
               občino. Tako da menim, da vse občine niso, nimajo odklonilnega pristopa do umetnosti.
               Ker sem se veliko pogovarjala z župani in pravijo, da veliko vlagajo v kulturo.
               Vendar nekako niso želeli, da se jih zavezuje, ampak sedaj, ko je v amandmaju
               odpravljeno, da se dovoljuje menim, da bodo lažje temu sledili in kot je že bilo
               povedano, da se bodo prav gotovo pridružili temu, da bodo zavode, ki jih bodo tudi
                  gradili,
               investirali in opremljali z kulturnimi umetninami.</p>
               <p>Glede na to, da so predlogi amandmajev v večini, torej sledijo opozorilom
               Zakonodajno-pravne službe, bom seveda ta predlog z veseljem podprla. Seveda pa, če so
               pa še kakršnekoli nejasnosti pa upam, da do seje Državnega zbora odpravimo tudi.</p>
               <p>Podpiram ta zakon in upam da ga bomo sprejeli.</p>
               <p>Hvala.</p>
            </sp>
            <sp xml:id="SDT7-OZK-redna-25-2017-10-04.sp39">

               <speaker>PREDSEDNIK DR. DRAGAN MATIĆ:</speaker>

               <p>Želi še kdo od članov odbora razpravljati? <stage>(Ne.)</stage></p>
               <p>Gospod s ptujske občine želi še enkrat besedo.</p>
            </sp>
            <sp xml:id="SDT7-OZK-redna-25-2017-10-04.sp40">

               <speaker>GORAZD OREŠEK:</speaker>

               <p>Samo dopolnil bi rad, ker pač sem bil tudi neposredno izzvan.</p>
               <p>Sedaj tukaj, če malo površno poslušam v bistvu se želi prikazati kot občine tiste, ki
               so nekakšen zaviralec. Kar se tiče Ptuja moram ostro nasprotovati, da temu zagotovo
               ni tako. Če se samo dotaknem, kaj na Ptuju vse počnemo v zadnjem letu.</p>
               <p>Naredili smo galerijo, odpiramo prodajno galerijo, imamo mestno galerijo, imamo salon
               umetnosti. 120 tisoč evrov letno namenjamo samo programskim sredstvom, kar se tiče za
               določene panoge umetnosti. Če sedaj razmišljam pri milijonu je to 10 tisoč, potem bi
               mi morali imeti 12 milijonov investicij. Zraven tega, ko se pogovarjamo o privat
               sektorju. Privat sektor še vsaj enkrat toliko nameni kulturi, se pravi, da bi morali
               imeti 24 milijonov investicij, to je letni proračun Mestne občine Ptuj. Tako da, ne
               govoriti, da smo zaviralci. Mi samo ne želimo biti zavezani k nečemu brez, da se
               definira vir, prosim razumite to. Jaz čisto razumem, da se pogovarjamo o 1 %, ampak
               to ni edini procent o katerem se pogovarjamo, procent. Procent in procent in procent
               in se nabere par procentov in tu pa je težava. Tako da, zato opozarjamo vedno ko je
               kaj takšnega definirajte še vir od kot bomo to pokrivali.</p>
               <p>Sedaj pa samo še gospe Tomić, ker me je čisto osebno pač izzvala. Gospa Tomić jaz se
               pač ne morem strinjati s tem, kar ste rekli, lahko me okrcate kolikor želite, ampak
               naš prostor na Ptuju bomo urejali v mestnem svetu Mestne občine Ptuj in ne na podlagi
               civilnih iniciativ ne na podlagi pritiskov kakšnih poslancev ali pa Državnega zbora.
               Naš prostor kako bo urejen, bo urejen po projektih, ki smo si jih zamislili na Mestni
               občini Ptuj in ki bo dobil podporo v mestnem svetu Mestne občine Ptuj.</p>
               <p>Hvala lepa.</p>
            </sp>
            <sp xml:id="SDT7-OZK-redna-25-2017-10-04.sp41">

               <speaker>PREDSEDNIK DR. DRAGAN MATIĆ:</speaker>

               <p>Dobro, sedaj sicer Odbor za kulturo ni namenjen za polemiko s poslanci, tako da na tj
               točki bi jaz počasi zaključil razpravo.</p>
               <p>Gospod Bassin, izvolite še. Nato pa gospod Sedmak.</p>
            </sp>
            <sp xml:id="SDT7-OZK-redna-25-2017-10-04.sp42">

               <speaker>ALEKSANDER BASSIN:</speaker>

               <p>Sem prav razumel ali pa ne razumem zakona? Tuje pravne osebe, ki gradijo to ali so
               one obvezne za opremo likovno, recimo Spar? Ali je to javno-zasebno partnerstvo? To
               je izrazito pravno vprašanje, ki ga naslavljam.</p>
            </sp>
            <sp xml:id="SDT7-OZK-redna-25-2017-10-04.sp43">

               <speaker>PREDSEDNIK DR. DRAGAN MATIĆ:</speaker>

               <p>Spar verjetno kolikor jaz vem ni javno-zasebno ampak zasebna investicija. Tako da
               mislim, da Spar ne bo zavezan.</p>
               <p>Izvolite, gospod Sedmak.</p>
            </sp>
            <sp xml:id="SDT7-OZK-redna-25-2017-10-04.sp44">

               <speaker>ALEŠ SEDMAK:</speaker>

               <p>Hvala ponovno za besedo.</p>
               <p>Moram reči, da mi je v veselje, da je končno recimo se odprla debata in pogovor in da
               so se odprli vsi problemi, ker ves čas do sedaj se, kadarkoli so likovni ustvarjalci
               opozarjali na težave in probleme smo nekako bili razumljeni kot tisti, ki ves čas
               jamramo. Mi ne želimo jamrati, zato jaz tudi v začetku nisem želel izpostavljati teh
               socialnih problemov ali pa v bistvu težav recimo pri trgu likovnih del. Me pa veseli,
               da so to drugi razpravljavci recimo to omenili. Ker dejansko neka dejavnost, če nima
               svojega trga enostavno ne more delovati. Moram pohvaliti, da je to v bistvu smer
               oziroma pravi korak v pravo smer in upam, da se tudi ne bodo zadeve tukaj zaključile, ampak da bomo v
               prihodnosti recimo res našli prave ukrepe, ki bodo omogočali, da se tudi umetnost v
               Sloveniji zgodi.</p>
               <p>Hvala lepa.</p>
            </sp>
            <sp xml:id="SDT7-OZK-redna-25-2017-10-04.sp45">

               <speaker>PREDSEDNIK DR. DRAGAN MATIĆ:</speaker>

               <p>Zdaj pa zaključujem razpravo.</p>
               <p>Prehajam na glasovanje oziroma predlog amandmaja odbora za 1. člen. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(2 člana.)</stage></p>
               <p>Ugotavljam, da je amandma sprejet.</p>
               <p>Odpiram razpravo k 2. členu. Želi kdo razpravljati? <stage>(Ne.)</stage></p>
               <p>Odpiram razpravo k 3. členu. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Pričenjam z razpravo k 4. členu. Dajem v glasovanje amandma koalicijskih skupin.
               Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Sedaj je še 4.a člen. Za 4. členom je novi 4.a člen. Želi kdo razpravljati? <stage>(Ne.)</stage>
               Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>4.a člen je sprejet.</p>
               <p>Pričenjam z razpravo k 5. členu in amandmaju poslanskih skupin koalicije. Vidim, da
               ni potrebe k razpravi. Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Amandma k 5. členu je sprejet.</p>
               <p>Sedaj pa dajem še na glasovanje vse člene skupaj. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je tudi glasovanje o vseh členih pozitivno.</p>
               <p>Določiti moramo še poročevalko na seji Državnega zbora. Če se kdo javi? Janja Sluga,
               poslanka bo poročevalka odbora.</p>
               <p>S tem tudi zaključujem drugo obravnavo predloga zakona na matičnem delovnem telesu in
               s tem tudi 1. točko dnevnega reda.</p>
               <p>Vsem vabljenim se zahvaljujem za prisotnosti.</p>
               <p>Odrejam 5 minut prekinitve, da se malo prezrači prostor, potem bomo nadaljevali z
               drugo točko.</p>
               <p><stage type="time">(Seja je bila prekinjena ob 10.55 in se je nadaljevala ob 11.00.)</stage> 
               </p>
            </sp>
            <sp xml:id="SDT7-OZK-redna-25-2017-10-04.sp46">

               <speaker>PREDSEDNIK DR. DRAGAN MATIĆ:</speaker>

               <p>Nadaljujem 25. redno sejo Odbora za kulturo.</p>
               <p>Smo pri <title>2. TOČKI DNEVNEGA REDA, TO JE POROČILO O IZVAJANJU AKCIJSKIH NAČRTOV ZA
                  JEZIKOVNO IZOBRAŽEVANJE IN ZA JEZIKOVNO OPREMLJENOST SPREJETIH NA PODLAGI
                  RESOLUCIJE O NACIONALNEM PROGRAMU ZA JEZIKOVNO POLITIKO 2014-2018.</title>
               </p>
               <p>Poročilo velja za leto 2016.Poročilo ste prejeli in je objavljeno na spletnih staneh
               Državnega zbora. K točki sem vabil Državni svet, Ministrstvo za kulturo, Ministrstvo
               za izobraževanje, znanost in šport, Slovensko akademijo znanosti in umetnosti in
               Nacionalni svet za kulturo.</p>
               <p>Besedo dajem ministru za kulturo, gospodu Peršaku.</p>
               <p>AN</p>
            </sp>
            <sp xml:id="SDT7-OZK-redna-25-2017-10-04.sp47">

               <speaker>TON PERŠAK:</speaker>

               <p>Hvala.</p>
               <p>Spoštovane poslanke in poslanci!</p>
               <p>Državni zbor je kot veste sprejel Resolucijo o nacionalnem programu za jezikovno
               politiko leta 2013 in potem sta bila pripravljena in sprejeta dva akcijska načrta za
               uresničevanje te resolucije, se pravi, akcijski načrt za jezikovno izobraževanje in
               drugi za jezikovno opremljenost. Ta dva sta pravzaprav tista, ki potem konkretne
               cilje in aktivnosti za doseganje teh ciljev, ki jih je 17, vzpostavljata in tudi
               diktirata na kakšen način se te cilje in s kakšnimi sredstvi naj bi se te cilje
               dosegalo. Naj povem tudi to, da je za spremljanje uresničevanja teh dveh akcijskih
               načrtov imenovana posebna medresorska skupina, ki to spremlja in ki potem tudi, ko se
               poročilo vsakoletno obvezno pripravlja pač ti resorji sodelujejo pri oblikovanju tega
               poročila.</p>
               <p>Sedaj tisto, kar je mogoče treba na začetku povedat je to, da se ta dva akcijska
               načrta vendarle čeprav s težavami in mogoče z nezadostnimi sredstvi, ampak vendarle
               izvajata in tudi uresničujeta pravzaprav tako kot bom potem, ko bom to bolj ali manj
               taksativno naštel, vidno pravzaprav v zvezi z vsemi 17 cilji. Drugo je sedaj
               vprašanje, ali se v zadostnem obsegu in z, kot pravim, zadostnimi sredstvi. Mi tudi
               menimo, da je glede na čas v katerem živimo še posebno pozornost potrebno nameniti in
               jo tudi namenjamo v razvoju slovenščine v digitalnem okolju, ker pač danes vedno
               večji del tako populacije kot tudi ljudi, ki se strokovno ukvarjajo z različnimi
               področji in tudi s področjem jezika to dela v digitalnem okolju in zato postaja
               vprašanje pa tudi iz praktičnih vidikov. Kot vemo industrija vedno zlasti industrija
               kakšne opreme že v vedno večji meri tudi v Sloveniji proizvaja aparate ali pa stroje,
               ki pravzaprav komunicirajo s človekom tudi glasovno. Seveda, če mi ne razvijemo
               ustreznih orodij tega ni na voljo in potem se bodo na koncu, karikiram, gospodinjski
               stroji s slovenskimi gospodinjami pogovarjali po angleško ali pa v kakšnem drugem
               jeziku, čeprav bodo proizvedeni v Sloveniji, zato je to polje, da tako rečem izjemno
               pomembno. Pa tudi, zaradi tega, ker to digitalno okolje na nek način olajšuje tudi v
               mnogih primerih tudi strokovno delo in tako naprej. Kot sem rekel lahko tudi rečemo, da na nek način
               je zelo pomembno področje javne rabe slovenskega jezika pa tudi seveda jezikov
               narodnosti v javnosti. Tu je toliko bolj pomembno z vidika države, ker moramo biti
               samokritični, da včasih tudi sami ta vidik malo zanemarimo, če govorimo o državi kot
               instituciji, kar je pa seveda, potem slabo, ker vemo, da se javnost, ne samo otroci,
               tudi javnost rada zgleduje po tistih, ki jih nekako razume kot recimo ali višje ali
               nadrejene ali kakorkoli že in če država, upravni aparat ali pa kaj podobnega da je
               slab zgled, kar zadeva spoštovanje zakonodaje na tem področju je to za javnost zelo
               slab signal, tako da na to pač moramo biti pozorni.</p>
               <p>Če grem zelo taksativno po teh ciljih.</p>
               <p>Prvi cilj govori o pripravi večpredstavnostnega gradiva z informacijami o perečih
               vidikih sporazumevalnih potreb ranljivih skupin govorcev in govork. Na kratko. Tukaj
               je ukrep, pri katerem si pomagamo z uspešnim kandidiranjem ministrstva našega za
               evropska sredstva z javnim razpisom, sedaj je na voljo 500 tisoč evrov za ta
               namen.</p>
               <p>Drugi cilj oziroma ukrep priprava tistih učnih vsebin in gradiv s področja
               večjezičnosti in medkulturne komunikacije, ki po presoji nosilcev ukrepa v slovenskem
               šolskem sistemu in javnosti še niso dovolj znani in uveljavljeni. Tudi tu je, sicer
               manj sredstev, ampak vendarle je neka podpora temu ukrepu. Odvija se v obliki
               spletnega portala jezikovna Slovenija.</p>
               <p>Tretji cilj je načrt in izvedba potrebnih raziskav, usklajena med nosilci s poudarki
               na pridobivanju in analizi tistih podatkov, ki so nujni za učinkovito jezikovno
               načrtovalno dejavnost. Tudi ta ukrep, in sicer v izvedbi ministrstva našega in
               agencije za raziskovanje poteka. Oba organa sofinancirata to raziskavo jezikovna
               politika Republike Slovenije in potrebe uporabnikov.</p>
               <p>Četrti ukrep spodbujanje uporabe slovenščine zunaj Republike Slovenije v gradivih
               klasičnega in spletnega formata, še daljši naslov je, gre preprosto za pisanje in
               branje natisnjene knjige, e-knjige v slovenskem jeziku tudi za programsko opremo, za
               pametne telefone, tablice. Tu je ministrstvo namenilo petim splošnim knjižnicam
               določena sredstva vsaki nekaj. V skupnem znesku je to, vendarle kar nekaj, blizu 100
               tisoč oziroma okrog 100 tisoč evrov, da na tem področju delujejo.</p>
               <p>Potem je peti - spodbujanje slovenskih medijev k spremljanju življenja Slovencev v
               zamejstvu in svetu. Tudi tu so določena sredstva določenim medijem bila razdeljena
               prav s tem namenom od, ne vem, Društva za prepih znanja informacij, do Medija Ritem
               Koroške, do Mura Raba in tako naprej. Skratka, vrsta medijev je dobila določene
               spodbude v ta namen.</p>
               <p>Spodbujanje produkcije leposlovne zlasti mladinske literature v romskem jeziku. Ta
               ukrep izvaja ministrstvo več ali manj konstantno tudi v preteklem letu v nekem znesku, ampak
               glede, na tam 12, 13 tisoč evrov, ampak vendarle daje neke rezultate. Kar nekaj
               publikacij s podporo je izšlo.</p>
               <p>Spodbujanje vključevanja knjižničnega gradiva v jezikih etničnih skupnosti
               priseljencev, ki so v znatnem številu prisotne v Republiki Sloveniji, v šolske
               splošne knjižnice. Tudi tukaj je bilo investirano 136 tisoč 420 evrov. Promocija
               učenja jezikov etičnih skupnosti priseljencev, ki so v znatnem številu prisotne v RS
               kot fakultativnih predmetov. To je bilo podprto s približno 21 tisoč evri.</p>
               <p>Deveti - zagotovitev ustreznega prostora v programih javnih medijev, v jezikih
               govorcev katerih prvi jezik ni slovenščina. Lani je bilo različnim medijem v
               različnih zneskih, ampak vendarle, razdeljenih 450 tisoč, tam nekje okoli te
               številke, evrov.</p>
               <p>Deseti cilj - besedni zapis avdio dogajanja in tolmačenja v slovenskem znakovnem
               jeziku na različnih medijih. Tukaj gre za, kot veste, za ranljive skupine, senzorno
               ovirane kot temu rečemo, je bilo namenjeno v letu 2016 172 tisoč 643 evrov za
               spodbudo v razvoj tega programa, cilja.</p>
               <p>Enajst. Prilagajanje literarnih del v slovenskem jeziku v obliko primerno za slepe in
               slabovidne. To je eno boljše razvitih področij. Tudi slepi in slabovidni pohvalijo
               državo v tem primeru. Lani je za ta namen bilo namenjenih 70 tisoč evrov.</p>
               <p>Potem je zelo pomembno področje, čeprav ni nek velik znesek, ampak vendarle poteka,
               gre za vnašanje virov v tako imenovane »vikije«, Wikipedija in tako naprej. Tudi to
               teče. Kot pravim, ni nek velik denar, ampak vendarle imamo izvajalca, ki to dela.</p>
               <p>Trinajst - spodbujanje prožnih in inovativnih oblik učenja z razvojem jezikovnih
               virov in tehnologij. Tudi tu so sredstva namenjena. Moram reči, da sem celo sam malo
               presenečen, tudi tukaj smo pridobili sredstva iz evropskega vira in je razpis v rangu
               2 milijona evrov. Tako da bo verjetno ta razpis pomagal, da bomo naredili, kar nek
               korak naprej na tem področju.</p>
               <p>Štirinajst - pisni korpusi. Gre za neko podporo, da se nadgradijo korpusi kot so
               Gigafida, Kres, ccGigafida in ccKres. Izvaja pa to Univerza v Ljubljani.</p>
               <p>Petnajst - specializirani korpusi in konkurdančniki. Tudi tu je nek manjši znesek, ni
               velik, ampak vendarle projekt poteka. Gre predvsem za nadgradnjo korpusa Šolar, ki ga
               izvaja Zavod Trojina.</p>
               <p>Šestnajst - govorni korpus in baza. Tukaj tudi gre za manjši znesek, ampak teče na
               Univerzi v Mariboru. Fakulteta za elektrotehniko to izvaja projekt Gos
               Videolectures.</p>
               <p>Sedemnajst - govorni diahroni korpus. Tudi tukaj gre za manjši znesek, ampak teče
               projekt Dopolnitev pregleda in objava korpusa besedil slovenskih protestantskih
               piscev 16. stoletja.</p>
               <p>Na koncu bi mogoče dodal še to, da je Vlada 23. 3. 2017 ustanovila posebno delovno
               telo Svet za spremljanja razvoja jezikovnih virov in tehnologij, v katerega smo
               vključeni predvsem trije resorji, to je Ministrstvo za javno upravo, Ministrstvo za
               izobraževanje, znanost in šport in pa naše ministrstvo. Namen tega delovnega telesa
               ali tega sveta je v prvi vrsti, kar smo naredili, evidentirati, kaj pravzaprav v tem
               digitalnem  okolju na
               področju orodij, virov že vse obstaja in smo ugotovili, da tega ni tako malo, da je
               bolj problem povezav, povezljivost, dostopnosti in tako naprej. Skozi nekaj sej in
               aktivnosti, da tako rečem na terenu smo prvič prišli do tega pregleda, dosegli tudi
               to, da večina pravzaprav teh virov je javno, da je dostopno odprtih tudi za delo v
               naprej za razvoj na teh področjih. So določene, zaradi tega kako so se v preteklosti
               sklepale avtorske pogodbe, v kakšnem primeru tudi težave, ampak jih nekako skušamo
               tudi v sodelovanju z nosilci teh projektov v preteklosti nekako preseči ali pa vsaj
               do neke mere preseči kolikor, kot pravim aranžmaji, ki so bili narejeni v
               preteklosti, to dopuščajo.</p>
               <p>Ključna stvar je tudi to, da smo prišli do zaključka, da je potrebno nekako zbrati
               vse te vire na enem mestu v enem centru. Nekako smo se zedinili kje bi to lahko bilo
               je pa treba seveda se še dogovoriti kako se bo to tudi, ker bo potrebno neko,
               verjetno ne veliko, ampak vendarle dodatno financiranje kako bi se to uredilo pa tudi
               kako bi se seveda, potem uredili te režimi. Cilj pa je predvsem ta, da vse tisto, kar
               je financirano z javnimi sredstvi bi moralo biti tudi javno dostopno ne pa, da se
               vsaj od sedaj naprej postavljajo kakšne dodatne ovire, pogoji za to, da je to
               dostopno.</p>
               <p>Problem je pravzaprav ni problem, s tem bi končal, da mi do rezultatov dostopimo.
               Recimo, če vzamete nek slovar, terminološki ali kakršnikoli, ni težava pogledati v
               slovar, težava je pravzaprav priti v bazo podatkov, ki je od zadaj za gesli, kar bi
               bistveno olajšalo tistim, ki bi stvari naprej razvijali, da jim ni treba še enkrat
               narediti pravzaprav istega temeljnega dela, ki je bilo že opravljeno.</p>
               <p>Hvala.</p>
            </sp>
            <sp xml:id="SDT7-OZK-redna-25-2017-10-04.sp48">

               <speaker>PREDSEDNIK DR. DRAGAN MATIĆ:</speaker>

               <p>Želi besedo predstavnica Ministrstva za izobraževanje, znanost in šport?</p>
               <p>Izvolite.</p>
            </sp>
            <sp xml:id="SDT7-OZK-redna-25-2017-10-04.sp49">

               <speaker>STANKA LUNDER VERLIČ:</speaker>

               <p> Lep pozdrav.</p>
               <p>Stanka Lunder Verlič, direktorica Urada za razvoj in kakovost izobraževanja.</p>
               <p>Ministrstvo za izobraževanje se zahvaljuje Ministrstvu za kulturo za učinkovito
               koordinacijo pri pripravi letnega poročila. Želeli bi pa pravzaprav na kratko
               povedati naslednja izhodišča.</p>
               <p>Torej kar se tiče nalog, ki izhajajo iz akcijskega načrta za jezikovno izobraževanje.
               Tukaj pravzaprav lahko govorimo o mnogo pozitivnih nalogah, ki so bile že narejene
               oziroma se še izvajajo. Izvajajo se iz različnih sredstev tako iz nacionalnega
               vidika, kjer imajo naši javni zavodi namenjena sredstva kot tudi preko projektov, ki
               so sofinancirani s strani Evropskega socialnega sklada oziroma kohezijske politike.
               Znotraj evropske perspektive torej perspektive iz Evropskega socialnega sklada sta se
               začela izvajati dva velika projekta na temo jezikovnega izobraževanja. In sicer
               projekt Bralna pismenost in razvoj slovenščine, ki ga koordinira Zavod Republike
               Slovenije za šolstvo in projekt Jeziki štejejo, ki ga koordinira Pedagoška fakulteta
               Univerze v Ljubljani. Torej vsak od teh projektov je pravzaprav precej finančno
               močan, gre za višino vsakega od projektov milijon in 100 tisoč evrov. Poleg omenjenih
               projektov na Ministrstvu za izobraževanje poteka projekt Krepitev socialnih in
               državljanskih kompetenc, kjer se pa dotika vključevanja priseljencev v
               vzgojno-izobraževalni prostor. Eden od poudarkov seveda je tudi program dela z
               omenjenimi otroki torej po celi vertikali. Gre za vrtec, gre za osnovno šolo, gre za
               srednjo šolo. Pomemben
               segment v naslednjem letu torej v 2018 bo tudi program dela, ki seveda vključuje
               poučevanje slovenščine za ranljive skupine. To je ta prvi vidik. Čaka nas pa seveda
               še delo na področju uresničevanja akcijskega načrta za jezikovno opremljenost torej z
               vidika razvoja slovenščine v digitalnem okolju kot je že gospod minister omenjal, ker
               je pač treba zagotoviti nov model oziroma učinkovitejši model, financiranje, ki bi
               pravzaprav omogočil ustreznejšo jezikovno opremljenost.</p>
               <p>Hkrati ob tem bi pa želela poudariti, da pa ministrstvo pozdravlja pobudo Ministrstva
               za kulturo za ustanovitev medresorskega Sveta za spremljanje razvoja jezikovnih virov
               in tehnologij, v katerega so znotraj Ministrstva za izobraževanje vključeni tako
               ministrica kot državni sekretar dr. Tomaž Boh.</p>
               <p>To bi bilo v kratkem vse.</p>
               <p>Hvala lepa za pozornost.</p>
            </sp>
            <sp xml:id="SDT7-OZK-redna-25-2017-10-04.sp50">

               <speaker>PREDSEDNIK DR. DRAGAN MATIĆ:</speaker>

               <p>Prehajam na razpravo članov in članic odbora ter ostalih prisotnih. Vidim, da
               vabljenih ni. Torej, želi kdo razpravljati od članov?</p>
               <p>Izvolite, Anita Koleša.</p>
            </sp>
            <sp xml:id="SDT7-OZK-redna-25-2017-10-04.sp51">

               <speaker>ANITA KOLEŠA (PS SMC):</speaker>

               <p>Jaz sem samo želela na nek način pohvaliti letošnje delo. imam občutek, da se je
               naredil en kakovostni preskok v delovanju na tem področju. predvsem mislim, da je ta
               medresorska skupina opravila svoje delo. Tole, kar smo sedaj slišali so bili tudi
               nekako naši zaključki ob tem. Mogoče nas malo skrbi ta manjši delež, ki je, mislim
               pri izvedenih dejavnostih, ki je dan na področju jezikovne opremljenosti. To ste
               posebej izpostavili in mogoče ne bi bilo slabo reči kakšno besedo še posebej v luči
               tistega vašega priporočila Vladi, da se povečujejo finančna sredstva za to področje.
               Ker menim, da verjetno gre tu za neke manjše investicije, to pa je po navadi nekaj
               več in pa namenskega denarja.</p>
               <p>Zanimiv se mi zdi vaš predlog oziroma predlog, da bi bilo potrebno več pozornosti
               posvetiti razvoju slovenščine v digitalnem okolju. Mislimo, da je to izjemno
               pomembno, zato smo veseli, da ste prišli do tega sklepa oziroma do tega poročila na
               ta način. Treba je najti nek nov način financiranja to je pač sedanjost in tej ne
               moremo pobegniti.</p>
               <p>Pa še ena zadeva, ki se mi zdi, da jo je treba tukaj omeniti. Namreč to vaše
               priporočilo za kontinuirano skrb za ohranjanje in razvoj slovenščine v javni rabi
               predvsem na področju, tam kjer resnično lahko vplivamo, to je področje državne
               uprave, našega komuniciranje, komuniciranja med sabo, v izvršni veji oblasti. Jaz
               mislim, da je prav, da se ti javni uslužbenci izobražujejo, da se spodbuja znanje
               slovenščine. Mogoče bi celo znali povedati, če se tu, na tem področju že kaj dogaja,
               ker zagotovo se niso tega spomnili oziroma ne gre za to, da bi to začeli od letos,
               ampak je verjetno ta kontinuirana skrb bila že več let?</p>
               <p>Vse kar počnemo je potrebno evalvirati, kar smo slišali. Torej daje rezultate, konec
               koncev na področju izobraževanja imamo dobre rezultate tudi v šolah s tem povečanjem
               bralne pismenosti, ki je evidentno. Če ste k temu pripomogli tudi kaj sami z
               dejavnostmi, ki ste jih omenili, toliko bolje. V vsakem primeru pa se mi zdi, da so
               morda te razprave, ki smo jih imeli v preteklih letih pri poročilu tudi bile na mestu
               in morda tudi pripomogle k temu, da se je ta medresorska skupina ustanovila kot potem
               tudi kasneje očitno dobro delala.</p>
               <p>Mi smo sicer tukaj pripravili neke predloge Odbora za kulturo, mogoče bomo to kasneje.</p>
               <p>Skratka v tej razpravi sem želela samo še na vprašanje ali dva dobiti odgovora.</p>
               <p>Hvala lepa.</p>
            </sp>
            <sp xml:id="SDT7-OZK-redna-25-2017-10-04.sp52">

               <speaker>PREDSEDNIK DR. DRAGAN MATIĆ:</speaker>

               <p>Želi še kdo razpravljati?</p>
               <p>Dr. László Göncz, izvolite.</p>
            </sp>
            <sp xml:id="SDT7-OZK-redna-25-2017-10-04.sp53">

               <speaker>DR. LÁSZLÓ GÖNCZ (IMNS):</speaker>

               <p>Hvala lepa za besedo.</p>
               <p>Spoštovani gospod predsednik, spoštovani gospod minister, ostali vabljeni, kolegice
               in kolegi!</p>
               <p>Kar se splošnega pristopa do tega vprašanja tiče v celoti, jaz menim, da je ta
               naravnanost je bila predstavljena v izvajanju gospoda ministra in pa tudi samo
               poročilo o izvajanju akcijskih načrtov primerno bogato in razen morda z nekimi
               niansami se lahko s tem v celoti strinjamo. Ampak sem vskočil v besedo predvsem zato,
               da zelo na kratko osvetlim tudi nek drugi vidik torej tudi skrb za jezik tistih
               prebivalcev Republike Slovenije, ki so pripadniki avtohtoni narodni skupnosti in pa
               drugih manjšin oziroma ranljivih skupin tako, da s tega vidika bom poudaril predvsem
               naslednje.</p>
               <p>Menimo, da je dokaj celovit pristop države v zadnjem obdobju bom rekel na načelni in
               pa formalni ravni kar primeren. Tukaj bi lahko posebej omenjal tudi koordinatorja
               torej Ministrstvo za kulturo, ampak tudi ostale subjekte kot je Ministrstvo za
               šolstvo, Ministrstvo za javno upravo, Ministrstvo za notranje zadeve… Skratka, v
               zadnjih letih smo poskušali nekako idealni de jure v Sloveniji spraviti na nekoliko
               višjo raven tudi v praksi. Žal pri tem še nismo celovito učinkoviti, ampak neki
               koraki so nedvomno narejeni. O tem poglobljeno se pogovarjamo na naših komisijah in
               pa na drugih delovnih telesih. Jaz danes tukaj ne bi s tem obremenjeval člane odbora.
               Ampak omenil bi predvsem to, da kar se samega poročila tiče menimo, da bi morda lahko
               nekoliko bolj poudarili prav ta ustavnopravni vidik subjektivitete italijanske in pa
               madžarske narodne skupnosti. Ker to morda ni, bom rekel, v kontekstu tistega, kar 11.
               člen slovenske Ustave nedvomno tukaj zagotavlja. Ampak sedaj ne glede na to, menim da
               pristop ministrstev, zaradi tega ni nič slabši. Predvsem je težava v tem, kot sem že
               omenil, da v praksi ne najdemo vsi skupaj tiste prave rešitve, kako obelodanit
               napisano, zapisano in pa predlagano.</p>
               <p>Ampak, da ne bom predolg, ker sem rekel, da se nočem spuščati v nianse na tem odboru.
               Jaz bom takoj reagiral tudi na predlagane sklepe koalicije, kar se tiče tega
               poročila. Jaz predlagane štiri sklepe podpiram, s tem nimam nikakršnih težav. Menim
               pa, da tudi v kontekstu tega, kar sem povedal bi morali dodati še en sklep in sem med
               odmorom, ko je gospod predsednik prekinil za 5 minut to sejo, napovedal ta sklep tudi
               predstavnici ministrstva in sem nekje imel občutek, da ne bodo imeli pripomb. Jaz bi,
               zato dodatni sklep k omenjenim štirim sklepom, predlagal nekaj tako, bom zdaj
               prebral: »Da Odbor za kulturo Vladi Republike Slovenije priporoča tudi konstantno
               skrb za ohranjanje in razvoj italijanskega in madžarskega jezika na območju občin,
               kjer omenjeni skupnosti živita. Pospešena skrb naj bo namenjena tudi romski skupnosti
               ter drugim jezikovnim manjšinam ter ranljivim skupinam.« Torej sem nekoliko razširil
               ta kontekst tudi v luči tistega, kar je zapisano v samem poročilu s strani
               ministrstva. Torej, v prvem stavku izrecno poudarjamo  pomen z vidika avtohtoni narodni skupnosti,
               kar je posebej ustavna kategorija. V drugem stavku pa poudarjamo tudi Rome in pa
               ostale ranljive skupine, ki so bile tudi v izvajanju gospoda ministra omenjeni.</p>
               <p>Torej, jaz predlagam, da se tudi ta sklep podpre. Kot sem že rekel, jaz posebno
               podpiram tudi posebne predlagane sklepe koalicije.</p>
               <p>Hvala lepa.</p>
            </sp>
            <sp xml:id="SDT7-OZK-redna-25-2017-10-04.sp54">

               <speaker>PREDSEDNIK DR. DRAGAN MATIĆ:</speaker>

               <p>Jaz mislim, da smo dr. Göncz, vas slišali, ko ste prebrali sklep, tako da po moje, če
               se ostali strinjajo bi vseeno glasovali o njemu, da ne bi prekinjali seje in ga
               naknadno pošljete strokovnim službam, če seveda drugi člani odbora nimajo pomislekov
               glede tega?</p>
               <p>Izvolite.</p>
            </sp>
            <sp xml:id="SDT7-OZK-redna-25-2017-10-04.sp55">

               <speaker>DR. LÁSZLÓ GÖNCZ (IMNS):</speaker>

               <p>Takoj zdaj prepišem lepše in vam dam, tako da ne bo, potem iz tega nikakršnih
               proceduralnih zapletov.</p>
            </sp>
            <sp xml:id="SDT7-OZK-redna-25-2017-10-04.sp56">

               <speaker>PREDSEDNIK DR. DRAGAN MATIĆ:</speaker>

               <p>V redu, razumem. Torej nadaljujemo z razpravo. Želi še kdo od članov odbora? Anita
               Koleša.</p>
            </sp>
            <sp xml:id="SDT7-OZK-redna-25-2017-10-04.sp57">

               <speaker>ANITA KOLEŠA (PS SMC):</speaker>

               <p>Jaz bi samo dr. Göncza vprašala v zvezi s tem sklepom. Na katere ranljive skupine ste
               v tem smislu, ker ste prej naštevali obe manjšini oziroma pa še zraven Rome, ampak
               omenili ste, potem tudi ranljive, da ne bi bilo kaj nejasnosti?</p>
               <p>Samo toliko.</p>
            </sp>
            <sp xml:id="SDT7-OZK-redna-25-2017-10-04.sp58">

               <speaker>DR. LÁSZLÓ GÖNCZ (IMNS):</speaker>

               <p>Bom zelo iskren. Ta drugi stavek sem vkomponiral predvsem, zaradi pogovora z gospo
               Bergoč, ki je posebej pokazala tisti del poročila in pa predlog ministrstva, ki se
               nanašajo celovito na vse ranljive skupine, na jezikovne in pa na druge tovrstne
               subjekte. Bolj podrobno pa lahko s strani Ministrstva tudi obrazložijo, potem če je
               potrebno, ampak jaz sem hotel iti nekako naspram tudi tistemu predlogu, kar je ona ob
               moji pripombi poudarila.</p>
            </sp>
            <sp xml:id="SDT7-OZK-redna-25-2017-10-04.sp59">

               <speaker>PREDSEDNIK DR. DRAGAN MATIĆ:</speaker>

               <p>Nekako slutim, da je dozorel čas, da Ministrstvo za kulturo malo še pokomentira našo
               razpravo in poda kakšna dodatna stališča.</p>
            </sp>
            <sp xml:id="SDT7-OZK-redna-25-2017-10-04.sp60">

               <speaker>ANTON PERŠAK:</speaker>

               <p>Če sem jaz dobro slišal, drugače kar zadeva razprave nimam nekih pripomb
               <stage>/nerazumljivo/</stage> našega Ministrstva. Sedaj pri tem sklepu, če jaz prav razumem gre za
               to, da naj bi pravzaprav bili omenjeni v prvem stavku obe avtohtoni narodnosti
               oziroma njihova jezika. V drugem pa tudi jeziki ostalih pripadnikov ostalih
               narodnosti, ki živijo v Sloveniji. Mi vemo, da govorimo predvsem o, dobro najprej o
               Romih in potem še o narodnostih iz območja bivše Jugoslavije in pripadnikih nemške
               narodnosti. To so tiste, ki so nekako najbolj tudi prisotne v zavesti in tudi najbolj
               pogosto z nami vzpostavljajo stik, da tako rečem. Tudi mi že z razpisi, javnimi že
               zdaj podpiramo njihovo literarno, medijsko in tako najprej udejstvovanje v njihovih
               jezikih.</p>
               <p>Vemo, da če govorimo prav o jezikih za vprašanje tako imenovanega znakovnega jezika.
               Ta formulacija kot je sedaj po moje ni. Tako da jaz bi mogoče namesto, da bi govoril
               o ranljivih skupinah, ker se potem začne postavljati vprašanje kdo vse to sedaj je,
               mogoče bi omenil znakovni jezik. Ne vem kaj vi mislite ali obstaja še kaj
               drugega?</p>
            </sp>
            <sp xml:id="SDT7-OZK-redna-25-2017-10-04.sp61">

               <speaker>PREDSEDNIK DR. DRAGAN MATIĆ:</speaker>

               <p>Če se samo priključite, zaradi magnetograma na mikrofon gospa Bergoč.</p>
            </sp>
            <sp xml:id="SDT7-OZK-redna-25-2017-10-04.sp62">

               <speaker>DR. SIMONA BERGOČ:</speaker>

               <p>Hvala za besedo.</p>
               <p>Slovenski znakovni jezik zagotovo. So pa še druge invalidne ranljive skupine, ki
               ravno tako zaslužijo pozornost: slepi, slabovidni, gluhoslepi, ljudje, ki imajo
               težave s komunikacijo, zaradi poškodb glave in tako naprej. Vso to paleto ciljnih
               skupin je treba upoštevati.</p>
            </sp>
            <sp xml:id="SDT7-OZK-redna-25-2017-10-04.sp63">

               <speaker>ATON PERŠAK:</speaker>

               <p>Če samo končam. Glede
               na to, da ranljive skupine nekako je še širši pojem bi, potem mogoče kazalo nekako
               reči s tega vidika, ampak dobro to formulacijo ne vem kako oblikovati sedaj ta hip.
               Bi pa nekaj, samo ta stavek še povedal, ker se bo odbor, če se še ni, prej kot slej
               srečal s tem pa tudi druga ministrstva. Mi imamo zelo močno gibanje, da se znakovni
               jezik pravzaprav prizna kot neke vrste drugi jezik prav formalni lahko bi rekli
               pravzaprav sicer slovenski znakovni jezik, ampak na nek način tuji jezik ali pa
               samostojni jezik, ne glede, da po nekem laičnem pogledu pravzaprav pomeni prevod
               slovenščine.</p>
               <p>Tako, da to vprašanje statusa tega jezika se bo prej kot slej tudi formalno postavilo
               kot se je že postavilo.</p>
            </sp>
            <sp xml:id="SDT7-OZK-redna-25-2017-10-04.sp64">

               <speaker>PREDSEDNIK DR. DRAGAN MATIĆ:</speaker>

               <p>Samo še enkrat, zaradi jasnosti, preden ti dam besedo Jani.</p>
               <p>Bom prebral predlog dr. Genca, kot sem ga dobil ravnokar: »Odbor za kulturo priporoča
               Vladi Republike Slovenije tudi konstantno skrb za ohranjanje in razvoj italijanskega
               in madžarskega jezika na območju občin, kjer omenjeni skupnosti živita. Posebna skrb
               naj bo namenjena tudi Romom ter drugim jezikovnim manjšinam in…« - sedaj smo pa pri
               tej definiciji ali so to ranljive skupine, ali so take skupine, da jih je potrebno
               taksativno našteti. Tukaj pri oblikovanju tega sklepa pa, ne vem, bi pričakoval neko
               mnenje, prvič članov odbora in vseh prisotnih poslancev in seveda tudi mnenje obeh
               ministrstev. Samo toliko za uvod.</p>
               <p>Jani izvoli, beseda je tvoja.</p>
            </sp>
            <sp xml:id="SDT7-OZK-redna-25-2017-10-04.sp65">
               <speaker>JANI (JANKO) MÖDERNDORFER (PS SMC):</speaker>
               <p>Jaz moram priznatida sem malo presenečen, da zdaj tukaj sedaj malo ugotavljamo kaj je
               pa kaj ni in tako naprej okoli teh senzornih invalidov.</p>
               <p>Slovenski znakovni jezik ima svoj zakoni in ima statusno obliko v tej državi zelo
               jasno prepoznano in je prepoznan kot samostojni jezik. Ni kaj za diskutirati. Leta
               2002 je bil zakon sprejet v tem Državnem zboru tako, da ga tukaj sedaj umeščati in
               prepoznavati kot ne vem kakšen jezik, to je jezik, ki ima popolnoma vse enake pravice
               kot slovenski jezik ali italijanski in madžarski jezik, ki sta prepoznana v svojem
               okolišu kot uradna jezika in konec diskusije. Kaj dosti ni več potrebno
               diskutirati.</p>
               <p>Ko pa govorimo o senzornih invalidih, prepoznamo pa samo eno vrsto oblike
               sporazumevanja z Braillovo pisavo, kjer govorimo o slepih. Slovenski znakovni jezik
               se uporablja tudi pri gluhoslepih, nič drugega se ne more uporabljati, ker gre samo
               za drugačen način uporabe tega jezika, gre na način tipanja in to je to. Če mi bo pa
               odkril kdo v slovenskem prostoru kakšen nov jezik za gluhoslepe, pa prosim, bi rad to
               spoznal, glede na to, da sem strokovnjak s tega področja.</p>
               <p>Glede na to, da obstajajo še bom rekel načini sporazumevanja za osebe, ki imajo
               težave v sporazumevanju z govorjenjem pa to ne gre za tako imenovane senzorne
               invalide, ampak gre za motnjo govora in podobne stvari. Skratka, ne moremo to zdaj
               vse stlačiti v isti koš. Vendar, če uporabljamo besedo senzorni invalidi smo zajeli
               dva tipična področja, kjer se v resnici danes to intenzivno uporablja, Braillova
               pisava za slepe, slovenski znakovni jezik in gluhoslepi, ki uporabljajo tudi tako
               imenovani slovenski znakovni jezik z drugim načinom uporabe. To je pa tudi vse. Nič
               kaj novega ne bomo odkrili zdaj na tem področju, razen če bi radi zdaj kakšno novo
               fantastiko odkrili samo, potem me prosim dajte razsvetliti. Tako da, zato je bil
               uporabljen slovenski znakovni jezik po moji logiki predvsem, zaradi tega, ker ga
               sploh ne moreš več spustiti, ker ga že drugi zakon omenja. Braillovo pisavo pa
               zakonodaja ne omenja direktno kot samostojnega jezika, ampak ga omenja samo kot
               sredstvo, pripomoček za sporazumevanje.</p>
            </sp>
            <sp xml:id="SDT7-OZK-redna-25-2017-10-04.sp66">

               <speaker>PREDSEDNIK DR. DRAGAN MATIĆ:</speaker>

               <p>Če prav razumem to razpravo bi, potem naredili tukaj piko, po tem, ko bi napisali: »Posebna skrb naj bo
               namenjena tudi Romom, ter drugim jezikovnim manjšinam.«, ker je druga problematika že
               ustrezno rešena, če prav razumem.</p>
               <p>Izvolite Ministrstvo za izobraževanje, znanost in šport.</p>
            </sp>
            <sp xml:id="SDT7-OZK-redna-25-2017-10-04.sp67">

               <speaker>STANKA LUNDER VERLIČ:</speaker>

               <p>Jaz bi se strinjala z vašim predlogom pa mogoče dodala samo to. Ministrstvo za
               izobraževanje sedaj pa res že vrsto let pravzaprav gradi na kontinuiteti torej
               vključevanje jezikovnih kompetenc tako za Rome tudi trenutno je ta projekt tako za
               priseljence. Za nas so priseljenci z vidika jezikovne komponente na nek način jih
               obravnavamo kot ranljivo skupino. Seveda dvojezičnost, dvojezične kompetence krepimo
               z obema projektoma, ki podpirata narodnostne manjšine. Tako, da z vidika Ministrstva
               za izobraževanje pravzaprav ta kontinuiranost že poteka. Samo to bi pojasnila.</p>
            </sp>
            <sp xml:id="SDT7-OZK-redna-25-2017-10-04.sp68">

               <speaker>PREDSEDNIK DR. DRAGAN MATIĆ:</speaker>

               <p>Dr. László Göncz če lahko poveste vaše stališče.</p>
            </sp>
            <sp xml:id="SDT7-OZK-redna-25-2017-10-04.sp69">

               <speaker>DR. LÁSZLÓ GÖNCZ (IMNS):</speaker>

               <p>Jaz se s tem v celoti strinjam. Strinjam se tudi kar je kolega Möderndorfer povedal.
               Jaz menim in sem hotel tudi zajeti tudi to skupino, če formulacija ni pravilna, zato
               sem napisal tri pike, da najdemo boljšo, če obstaja boljša, če pa te potrebe ni,
               potem kot je predsednik predlagal, se lahko tam tudi poda pika. Tako, da jaz s tem
               nimam težav.</p>
            </sp>
            <sp xml:id="SDT7-OZK-redna-25-2017-10-04.sp70">

               <speaker>PREDSEDNIK DR. DRAGAN MATIĆ:</speaker>

               <p>Minister za kulturo, izvolite.</p>
            </sp>
            <sp xml:id="SDT7-OZK-redna-25-2017-10-04.sp71">

               <speaker>ANTON PERŠAK:</speaker>

               <p>Tako na prvi vtis se mi zdi, da je rešitev, ki ste jo predlagali, v redu. Sedaj bi
               rad samo povedal, mogoče nisem čisto dobro rekel, jaz ne mislim, da slovenski
               znakovni jezik, da je problem statusno, če tako govorim na zakonodajni ravni. Problem
               je seveda v praksi in ko sem rekel, da se bomo s tem srečali ali pa, da se mi že
               srečujemo, se srečujemo na tej ravni, na ravni uveljavitve in ne na ravni samega
               priznanja.</p>
            </sp>
            <sp xml:id="SDT7-OZK-redna-25-2017-10-04.sp72">

               <speaker>PREDSEDNIK DR. DRAGAN MATIĆ:</speaker>

               <p>Gospa Bačič ima še.</p>
               <p>Izvolite besedo.</p>
            </sp>
            <sp xml:id="SDT7-OZK-redna-25-2017-10-04.sp73">

               <speaker>MARIJA BAČIČ (PS SD):</speaker>

               <p>Hvala za besedo, gospod predsednik.</p>
               <p>Torej veseli me, da se danes pogovarjamo o rabi slovenščine in mislim, da tudi danes
               iz tega odbora lahko apeliramo na vse javne zavode, na govorce in na vse medije, da
               govorijo v lepi knjižni slovenščini. Ker ugotavljamo, da se vseeno na komercialnih
               medijih včasih kaj spodrsne in ni to tako kot si naša slovenščina zasluži.</p>
               <p>Iz poročila, ki je pred nami izhaja, da akcijski načrt za jezikovno izobraževanje
               pomeni tudi izpolnitev zahteve 13. člena Zakona o javni rabi slovenščine, ki zavezuje
               Vlado Republike Slovenije k sprejetju posebnega programa jezikovnega izobraževanja,
               ki naj bi bil poleg rednega izobraževanje namenjen tudi za jezikovno izpopolnjevanje
               mladine in odraslih ter programa namenjenega tujcem v Republiki Sloveniji. Eden izmed
               ciljev je tudi širjenje in optimizacija izpopolnjevanja jezikovne zmožnosti in
               področja v slovenščini v zamejstvu in izseljenstvu. Tu bi zelo rada povedala, da sem
               bila na srečanju zamejskih Slovencev in bila prijetno presenečena, da so torej dijaki
               in študentje govorili v izredno lepi slovenščini. To so bili dijaki in študentje iz
               Kanade, ko je bilo zdaj to srečanje. In je res pohvalno, da imajo mentorja, ki jih
               spodbuja in da uporabljajo zelo zelo lepo slovenščino.</p>
               <p>Veseli me tudi, da dajemo poseben poudarek govorcem s posebnimi potrebami. To je bilo
               zdaj ravnokar izpostavljeno, ampak jaz bom morda izpostavila otroke z motnjami v
               duševnem razvoju. Sedaj bi se jaz mogoče navezala tukaj tudi na digitalizacijo
               oziroma na ta informacijski sistem in na šolske knjižnice. Torej, če se navežem na
               osnovne šole z nižjim izobrazbenim standardom imajo knjižnice izredno velik poudarek
               dajejo torej rabi slovenščine in pa prilagoditvah vsem učencem s težavami. V
               knjižnici, ki predstavlja kot dnevni prostor, kjer učenci berejo, komunicirajo,
               poslušajo in se izražajo. Mislim, da včasih učitelji v razredu nimajo toliko časa, da
               bi se individualno s tem ukvarjali medtem, ko v knjižnicah se lahko to, potem
                  dopolni. Včeraj so
               me pa kontaktirali knjižničarji, ker trenutno potekajo izobraževanja in sicer
               priključitev knjižnic v sistem Cobiss torej poenotenje računalniške povezave. Problem
               vidijo v tem, čeprav sem že malo spregovorila z gospema iz Ministrstva za
               izobraževanje, da bi se sedaj naj vsa knjižnična gradiva torej knjige ponovno vnašale
               v računalniški sistem ročno. Sedaj nekako kot pravimo, da je pred nami ena ovira in
               vedno se ene ovire ustrašimo, ampak vendar v dobi računalniške pismenosti, ne vem,
               ker so že vsa ta knjižnična gradiva vnesena v računalnik. Če ni možno, da bi to
               recimo s konverzijo se zgodilo, da bi se te enote knjižnične, ki jih ni tako malo. V
               malih šolah lahko govorimo o 3 tisoč do 3 tisoč 500 enot, v večjih šolah pa nad 20
               tisoč. Če si sedaj predstavljamo, da bodo knjižničarji morali tole ročno vnašati bo
               to za seboj potegnilo ogromno časa, čeprav bodo dobili tudi pomočnike, da jim bodo to
               pomagali. V Ljubljani se morda to lahko zgodi s študenti medtem, ko na manjših šolah
               in na lokalnem področju izven Ljubljane pa malo težje. Torej pravijo mi tako, da v
               tej informacijski dobi gremo 20 let nazaj. Sedaj kako bodo to izvedli, sama si ne
               predstavljam, sprašujem pa kaj bodo v tistem času, ko bodo knjižničarji zaprti v
               knjižnico, ker tako je bilo povedano, - »Zaprite se, rabite mir, delajte!« - delali
               učenci, ki so na knjižnico navajeni, ki so navajeni na ta prostor, ko izmenjujejo
               knjige, ko govorijo bralno značko, ko dramatizirajo, ko se učijo slovenščine, kako
               dolgo bo ta program trajal torej izgubljali bodo učenci?</p>
               <p>Moram povedati, da so knjižničarji obupani. Sedaj, če se jim to ne razloži drugače in
               tudi svetovalke za šolstvo, pravijo so nemočne, ker nekako sogovornika na ministrstvo
               pravega nimajo. Bo pa to kar veliko povezano tudi s finančnimi sredstvi, ker to
               izobražuje IZUM in pravijo, da do sedaj so imeli letno 50 evrov članarine, sedaj pa
               bodo imeli 250 evrov. Če bodo sedaj seveda zaposlili še dodatne ljudi to potegne za
               sabo veliko denarja.</p>
               <p>Jaz menim, da je potrebno čim manj birokracije. Če je potrebno v tem informacijskem
               sistemu, če je možno, da se to s konverzijo prenese, bi bilo zelo dobrodošlo, da bi
               torej podprli te knjižničarje in da bi brez nepotrebnega dela se ukvarjali s tistim
               čemu so v bistvu knjižnice namenjene in pa učenju recimo slovenščine. Ali pa recimo
               za učence s posebnimi potrebami, da bi prevedli kakšno knjigo, kakšno pravljico v
               lahko berljivi tehniki, v kateri bi se lahko, potem tudi naši učenci to izobraževali
               in brali.</p>
               <p>Hvala lepa.</p>
            </sp>
            <sp xml:id="SDT7-OZK-redna-25-2017-10-04.sp74">

               <speaker>PREDSEDNIK DR. DRAGAN MATIĆ:</speaker>

               <p>Želi še kdo besedo?</p>
               <p>Ja, izvolite.</p>
            </sp>
            <sp xml:id="SDT7-OZK-redna-25-2017-10-04.sp75">

               <speaker>STANKA LUNDER VERLIČ:</speaker>

               <p>Hvala lepa gospa Bačič.</p>
               <p>Torej nekaj besed sva res že spregovorili prej o tem. Torej dejstvo je tako, da so
               bila ta vprašanja upoštevana tako pri procesu sprejemanja novele Zakona o
               knjižničarstvu kot tudi v pripravah in na njeno implementacijo. Sprejet je bil
               poseben akcijski program, ki predvideva usposabljanje šolskih knjižničarjev za vstop
               v Cobiss. Šolam naj bi bila pa tudi zagotovljena kadrovska pomoč pri vzpostavljanju
               novih katalogov. Cilj pravzaprav vzpostavitve je pa eden in osnoven in bazičen.
               Skratka, gre za izboljšanje kvalitete knjižničnih katalogov ter ob enem je cilj
               poenotiti programsko opremo za vse vrste knjižnic. Dejstvo je, da je v slovenskih
               šolskih knjižnicah trenutno kvaliteta knjižničnih katalogov zelo različna. Analize so
               pokazale in pravzaprav so kar trije članki v strokovnih šolskih revijah. Kažejo na
               to, da tako imenovani avtomatski prenos o katerem je bilo govora torej konverzija ni prinesla ustreznih
               rezultatov. Namreč analiza je pokazala, da se v nov program prenesejo vse napake v
               obstoječem katalogu. Zavedam se, da je zadeva nova, da je zadeva sveža, da pravzaprav
               potrebuje morda še dodatne premisleke tako, da jaz bi apelirala, da te šole oziroma
               te knjižnice, ki imajo težave, da se obrnejo direktno na Ministrstvo za
               izobraževanje, organiziramo sestanek skupaj z Zavodom za šolstvo in poskušamo zadeve
               reševati.</p>
               <p>Hvala.</p>
            </sp>
            <sp xml:id="SDT7-OZK-redna-25-2017-10-04.sp76">

               <speaker>PREDSEDNIK DR. DRAGAN MATIĆ:</speaker>

               <p>Besedo ima Primož Hainz.</p>
            </sp>
            <sp xml:id="SDT7-OZK-redna-25-2017-10-04.sp77">

               <speaker>PRIMOŽ HAINZ (PS DeSUS):</speaker>

               <p>Hvala lepa za besedo, gospod predsednik. </p>
               <p>Sam bi seveda par misli okoli tega vprašanja.</p>
               <p>Namreč vprašanje - Kaj se dogaja s slovenščino danes? - je seveda vprašanje, ki
               zadeva tako na eni strani šolski sistem in pa seveda današnjo prakso mislim prakso
               starejših, ki potem izhajajo iz tega šolskega sistema.</p>
               <p>Kar se šolskega sistema tiče, moram reči, da sem jaz že večkrat o tem govoril, namreč
               dejstvo je, da mi v predmetnikih ali pa kurikulum kot se temu strokovno reče seveda
               pretiravamo z faktografijo in to je neka naša slabost, ki bi jo morali preseči na ta
               način, da bi se začeli pri vsakem predmetu posebej več pogovarjati. Namreč ne sistem
               testov, ki je danes uveljavljen, ampak tudi govora pri vseh predmetih. Tu ne gre samo
               za en predmet, samo za slovenščino recimo, ampak pri vseh predmetih bi otroci morali
               imeti tudi čas, zato da bi več govorili in zato bi se, potem slovenščino učili pri
               vsakem predmetu posebej torej izražali v slovenščino. Tega v šolskem sitemu po moje
               manjka. Gre se za osnovne šole, gre za srednje šole. Res pa je, to moramo priznati,
               mi smo tudi slovnico v zadnjih, preteklih desetletjih ne bom seveda sedaj pomensko
               tega navajal izjemno zakomplicirali slovnico. Sedaj smo v neki fazi, ko to malce
               poenostavljamo, zato da bi sprostili ta način razmišljanja oziroma govorjenja, ampak
               dejstvo je, da gre to zelo počasi in seveda bo treba na tem izrazito bolje
               delati.</p>
               <p>Kar se pa tiče v praksi za starejše, če lahko tako rečem, in ideje kako Ministrstva
               za javno upravo in tako naprej. Dejstvo je, da ministrstva v tem obdobju pravzaprav
               »štednje« pravzaprav nimajo nobenih možnosti več, še na strokovne predmete ne
               pošiljajo ljudi po seminarjih, kaj šele, da bi jih pošiljali recimo na neko
               izobraževanje, jezikovno izobraževanje. Tega prostora finančnega v posameznih
               ministrstvih ni več in tu seveda imamo neko težavo. V zadnjih letih, te štednje ne
               bom imenoval, teh zakonov, ker je pač očitno bilo treba nekaj narediti, ampak dejstvo
               je, da tukaj imamo nek minus, ki ga bomo zelo zelo težko nadoknadili. V tem širokem
               kontekstu jaz seveda vidim vprašanje celovitosti teh jezikov torej jezika in seveda
               tega problema, ki ga danes obravnavamo. Zato seveda mislim, da bo tu potrebno
               marsikaj narediti, na vseh področjih narediti. Mogoče vprašanje Odbora za kulturo je
               eden tistih manj celo prizadetih, mogoče je kakšen drug odbor ali kakšno drugo
               ministrstvo bolj prizadeto v tem smislu, ampak s tem bomo na vsak način morali
               nadaljevati, ker smo ugotovili, da smo na neki točki, ko jezikovno smo padli na nek
               nivo.</p>
               <p>Seveda, javni delavci vključno s poslanci, v tem smislu nismo noben vzgled dostikrat
               smo slab zgled in bomo morali tudi tukaj verjetno kaj narediti mogoče s kakšnim
               etičnim kodeksom, ki ga recimo slovenski parlament nikakor noče sprejeti torej
               nekateri so absolutno proti temu. Mislim pa, da bi to tudi sodilo v poglavje našega
               delovanja.</p>
               <p>Hvala lepa.</p>
            </sp>
            <sp xml:id="SDT7-OZK-redna-25-2017-10-04.sp78">

               <speaker>PREDSEDNIK DR. DRAGAN MATIĆ:</speaker>

               <p>Želi še kdo besedo?</p>
               <p>Ja, izvolite.</p>
            </sp>
            <sp xml:id="SDT7-OZK-redna-25-2017-10-04.sp79">

               <speaker>BRONKA STRAUS:</speaker>

               <p>Dober dan, Bronka Straus, je moje ime. Prihajam z Ministrstva za izobraževanje,
               znanost in šport. Jaz bi mogoče samo nekaj besed na te zadnje pravzaprav razmisleke
               na temo slovenščine v okviru izvajanja pouka pač dela na šolah.</p>
               <p>Na ministrstvu v sodelovanju tudi z Zavodom za šolstvo že vrsto let govorimo, da vsak
                   učitelj je tudi
               učitelj jezika. Torej, da stvar učenja in pravilne rabe slovenščine ni samo stvar
               učitelja slovenščine, ampak je seveda stvar vsakega učitelja. Pred kratkim, lani,
               predlani, je tudi Svet Evrope izdal priporočila o uporabi učnih jezikov v okviru
               izobraževalnih sistemov in skupaj z zavodom za šolstvo te smernice tudi prevajamo.
               Pravzaprav nam pomenijo še eno dodatno orodje pri nadaljnjem razvijanju prav tega, da
               se vsak učitelj zaveda, da je tudi učitelj jezika pa na naj bo to geografija, kemija,
               športna vzgoja. Slovenščino uporablja in kako jo uporablja in seveda ne samo kako jo
               učitelj uporablja, ampak zavedanja, da znanje učnega jezika je najpomembnejše za
               vsakega učenca, da bo lahko napredoval skozi izobraževalni proces, se pravi, da
               učitelj prepozna ali je učenec šibek na kognitivnem nivoju, se pravi, da ne razume
               ali ne razume jezika. Tudi to je velik problem, da mogoče nekdo, ki je v okviru pouka
               ves čas tiho, mogoče ni zato, ker ni aktiven, ampak mogoče niti ne razume jezika.
               Skratka, to je samo eden izmed momentov, na katere je treba biti seveda zelo pozoren.
               Je pa res, da se pri pouku slovenščine morajo razvijati vse kompetence, ne samo ustno
               izražanje, tudi pisno izražanje, pa poslušanje, bralna kompetenca, tako, da je to
               zelo kompleksno.</p>
               <p>Če preidemo na stvar, na vprašanje slovnice in kompleksnosti. Seveda težko s strani
               ministrstva rečemo kaj na to temo, to je stvar jezikoslovcev in tistih, ki na to
               temo, seveda slovenistov, ki na tem področju strokovno delajo. Je pa res, da je bila
               prepoznana potreba za prenovo učnih načrtov za slovenščino tako v osnovni šoli kot v
               srednji šoli in da je zavod za šolstvo že pripravil skupaj s sodelavci predlog
               nekoliko prenovljenega učnega načrta za slovenščino. Mislim, da bo to v kratkem tudi
               obravnavano na strokovnem svetu pač namen je tak. V tem učnem načrtu prihaja seveda
               zavedali so se te kompleksnosti, zato je bil tudi eden izmed ciljev, da se pravzaprav
               poenostavijo določeni koncepti, vidiki. Tudi sam učni načrt bo nekoliko bolj
               pregledno zastavljen, tako, da bo dejansko res v pomoč učitelju pri izvajanju tega
               pouka. Za srednjo šolo je pa to še v načrtu.</p>
               <p>S tem bi rada samo povedala, da se na ministrstvu zavedamo teh vprašanj. Da na to
               temo delamo skupaj s sodelavci Zavoda za šolstvo in tudi za širšo strokovno
               javnostjo. Tako, da se ves čas dogaja in iščemo dejansko rešitve za probleme, takšne
               in drugačne.</p>
               <p>Hvala.</p>
            </sp>
            <sp xml:id="SDT7-OZK-redna-25-2017-10-04.sp80">

               <speaker>PREDSEDNIK DR. DRAGAN MATIĆ:</speaker>

               <p>Je še potreba po razpravi? <stage>(Ne.)</stage>Prehajamo na sklepe.</p>
               <p>Predlagam, da štiri sklepe, ki so jih podale poslanske skupine koalicije obravnavamo
               in o njih glasujemo skupaj, potem pa še o sklepu, ki ga je predlagal dr. László
               Göncz. Kdo temu nasprotuje? <stage>(Ne.)</stage> V razpravo dajem sklepe, ki jih je predložila
               koalicija. Želi kdo razpravljati o njih? <stage>(Ne.)</stage></p>
               <p>Dajem na glasovanje predlog sklepov. Glasujemo.</p>
               <p>Kdo je za? <stage>(9 glasov.)</stage> Kdo je proti? <stage>(Nihče.)</stage></p>
               <p>Sklepi so izglasovani.</p>
               <p>Sedaj dajem še na glasovanje sklep dr. László Göncz. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Sklep je izglasovan.</p>
               <p>S tem tudi zaključujem 2. točko dnevnega reda.</p>
               <p>Prehajam na <title>3. TOČKO DNEVNEGA REDA, TO JE TOČKA RAZNO.</title> Želi kdo besedo?
               <stage>(Ne.)</stage>  S tem
               zaključujem tudi 3. točko dnevnega reda in s tem 25. redno sejo Odbora.</p>
               <p>Vsem se zahvaljujem za sodelovanje in vas lepo pozdravljam. <stage type="time">Seja je bila končana
                  4. oktobra 2017 ob 12.01.</stage>
               </p>
            </sp>
         </div>
      </body>
   </text>
</TEI>
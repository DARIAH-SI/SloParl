<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZNZJUILS-redna-11-2015-10-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranje zadeve, javno upravo in lokalno samoupravo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">8243A88D622DE1BEC1257EB3003BABD5</idno>
               <idno type="custom" subtype="day">C60BDC70C7A4E00AC1257EFB004D90C1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=C60BDC70C7A4E00AC1257EFB004D90C1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZNZJUILS-redna-11-2015-10-15.OZNZJUILS" n="11">
               <name>redna seja</name>
               <date when="2015-10-15"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZNZJUILS-redna-11-2015-10-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZNZJUILS-redna-11-2015-10-15.OZNZJUILS">
                        <orgName key="OZNZJUILS">Odbor za notranje zadeve, javno upravo in lokalno samoupravo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR REPUBLIKE SLOVENIJE  ODBOR ZA NOTRANJE ZADEVE, JAVNO UPRAVO IN LOKALNO SAMOUPRAVO </stage>
            <stage type="session">2. nadaljevanje 11. redne seje</stage>
            <stage type="date">(15. oktober 2015)</stage>
            <stage type="chairman">Sejo je vodila mag. Lilijana Kozlovič, predsednica odbora. </stage>
            <stage type="time">Seja se je začela ob 9.02.</stage>
            
        

            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Spoštovani pričenjam drugo nadaljevanje 11. seje Odbora za notranje zadeve, javno
               upravo in lokalno samoupravo. Vse članice in člane odbora lepo pozdravljam.
               Pozdravljam namestnika Varuha človekovih pravic, direktorja Urada za narodnosti,
               predstavnike Vlade in vse ostale prisotne. Obveščam vas, da so danes zadržani in se
               seje ne bodo mogli udeležiti gospod Jani Möderndorfer, gospa Anja Bah Žibert, medtem
               ko so odsotni z nadomeščanjem dr. Dragan Matić in ga s pooblastilom nadomešča Ivan
               Prelog. Odsoten je poslanec Benedikt Kopmajer in ga nadomešča Peter Vilfan, odsotna
               Anita Koleša in nadomešča jo Vesna Vervega. Odsotna mag. Jana Jenko in jo nadomešča
               gospa Poropat in odstoten dr. Mitja Horvat nadomešča ga gospa Maruša Škopac.</p>
               <p>Nadaljujemo s <title>prekinjeno 5. točko dnevnega reda – četrto poročilo o položaju
                  Romske skupnosti v Sloveniji.</title> Na zadnje smo ostali sredi razprave in samo
               imeli še nekaj prijavljenih tako da prva na vrsti je bila gospa <stage>/ nerazumljivo/</stage>. Če
               želite besedo? Izvolite. Niste želela? V redu. Naslednji je Zvonko Lah. Izvolite.</p>
            </sp>
            <sp who="SDT7:LahZvonko">

               <speaker>ZVONKO LAH (PS SDS):</speaker>

               <p>Hvala lepa predsednica za besedo. Lep pozdrav vsem gostom.</p>
               <p>Žal opažam, da ni tukaj predstavnikov Romske skupnosti, včasih so rekli, da ni lepo
               govoriti o nekomu, ki ga ni zraven, vendar brez tega danes ne gre. Jaz bi se rad
               najprej dotaknil izjavo gospoda Rudeša. Mislil sem, da bomo dobili že magnetogram, da
               bo že izdelan do današnje seje, ker je preteklo kar nekaj časa, da bi lahko točno
               citiral njegovo izjavo, vendar vseeno bom poskušal povzeti. Ko je rekel, da pohvali
                   Ministrstvo za
               šolstvo in šport, da dobro dela, da ostala ministrstva pa nekako tavajo sem ter tja
               in ne odigrajo prave vloge. Jaz bi se s tem popolnoma strinjal, da je potrebno kaj
               več narediti kot samo zagotoviti tisto predšolsko in osnovnošolsko izobraževanje, če
               hočemo, da bo integracija Romov v našo družbo uspela. Ugotavljam, da v vseh teh letih
               vzdržujemo neki status quo, da kakšnega napredka ni. Mislim, da sem že na prejšnji
               seji nekateri ugotavljali, da ne merimo določenih rezultatov kot je brezposelnost ali
               zaposlovanje Romov, kot je dokončanje osnovne šole in še vrsto drugih stvari. Župan
               mestne občine Novo mesto je sklical vse institucije, ki naj bi delovale na tem
               področju ne z namenom, da bi kazal nepravilnosti, ampak z namenom, da bi ugotovili
               stanje trenutno in poslušali reševati v prihodnje bolje. Tudi moja razpravo ne mislim
               peljati v smer, da bi nekoga obtoževal, kritiziral, ampak v to smer, da bi končno
               naredili neki presek stanja in ukrepe izboljšali, ne samo zakon, ampak tudi izvajanje
               tega zakona. Tudi spoštovanje vseh drugih zakonov, ki naj bi jih ta skupnost
               spoštovala kot vsi državljani, drugi državljani Slovenije.</p>
               <p>Meni ne gre nekako v račun kako mora neka skupnost graditi svoje bivališče na tuji
               zemlji, medtem je tudi zemlja Ministrstva za obrambo, v veliki večini, ne samo v
               privatni lasti. Nekaj v tej državi ne funkcionira, če že govorimo, da pravna država
               ne funkcionira tudi tukaj lahko vidimo, da veliko drugih institucij še ne. Prihajajo.
               Tako da bi jaz predlagal, da se enkrat povabi na sejo tudi tiste prebivalce večinske
               skupnosti, ki živijo poleg teh naselij in naj oni sami povedo s kakšnimi problemi se
               soočajo.</p>
               <p>Tukaj imamo predstavnika policije, ki verjetno bi tudi lahko marsikaj povedal pa ni
               za na odprti seji za povedati. Jaz bi rad tudi kdaj neko poročilo videl od
               zdravstvenega doma ali bolnice glede te Romske skupnosti ali pacientov, ki tukaj
               izhajajo. Sodišča, koliko stroškov in koliko dela imajo sodišča z člani te romske
               skupnosti v primerjavi z večinskem delom prebivalstva. Ko bomo potegnili to skupaj
               bomo videli situacijo in potrebno je, po mojem, pristopiti drugače k reševanju te
               problematike. Tudi sam sem imel nekaj izkušenj, ki bi bolj spadale v tisto iz filma
               Boter kot pa iz naše države oziroma naše pravne države. Tudi gospod Miklič je dal
               izjavo oziroma je razpravljal v to smer, kar je zelo pohvalno, ko je rekel, da ni
               dovolj, da Center za socialno delo nakaže samo socialne podpore,  da bi država morala narediti kaj več.
               Škoda, ker ga danes ni tukaj, da bi lahko še kaj povedal. Jaz sem prepričan, ko bomo,
               verjetno se moram vprašati, če bomo dobili poročilo vseh teh inštitucij, ki se
               ukvarjajo z romsko skupnostjo, se bodo lahko predstavniki te romske skupnosti
               zamislili. Če sedaj tukaj delujejo, berejo neke govore, ki jih je verjetno nekdo drug
               napisal, samozavestno in zahtevajo od večinske skupnosti ne vem kaj še vse pravice in
               denar, ko bodo to slišali verjetno ali pa ko jim bo predočeno kakšne so težave,
               verjetno ne bodo več tako samozavestni, če imajo neko odgovornost do tistih, ki jih
               predstavljajo. Zato predlagam, da to poročilo je poročilo neko, v enem poročilu,
               kateri del sem tudi citiral pri razpravi v prejšnjem poročilu, ko je varuh človekovih
               pravic napisal, da so sami Romi rekli kaj nas pa silite v drugačen način življenja,
               če je pa pri nas v navadi, da se radi poročamo mladi, da se ne radi učimo in da imamo
               radi orožje, to je napisano v poročilu varuha človekovih pravic. Bom poiskal nazaj,
               to je izjavil eden od članov romske skupnosti, ko so se pogovarjali s predstavniki
               varuha človekovih pravic, to je napisano v poročilu varuha človekovih pravic. Mislim,
               da ni naš cilj, da bi tako ostalo, ampak naš cilj je, da bi se ta skupnost čim prej
               integrirala, da bi živeli na način kot ostali prebivalci oziroma državljani in da bi
               spoštovali tudi vse zakone, ki jih ostali moramo spoštovati. Jaz mislim, vsaj začutil
               sem nekako, da je, evo gospod Miklič<stage>(?)</stage> prihaja, tudi on razmišlja v to smer, ker
               hoče dobro svoji skupnosti in tudi mi vsi želimo in da se spremeni in da gre na
               bolje. Jaz se sprašujem, ko mi je včeraj eden od kolegov rekel kako je na Norveškem,
               da ti begunci dobijo tako podporo gor kot je poslanska neto plača, ampak da imajo
               pogoj, da se takoj vključijo v učenje jezika in ostalih stvari, da se asimilirajo.
               Mene čudi zakaj mora imeti naša romska skupnost po tolikih letih prevajalca na
               sodišču. Lahko bi se vprašali zakaj, če imamo osnovno šolo, če imamo izobraževanje,
               če imamo ne vem kaj še vse. Nekaj tukaj ne funkcionira in to država plača. Jaz
               mislim, da je treba kaj več narediti za asimilacijo te skupnosti v večinsko družbo.
               Slišati je tudi da če se že nekdo hoče spremeniti oziroma na nek način spremeniti
               način življenja, da ga potem ta romska skupnost znotraj sebe nekako izloči, da ni več
               zaželen, ker ne živi na način kot večina njih. Kje je tukaj naša država oziroma
               tisti, ki so za njih zadolženi, da jim podajo roko in jim pomagajo pri tem? Tega na
               terenu pri nas ni čutiti, čeprav po mojih izkušnjah in po pripovedovanju kolegov,
               prijateljev imajo zelo, zelo dobre izkušnje  tudi pri sodelovanju ali pa pri poslu z nekaterimi
               člani romske skupnosti, ki so bolj pošteni kot je večina naših, zelo dobre izkušnje
               imajo, verjetno se še niso pokvarili tako kot so se nekateri naši kar se tiče
               poslovanja, neplačila in tako naprej. In to bi bilo treba vzeti za vzor in jim
               ponuditi roko. Če bomo pa kar naprej samo nakazovali nek socialne podpore kar na neke
               račune. Kdo pa s temi računi potem razpolaga? Jaz mislim, da v današnjem času glede
               na podpore, ki niso visoke, pa vseeno ni potrebno, da morajo nekateri člani te
               skupnosti biti goli, bosi, da morajo krasti, da preživijo, da bi morali to bolj
               pravično prerazporediti. Po drugi strani pa opazujemo vsi. <stage>/ oglašanje iz
               dvorane/</stage></p>
            </sp>
            <sp who="SDT7:HanžekMatjaž">

               <speaker>MATJAŽ HANŽEK (PS ZL):</speaker>

               <p>V Državnem zboru ni prostora za rasistične govore. Žal mi je.</p>
            </sp>
            <sp who="SDT7:GorenakVinko">

               <speaker>DR. VINKO GORENAK (PS SDS):</speaker>

               <p>Ali ste vi znoreli?</p>
            </sp>
            <sp who="SDT7:HanžekMatjaž">

               <speaker>MATJAŽ HANŽEK (PS ZL):</speaker>

               <p>Ja, to je to.</p>
            </sp>
            <sp who="SDT7:GorenakVinko">

               <speaker>DR. VINKO GORENAK (PS SDS):</speaker>

               <p>Kdo pa vodi sejo?</p>
            </sp>
            <sp who="SDT7:LahZvonko">

               <speaker>ZVONKO LAH (PS SDS):</speaker>

               <p>Ali lahko nadaljujete?</p>
            </sp>
            <sp who="SDT7:HanžekMatjaž">

               <speaker>MATJAŽ HANŽEK (PS ZL):</speaker>

               <p>Lahko nadaljujete, ampak mislim, da je Državni zbor obvezan ne rasistično
               razpravljati, ne pa rasistično. Vse to kar zdaj poslušam in polovica prejšnje seje je
               rasistični nastop. Žal mi je.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Nadaljujete prosim.</p>
            </sp>
            <sp who="SDT7:LahZvonko">

               <speaker>ZVONKO LAH (PS SDS):</speaker>

               <p>Potem morate tudi kakšen članek iz časopisa tako označiti, ker<gap n="…"/></p>
            </sp>
            <sp who="SDT7:HanžekMatjaž">

               <speaker>MATJAŽ HANŽEK (PS ZL):</speaker>

               <p>Zdaj smo v Državnem zboru na pa na časopisu.</p>
            </sp>
            <sp who="SDT7:LahZvonko">

               <speaker>ZVONKO LAH (PS SDS):</speaker>

               <p>No, potem se pa držite reda.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Torej, sejo vodim jaz, tako da hvala za vašo pripombo. Gospod Lah, če so kakšne
               besede, ki niso primerne, se jih pač vzdržite, drugače pa nadaljujete s svojo
               razpravo in bo gospod Hanžek v nadaljevanju lahko razpravljal na to temo. Hvala.</p>
            </sp>
            <sp who="SDT7:LahZvonko">

               <speaker>ZVONKO LAH (PS SDS):</speaker>

               <p>Jaz govorim o dejstvih, ki se dogajajo in ne govorim zato, da bi tej skupnosti
               škodovali, ampak da bi jim pomagali. Če ne verjamete vam lahko prinesem slike ali pa
               izjave ali pa iz časopisov, pa potem tožite, pa obsojajte tiste, ki so to napisali,
               pa slikali. Isti dan, ko smo mi tukaj razpravljali prejšnjič so bili svetniki Mestne
               občine Novo mesto v naselju in potem je bilo tudi v časopisu njihove izjave,
               opažanja, ki so jih tam imeli. Tudi oni niso šli tja zato, da bi se rasistično
               obnašali do teh ljudi, ampak zato, da pomagajo rešiti to situacijo, tudi župan je
               zato sklical vse institucije, da bi izboljšali delo vseh njih v korist romske
               skupnosti, ne proti njim. Tudi moja želja je zato, da razpravljamo o tem in da si
               enkrat natočimo čistega vina in prepričan sem, da tudi predstavniki romske skupnosti
               želijo v to smer delovati. Če pa inštitucije ne delujejo tako kot bi morale že 20 let
               delovati, zato smo pa tam kjer smo. Lahko jutri oziroma drugič, ko bomo razpravljali
               o tem, jaz pripeljem tiste, ki so imeli zelo slabe izkušnje, pa bodo tukaj povedali,
               če jih mogoče ne bodo povedali tisti, ki so jih obravnavali. Lahko imamo tukaj
               predstavnika policije pa naj on pove, če pa ne moremo govoriti o konkretnih stvareh,
               pa zaprimo sejo, pa si natočimo čistega vina. Ampak jaz želim, ker sem izvoljen in
               odgovoren poslanec tega območja, bil sem 13 let župan, ki meji na največje naselje in
               ne mi govoriti vi tukaj iz Ljubljane kako je to vse rasistično in ne vem kaj še vse.
               Tako kot je kolega govoril na prejšnji seji kako je v Ljubljani problem dobiti
               stanovanje, samo ne javijo se na stanovanje, ja potem pa dajmo poskrbeti, da bodo
               stalno bivališče imeli v Ljubljani, pa se bodo javili na stanovanje, pa ga vsi
               dobili, pa bo stvar rešena, če je stvar tako enostavna, še zdaleč ni enostavna. Samo
               enkrat moramo reči bobu bob in začeti reševati stvari.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala. Obveščam vas, da je odsoten dr. Franc Trček in ga s pooblastilom nadomešča Matjaž Hanžek.
               Sedaj pa besedo dajem gospodu Radič Dušanu, izvolite.</p>
            </sp>
            <sp who="SDT7:RadičDušan">

               <speaker>DUŠAN RADIČ:</speaker>

               <p>Hvala lepa. Torej začel bi pri poročilu, ki bi ga pohvalil, saj je korektno zapisano,
               vendar se meni porajajo vprašanja, če je res vse tako, kot je to lepo zvočno in lepo
               stilsko tudi napisano, urejeno v Wordu, tukaj pa tam je kakšna slovnična napaka. Po
               pregledu pa pogrešam podatek suma sumarum, koliko denarja Slovenija skupaj s sredstvi
               Evropske unije letno nameni za reševanje romske problematike. Upam, da toliko
               matematike še vem. Jaz tega skupaj nisem mogel nikakor razbrati, koliko gre denarja.
               Potem sem zasledil na 22. strani je cela stran o problematiki romskih prisilnih
               porok. Se strinjam, vendar nikjer nobenega podatka, kje se to dogaja in v kakšni
               meri? Potem na strani 19. je opisan projekt Romano Care ali romska hiša. V treh letih
               je šlo za ta projekt sanjskih 822 tisoč 75 evrov. Ker prihajam iz Murske Sobote in
               stvar malo globlje poznam, se mi zdijo te številke, ki so tukaj navedene v poročilu
               hudo, hudo pretirane, da ne rečem smešne. Piše, da je šlo za vključitev 100 Romov v
               ta program, v usposabljanje za romske aktiviste. Jaz prosim, da mi nekdo razloži, kaj
               je to romski aktivist, kaj se ta človek, s čim ukvarja? Je bilo vključenih 30 oseb,
               neposredno pa so bili tekom projekta zaposleni štirje Romi. Mislim, po pregledu tega,
               da gre velikokrat za potrato, da ne rečem, kaj hujšega denarja, ki bi lahko bil mnogo
               pametneje izkoriščen za reševanje romske problematike. Zanima pa me tudi, od kod
               toliko nezadovoljstva v govorih predstavnikov romske skupnosti? Kot je že rekel
               kolega, smo slišali dva visoko sofisticirana govora, za katera upravičeno dvomim, da
               sta nastala izpod peresa govornikov. Zanima me, za kakšne zakulisne igrice gre? Po
               drugem kraju pa me žalosti, da se to zares dogaja. Pa gremo še k prilogi 2, kjer je
               opisano, kako se posamezne slovenske občine, kjer živijo Romi odzivajo na ukrepe
               Nacionalnega programa Vlade Republike Slovenije za Rome za obdobje 2010-2015. Se
               opravičujem, da bom malo dolg, vendar moram prebrati za vse občine, da boste, po
               mojem gre za največji problem na lokalni ravni.</p>
               <p>Torej gremo občina Beltinci, brez odziva občine. Občina Cankova, občina nima
               pripravljenega posebnega podrobnega področnega programa. Občina Črenšovci, občina
               nima pripravljenega posebnega programa. Občin Črnomelj, občina je sprejela program
               ukrepov. Občina Dobrovnik, občina podrobnega področnega programa še ni sprejela.
               Občina Grosuplje, občina na podlagi sicer še ni sprejela akcijskega načrta. Občina
               Kočevje, občina je izdelala akcijski načrt in ga predložila v potrditev. Občina Krško
               še nima sprejetega načrta, Občina Kuzma še nima, Občina Lendava nima pripravljenega
               posebnega, občina Metlika še nima sprejeta, Občina Puconci podrobnega področnega
               programa še ni sprejela, Občina Rogaševci, občina ima sprejet akcijski načrt socialne
               vključenosti, Občina Semič, občina meni, da ne potrebuje, Občina Šentjernej, občina
               nima sprejetega, Občina Tišina, občina nima sprejetega podrobnega, Turnišče, sprejet
               je podrobni področni program, mestna Občina Murska Sobota ima sprejet program
               ukrepov, Občina Novo mesto ima sprejeto strategijo reševanja, Občina Brežice še nima
               sprejetega podrobnega področnega programa, Ribnica podrobnega področnega programa še
               ni sprejela, Škocjan, nima pripravljen posebnega področnega programa in Občina
               Ljubljana tudi nima sprejetega podrobnega področnega programa.</p>
               <p>Torej jaz sam menim, da je največji problem na lokalni ravni. Da je vse to, kar mi
               počnemo lepo zapisano, to so visokoleteče besede o tem, kako se vsi trudimo, potem pa
               problem nastaja v obeh smereh.  Mogoče so pričakovanja prevelika. Vedno poslušam o nekem sistemskem
               financiranju romske problematike. V prejšnjih vladah se vedno vsi pogovarjajo z
               vsemi, nobenega napredka pa ni. Spet smo pred spremembo zakona o romski skupnosti v
               Republiki Sloveniji. Gospoda Janija ni, da mi ne more danes niti odgovoriti. Se mu
               opravičujem. On je prejšnjič povedal, kako se za časa njihove vlade, koliko je bilo
               narejenega truda, da bi se sprejel nov romski zakon. Predstavniki romske skupnosti
               pravijo, da to še zdaleč ne drži. Da se največkrat delajo ti zakoni brez članov,
               predstavnikov romske skupnosti. Opažamo pa v tem poročilu neke pozitivne premike,
               vendar tudi iz sporočila izhaja, da je izboljševanje položaja romske skupnosti v
               Republiki Sloveniji dolgotrajen proces, ki zahteva postopne korake pri oblikovanju le
               teh na podlagi stanja, ki ga ugotavlja omenjeno poročilo, ker tudi v okviru
               oblikovanja novih ukrepov in ciljev na tem področju je potrebno posebno pozornost
               usmeriti, kako bi rekli temu, na široko koalicijo vseh vpletenih akterjev. Omenjeno
               poročilo enkrat več kaže na potrebo po sodelovanju nacionalnih, še bolj pa lokalnih
               akterjev, še posebej pa same vključenosti samih Romov. Vse to je lahko zapisano,
               pravim še enkrat, če Romi zares niso vključeni v vse te programe. Z letošnjim letom
               se izteka obdobje veljavnega nevtralnega nacionalnega programa za Rome, tako da se bo
               tako široko partnerstvo, izjemno bo dobrodošlo pri oblikovanju novega 2016-2021.
               Nenazadnje pa je izboljšanje položaja Romov odvisno ne le od neposrednih, kot sem
               enega prej navedel, usmerjenih projektov, temveč je potreben širši pristop, ki razume
               pomen razvoja v lokalnih skupnostih v katerih Romi živijo, kot ukrepa ki prispeva k
               izboljšanju njihovega položaja ter sinergije z lokalnim prebivalstvom, kajti brez
               tega ni nič. Če jih lokalno prebivalstvo ne sprejme, ne vem če se da kaj
               narediti.</p>
               <p>Hvala lepa.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam.</p>
               <p>Besedo ima gospod Hanžek. Izvolite.</p>
            </sp>
            <sp who="SDT7:HanžekMatjaž">

               <speaker>MATJAŽ HANŽEK (PS ZL):</speaker>

               <p>Hvala lepa predsednica.</p>
               <p>Najprej moram povedati, da to, da sedaj že tretjič prihajajo ljudje iz različnih
               koncev Slovenije, da se bomo o Romih pogovarjali, kaže tudi naš odnos do neke
               skupnosti. Mislim, da bi lahko imeli kot prvo točko tisto točko, ko pridejo ljudje iz
               različnih koncev Slovenije. najprej so cel dan čakali tukaj na prvi seji, da niso
               prišli na vrsto, drugič so prišli na vrsto, sedaj smo tretjič na vrsti in tukaj v tem
               odnosu se bi morali začeti pogovarjati. Da še razložim, zakaj sem rekel, da so ti
               govori rasistični. Mislim, da ne držijo vsi posamezni primeri, pa tudi, če bi to
               držalo, da se v parlamentu o posamičnih primerih pogovarjamo kot o primerih,
               posploševalnih primerih neke skupnosti. Temu se pravi rasizem. Individualen <stage>/
               nerazumljivo/</stage>, če je nekdo, tukaj je z menoj namestnik Varuha človekovih pravic, pa
               se ne spomni, da bi kdaj napisal, da tisto kar je bilo rečeno, da se Romi nočejo <stage>/
               nerazumljivo/</stage>, čeprav morda je bilo celo napisano kot eden izmed primerov, vedno
               kadar o nečem govoriš, zapišeš različna mnenja in seveda tudi rečeš, to mnenje je ali
               ni večinsko pri Romih. In naštevati kriminal, naštevati ne vem kaj, življenje je
               tukaj <stage>/ nerazumljivo/</stage> kar tako, je v Državnem zboru seveda dvomljivo. Je to stvar
               neke analize. V Državnem zboru se moramo predvsem vprašati zakaj je tako. Zakaj je
               tako, pa lahko ugotovimo, če se malo posvetimo tudi kakšna so stanja v drugih
               marginalnih skupinah. Prejšnjič je bilo očitano, da so Romi med seboj skregani. Saj
               so hitro dobro nazaj, tudi neromi ste skregani. Na Odboru za delo smo se o različnih
               invalidskih organizacijah, popolnoma ista zgodba.  Ali ni to ne stvar obsojanja marginalnih skupin, ampak
               razmišljanja kaj oblast oziroma tisti, ki ima moč povzroča, da se med seboj
               marginalne skupine, ki so že tako ali na robu med seboj prepirajo za tisti drobižek,
               ne samo denarja, denar je manjši problem, moči sploh življenja. Vprašanje pogledati
               zdravstvene domove in bomo videli koliko so bolj bolani. Oprostite, jaz sem se
               ukvarjal s sociologijo in zdravjem in vam natančno povem, revni so mnogo bolj bolani
               kot bogati, brezposelni so mnogo bolj bolani kot bogati, razlika v pričakovani
               družini življenja med človekom z osnovnošolsko izobrazbo in z visokošolsko izobrazbo
               je približno osem ali več let. Na tem delati, da Romi so bolj bolani moramo to
               pogledati in iz tega vleči ven neke zaključke, je to spet tisto o čemer jaz rečem
               beseda na r<gap n="…"/> Individualne posebne stvari, ki so splošno znane za neko drugo
               dimenzijo, za dimenzijo revščina in bogastvo reči, da so pa Romi taki. Žal je tako.
               Če ne verjamete poglejte papirje Svetovno znanstvene organizacije in boste videli
               lahko tudi moje številke, ki vam jih na pamet povem, ker sem že povedal kako je odnos
               med tem.</p>
               <p>Kriminal. Enkrat, pa ne bom povedal kdo, mi je eden kriminalist rekel, da je škoda,
               ki jo naredijo vsi Romi v Sloveniji manj kot, ne bom povedal kdo, neki politik v enem
               letu. Vedno smo zelo občutljivi na to, če nam kdo ukrade kilo krompirja, ne vidimo pa
               milijonske, sto milijonske in milijardne tatvine v državi. Obsojali bomo z največjo
               ihto tatvino, ki jo naredi nekdo, ki nima kaj za jesti. Sem videl, to je cirkus za
               160 evrov, ki sta dva ukradla, se že 5 let vleče na sodišču. Za 160 milijonov pa niti
               v zapor ne gredo. Dajmo se to povprašati.</p>
               <p>Ne bom tukaj nadaljeval, ker bom kratek. Mislim, da sem vse nakazal, če ne
               obrazložil, lahko vam cel dan razlagam in tega ne bom naredil. Vrnil se bom na pa
               papir. Ne bom ga preveč hvalil, mislim da je dober, prepričan sem tudi, da je
               slovenska zakonodaja v večini dobra, tudi resolucije, že druga se končuje, je dobro,
               vse to lepo funkcionira. Tudi denarja lahko rečemo za enkrat je kar nekaj, ne bom
               rekel, da je dovolj, nikoli ni dovolj, ampak vse skupaj v resnici ne funkcionira, nič
               se ne izboljšuje. To je tisto, kjer bi se morali vprašati zakaj. Temu bi se morali
               posvetiti, zakaj in to se z vami strinjam, da institucije ne delujejo, ampak problem
               je, da ste rekli, institucije ne delujejo argumentirali pa ste z romskim
               obnašanjem.</p>
               <p>Kolega Radić je že eno točko zelo natančno omenil, lokalni nivo pa občine. Iz lepih
               zakonov podzakonskih aktov do dejanj ni. Vsi se enkrat na leto tukaj dobimo in še
               večkrat vmes, vsi smo zavezani, da bomo, ampak to je tudi za druge marginalne skupine
               popolnoma enako, različne, invalidne, itd., vedno smo polni besed kaj bomo naredili,
               ampak jih držimo v izolaciji. To ni samo za Rome, ampak sedaj smo pač tukaj.</p>
               <p>Imamo kar nekaj tudi inštitucij, ki seveda ne funkcionirajo tako. Ni samo tako kot si
               ti rekel kolega <stage>/ nerazumljivo/</stage> so Centri za  socialno delo, so Zavodi za zaposlovanje, vrtci, šole
               kjer je vse krasno napisano, ampak nekega zaresnega angažmaja razen v nekaterih
               nevladnih organizacij ali pa tudi institutih, ki se s tem ukvarjajo res nekega
               angažmaja ni. Vse je površno, vse tako bomo naredili in v resnici prepustili. Stvar
               je v tem, da uradniki, strokovnjaki, oblast tisti trenutek, ko je stvar treba resno
               se lotiti na individualnim nivoju reševati posamezen problem naenkrat pozabijo biti
               strokovnjaki, ampak se prepustijo svojemu staro tipnemu mišljenju, ki se mu morajo,
               zaradi okolice prilagoditi.</p>
               <p>Kaj naj še dodam, da ne bom preveč govori? Zemlja na tuji lasti. Jasno. Pred 30 leti
               je bila to državna zemlja, kjer so rekli Romom sem se naselite, na kar so v večini ta
               zemljišča denacionalizirali in so Romi preselili na zasebno zemljo, ampak prej javna
               zemlja je postala zasebna zemlja. To je država naredila podobno v slogu fevdalizma,
               ko je lastnino skupaj s prebivalci dala nekomu. To je ista zgodba pri
               denacionaliziranih stanovanjih, ko so podarili nekemu bivšemu ali bodočemu lastniku
               zemljo s prebivalci kot so v fevdalizmu. Tudi pri primerih, če kakšen Rom izbere
               denar ali kakorkoli pa si kupi neko hišo v neki vasi lahko ljudje iz policije
               povedali se zelo običajno pojavijo razna civilna gibanja, ki rečejo, Ciganov pa tukaj
               ne marajo, popoldne bodo pa govorili, saj nočejo živeti tako kot mi živimo. Ko jih je
               pa treba sprejeti v svoje okolje, da bomo živeli tako kot oni živijo jih pa naženejo
               spet v geto. To so stvari, o katerih moramo bolj govoriti kot o obnašanju neke
               skupnosti marganizirane. To obnašanje je rezultat 100 letne izključenosti družbe.
               Tisti, ki ste se kdaj ukvarjali z revščino boste videli ko je človek na dnu nima, ne
               ve niti za perspektivo kako naprej, lahko pa do te perspektive pride, če mu tisti, ki
               ima več moči, znanja pomaga. Če mu ne pomagaš bo ostal tam kjer je in mi se bomo
               veselo zgražali nad kriminalom, ki ga počnejo. Se spomnim pred skoraj 10 leti je bila
               cela Slovenija na nogah, da nekdo, ki ni bil Rom, ampak je bil trenutno v romske
               naselju enega hudo poškodoval je bila cela Slovenija v sosednji vasi je par mesecev
               pozneje eden Slovenec pobil celo družino in nobeden ni govoril o tem. Ko vrže nekdo
               bombo in ubije dve Romkini se nobeden ne zgraža, ubijejo pa jih zato, ker je nekdo se
               spomnil, da bo plačal ne vem koliko tisoč ali sto evrov ali mark takrat za vsakega
               ubitega Roma. To bi morala biti mnogo hujša hajka kot če nekdo kaj reče. Tukaj se
               moramo mi predvsem kot člani DZ, najvišjega zakonodajnega telesa vprašati kaj bomo
               naredili in spremenili tam kjer je moč, ne tam, kjer ni moči. Hvala lepa.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam. Besedo dajem gospodu Mikliču. Izvolite. 
               </p>
            </sp>
            <sp who="SDT7:MikličBogdan">

               <speaker>BOGDAN MIKLIČ:</speaker>

               <p>Hvala gospa predsednica. Spoštovani poslanci in poslanke. Jaz se danes ne želim
               ponavljati oziroma se sklicevati na prejšnji govor. Bi pa danes znova opozoril na
               največjo novomeško romsko vas Žabjak oziroma Brezje to sta dva romska naselja, ki ju
               loči regionalna cesta Novo mesto – Mirna peč.</p>
               <p>Leta 2013 je takratni predsednik vladne Komisije za zaščito romske skupnosti in
               takrat minister Franc Bogovič in novomeški župan Alojzij Muhič v prisotnosti nas
               sprejel dogovor o prenosu lastništva zemljišč s strani Ministrstva za obrambo na
               novomeško občino. Do danes v tem romskem naselju ni popolnoma nič postorjenega. Ni
               prišlo do prenosa lastništva zemljišč, to romsko naselje se dnevno zelo močno širi,
               da ne govorim o kriminalu in drugih stvareh, kajti to ni moje področje. Sicer me v
               bistvu resnično zanima kako je mogoče, da občinski svet brez kakršnihkoli v
               vnaprejšnjih dogovorov, potem naknadno sprejme neke sklepe oziroma se ne drži mestna
               občina tistih konkretnih sklepov, ki jih ima za državo in ostalimi organi, ki so
               naredili ključni korak v zvezi s tem romskim naseljem. Jaz mislim, da je skrajni čas,
               da si vsi tisti, ki si ustvarjajo mnenja o romski skupnosti iz sredstev javnega
               obveščanja zamislijo nad tem kako živijo ljudje v teh romskih vaseh na
               Dolenjskem.</p>
               <p>Romsko naselje Žabjak oziroma Brezje stoji na območju, ki je bilo nekoč smetišče.
               Danes ne malo romskih otrok zboleva z hudimi bolezni. Bojim se, če bi prišla
               zdravstvena inšpekcija v to romsko naselje, komu bi pisala kazni? Romi so tam vajeni
               dnevnih obljub, popolnoma nič od tega. Romski otroci še vedno dobesedno hodijo v
               šolske klopi iz tega naselja, ki je sicer nekaj kilometrov stran oddaljena dobesedno
               iz blata. Otroci živijo v propadajočih lesenih vlažnih barakah, v katerih najdemo, da
               ne govorim kakšne živali. Skrajni čas je, res je skrajni čas, da se urgentno pristopi
               k reševanju romske problematike v Slovenijo. Prioriteto vam polagam na srce vzemite
               si jugovzhodno regijo.</p>
               <p>Jaz se bojim, da se ne bodo ponovili primeri, ko smo tako ali drugače slišali oziroma
               se veliko ukvarjali z romsko družino Strojan tudi v naslednjih letih. Nemalo klicev
               prihaja na nas predstavnike Romov tudi tistih, ki pravzaprav kupujejo zemljišča v
               civilnih vaseh, če se smem tako izraziti torej med večinskim prebivalstvom, torej, ko
               Romi kupijo neko hišo ljudje zbirajo peticije, ljudje nasprotujejo temu. Večinski
               prebivalci nočejo Roma za soseda. Jaz se tukaj sprašujem, ali moramo imeti Romi v
               bistvu samo svoje parcele oziroma svoja mesta, kjer bomo izolirani in dobesedno imeli
               samo v bistvu svoj zrak in svojo svobodo ali pa bomo enakopravni ostalim
               državljanom.</p>
               <p>Meni je žal, da kolega iz Prekmurja Jožeta Horvata Muca ni tukaj, kajti o nekomu, ki
               piše nekaj govor in teh stvari jaz osebno ne vem, tega ne potrebujemo in tudi jih
               nisem zasledil, da bi kdo izvajal neko hujskaštvo ali kaj podobnega nad nami ali da
               bi usmerjal nekaj, da bi delali proti državi ali komu drugemu. Mi danes nismo tukaj,
               da bi zagovarjali kriminal Romov, mi vas v imenu več, 100 Romov prosimo, da nam
               zagotovite tiste osnovne dobrine: pitno vodo, da bodo otroci lahko v šolo hodili
               čisti, da se od njih otroci ne bodo izogibali, da bodo tudi romski otroci nekoč lahko
               dežurni pri razdeljevanju šolskih malic. Kajti, do sedaj se dogaja, težko je verjeti
               ali ne, ko romski otrok razdeli neko hrano  v šoli, verjemite mi, da jo otrok večinskega
               prebivalstva ne poje, sploh pa, če se ga romski otrok dotakne gre hitro z rokami pod
               pipo. Žal mi je, težko je verjeti, vendar to so dejstva.</p>
               <p>Jaz bi se dotaknil, zelo na kratko, Zakona o romski skupnosti. Prav ta Zakon o romski
               skupnosti nas je romske politike, če se tako izrazim, skregal. Do slej je, žal, ta
               Zakon o romski skupnosti pisan na kožo prekmurskih Romov. Da se znova ponovim,
               dolenjski Romi ne vemo oziroma če vprašate vsakega desetega Roma ne bo vedel kaj je
               Svet romske skupnosti in kdo je predsednica te krovne romske organizacije.</p>
               <p>Toliko za enkrat. Na voljo pa, potem za razpravo v nadaljevanju. Hvala lepa.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala. Želi morda z Urada za narodnosti se vključiti v razpravo ali zaključimo?
               Izvolite, gospod Baluh.</p>
            </sp>
            <sp who="SDT7:BaluhStanko">

               <speaker>MAG. STANE BALUH:</speaker>

               <p>Hvala lepa predsedujoča za besedo. Jaz sem mislil, da bomo danes kaj več govorili o
               poročilu samem, ampak ne glede nato, samo eden poslanec gospod Radić, je izpostavil
               nekatera dejstva iz poročila.</p>
               <p>Jaz bi se sedaj kar lotil po vrsti kako so bile zadeve. Glede mestne Občine Novo
               mesto, jaz sem bil tudi tam osebno na sestanku, predlagal sem tudi pristop reševanja
               in ponudil svojo lastno pomoč oziroma urada. Vidim, da nekatere stvari so se začele
               tudi premikati v to smer, da je bil naseljen itd.</p>
               <p>Kar se tiče naselja, bom kar konkreten, da ne bomo zamegljevali stvari. Jaz se ne bom
               spuščal v nekatere politične debate tukaj. Občina Novo mesto in država oziroma
               Ministrstvo za obrambo in prostor se že več let dogovarjajo o prenosu te zemlje.
               Prišlo je do tega, kar je gospod oziroma kolega Miklič izpostavil, da je bila država
               popolnoma pripravljena dati zemljo mestni Občini Novo mesto in je občinski svet
               zadevo zaustavil in jo praktično s sklepom poničil. Tudi izjave, jaz se ne rad
               nanašam na izjave v medijih, ker so take in drugačne, ker pride do izraza tudi lastne
               percepcije določene skupnosti, ampak v medijih izražati stališča, da bomo sprejeli
               ozemlje, če bo država infrastrukturo in pa spremembo namembnosti zemljišča, itd., kar
               je v pristojnosti lokalnih skupnosti uredila, potem bomo to vzeli.</p>
               <p>Država tudi pomaga s sredstvi za urejanje infrastrukture, ampak tisto kar pripada
               lokalni skupnosti je potrebno urediti tudi tam. Država čaka, mestna Občina Novo mesto
               že par let, da ji da to zemljišče, ker so bile neke igrice v ozadje, kjer se vi
               gospod Lah govoril o nekih igricah v ozadju so zelo enostavne in tukaj jaz mislim, da
               ni potrebno iti v detajle.</p>
               <p>Jaz bi tukaj izpostavil in bi se fokusiral na poročilo. Tukaj ne gre samo za neko
               poročilo, ker je eden od romske skupnosti nekaj rekel. Tukaj gre za res veliko
               posploševanje, če nekdo kaj reče to še ne pomeni celotna skupnost. Poročilo ima
               zaključke, ima jasno navedena tudi prioritete, ki so jih ministrstva izvajala in pa
               tudi izhodišča za v naprej. To se bo delalo tudi v novi strategiji, ki jo na uradu
               tudi pripravljamo. Kot ugotavljamo, da strategija za pet let bo neoperativna, zato se
               sprašujemo, če ne bi raje naredili bolj operativno in vezali strategijo na dve leti,
               se pravi, 2016 – 2017. Dokument ob strani, ki pa bolj vsebina vse tega pa pripraviti
               bolj analitično in pa seveda tudi kazalnike kako se lotevati posameznih področij na
               posameznih lokalnih skupnosti.</p>
               <p>Razkorak med lokalno skupnostjo in državo je dejansko samo v tisti luči, da si
               prelagamo stvari na državo na lokalno  skupnost. Ampak zakonodaja na tem področju je zelo jasna. Mi moramo
               spoštovati kot država vse mednarodne obveznosti, ki jih je Slovenija tudi
               ratificirala in podpisala in pomagati občinam v tisti meri do katere se da, ampak ne
               v smislu tega, da moramo kršiti neko določeno zakonodajo, ki je obstoječa. Tega
               država si ne sme privoščiti in si tega tudi ne bo privoščila.</p>
               <p>Kar se tiče aktivistov, jaz mislim, da bodo tukaj predstojniki romske skupnosti sami
               odgovorili za kakšne aktivist gre oziroma kaj to pomeni.</p>
               <p>Jaz bi izpostavil, da je bilo v poročilu leta 2013, kar je gospod Radič tudi
               izpostavil, je bila narejena podrobna analiza vseh finančnih sredstev vseh projektov
               tako mednarodnih kot integralnih naših projektov. Tako da zdaj v tem trenutku
               dejansko ne vem suma sumarum koliko je bilo tega denarja, ampak v lanskem poročilu
               tudi na naši spletni strani urada je objavljen, lahko greste pogledati, in so vse
               številke tudi objavljene. Tukaj gre za milijone. In tukaj je treba poudariti eno
               zadevo in tudi jaz tukaj romsko skupnost v celoti tudi podpiram v mnenju, da je žal
               prihajalo v teh letih do velikih razkorakov tako tistih, ki so izvajali projekte in
               tudi vključevanje Romov v te projekte, da so aktivno bili vključeni. Dejansko so
               nekatere organizacije, žal tako se je dogajalo tudi v praksi, izvajale nekatere
               projekte za Rome brez Romov. In tukaj so kar precejšnje številke, ki opozarjajo na te
               zadeve.</p>
               <p>Jaz bi tukaj morda še dodal eno zadevo kar se tiče zakona. Zakon v letu 2007 vemo v
               kakšnih okoliščinah je nastajal. Zakon je bil narejen. Tomska skupnost je bila takrat
               konsolidirana in so potem prihajali do medsebojnih osebnih obračunov. Tukaj, gospod
               Miklič, moramo biti kar odkriti, ker celotno zgodbo poznam in vemo do kakšnih
               odstopov je prihajalo, do kakšnih ustanovitev svojih zvez in tako dalje je prihajalo,
               ampak glejte zakonodajalec v tistem trenutku ni imel nobene želje po tem, da bi
               razdvajal skupnost, ampak da jo poveže, da vam da možnost politične participacije na
               državni ravni, kar pa žal se ni uresničevalo oziroma se ne uresničuje do današnjega
               dne. Potrebna je edinost, potreben je skupen pristop, le na taki osnovi bo lahko
               zakonodajalec potem tudi pripravljal nek zakon, ki bo v korist in koriščenje vaše
               skupnosti. In s tem bom tudi zaključil. Dajmo se usmeriti na besedilo, ki je v
               poročilu, razpravljamo na te teme in pustimo tiste teme, ki morda štrlijo v tem
               trenutku. Jaz vam lahko povem, da na uradu se zavedamo tega kje so sive lise v
               državi, je pa resno, to kar je bilo že danes povedano, da je jugovzhodni del države
               dejansko siva lisa, kjer je potrebno več pozornosti in tudi več energije vlagati,
               pomoči lokalni skupnosti in pa tudi sami romski skupnosti. Hvala lepa.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam.</p>
               <p>Torej jaz bi samo opozorila, da imamo danes do 11. ure čas, pa morda, če se res
               držimo teme poročila, tako kot je predlagal tudi gospod Baloh. Zdaj pa besedo dajem
               gospodu Rudešu. Izvolite.</p>
            </sp>
            <sp who="SDT7:RudašDarko">

               <speaker>DARKO RUDAŠ:</speaker>

               <p>Hvala lepa za besedo, predsedujoča. Spoštovane poslanke, poslanci, predstavniki
               vladnih institucij!</p>
               <p>Zagovarjam stališče foruma romskih svetnikov Slovenije. In morda tukaj lahko že dam
               odgovor na vprašanje gospoda Radiča. Romi v bistvu niso več usmerjeni v nekakšen
               aktivizem, ampak tudi zakonodaja nam omogoča, da smo lahko legitimni predstavniki
               romskega naroda. 
               Namreč leta 2002 nam Zakon o lokalni samoupravi to omogoča, torej vsi tisti, ki na
               nek način zastopamo romsko skupnost, smo legitimno neposredno izvoljeni na lokalnih
               volitvah. Sicer jaz sem že imel eno bolj obširno razpravo v prvem delu. Tukaj se tudi
               ne bi rad ponavljal, ampak sodeč po teh uvodnih razpravah, bi samo rad opozoril, da
               za tematiziranje romskega vprašanja na strani oblastnikov in samo pomilovanje na
               strani predstavnikov romskega naroda zaradi slabega stanja v katere je zapadla romska
               skupnost, časa ni. Še manj pa ni prostora za rasizem, za sovražni govor v hiši,
               odločanja v hiši, demokraciji. Da Romi imamo radi orožje, prvič slišim. Se pa še kako
               dobro spomnim poslanca gospoda Laha, ki je zapolnim medij, ko smo obravnavali tretje
               poročilo, ko je izjavil, da bi vsako romsko naselje moralo biti oddaljeno izven
               puškinega dometa. Torej na prvi seji je dobro ocenil en poslanec, ki je rekel ja,
               Romi pač morate se sprijazniti, vsi Slovenci vas nimamo radi, ampak je istočasno
               rekel, da tudi ljudje, ki v politiki delajo, vas nimajo radi. In moramo vse skupaj to
               preseči. Jaz bi rekel, da slab položaj zahteva odločen politični odziv, tokrat tudi
               preko mehanizmov visoke politike, ki se odvija na državni ravni v okviru parlamenta
               in Vlade Republike Slovenije. Zakaj? Romi danes predstavljamo velik in rastoč delež
               šoloobveznih otrok in bodoče delovne sile. Zato mora država, država smo vsi, več
               narediti za izboljšanje ekonomske in socialne vključenosti 10 tisoč slovenskih Romov.
               Slovenskih Romov. Vendar zaresno reševanje teh trdih težav katere je že načel v prvem
               delu razprave namestnik Varuha človekovih pravic kot so prostor, bivanjske, šolske in
               delovne, bo potrebno trdno soočenje z realnim stanjem in tukaj si moramo priznati, da
               je raven politike v tej smeri še zelo revna. V konceptu politike se zdi, predvsem
               govorim o lokalni politiki, da vse kar se mora reševati v sklopu reševanja romske
               tematike, večinoma zdi na nek način problematično. Zato se večinoma občine in to
               predvsem iz jugovzhodnega dela odločajo tako, da na Rome nalepijo neko nalepko,
               romska problematika, in na nek način samo množijo dokumente o reševanju tako
               imenovane romske problematike. Vendar vse skupaj bi rad danes opozoril, romska
               problematika ni kakor tudi ne romskega problema. Problem je v tem, da politika ni
               sposobna pripraviti pogoje, da neka skupina v skupnosti ne bi bila problem. In
               priložnost je seveda nova strategija in pozdravljam idejo, da bi tokratna strategija
               bila v bistvu fokusirana zgolj na dve leti, ker bi tako seveda bila bolj
               učinkovitejša. Nekateri poslanci, še posebej moj kolega Radič, dobro ugotavljate, da
               je nabor dokumentov za reševanje romske tematike bogat in dokaj finančno pokrit.
               Spreminja se pa nič. In tukaj se popolnoma z vami strinjam. Če vam povem najbolj svež
               primer. Romski zaposlitveni center za Rome, Občina Škocjan, ukinja zavod, torej ta
               zaposlitveni center po osmih letih brez tega, da bi v osmih letih uspela zaposliti
               vsaj enega Roma. Je pa res, da za isti ta projekt je bilo pridobljenih kar nekaj
               sredstev,  bilo
               vloženega kar veliko truda, zgodilo se ni pa nič. Po drugi strani pa s prstom
               pokažemo Romi so brezposelni, nočejo delati. Si vi sploh predstavljate kakšna
               priložnost je to bila za neko socialno aktivacijo Romov, da se na nek načni tudi
               preko tega čudežnega, za mene dobro zasnovanega projekta, izvije iz socialne
               odvisnosti in se plasira v plačano polje. In tako seveda tudi polni skupne blagajne.
               Ne, ideja je bila super, prepričali so tudi dvajset občin in danes občine na
               občinskih svetih razpravljamo, ker smo partnerji v temu projektu, dvajset občin, da
               se ta javni zavod ukinja.</p>
               <p>No, in tukaj imam priložnost, ker se je kolega Radič spotaknil v zelo uspešen projekt
               <stage>/ nerazumljivo/</stage>. Tukaj pa moram povedati, da je ta projekt živel tri leta, imel v
               temu obdobju zaposlenih 5 Romov, ne 4 Rome. Razvil čudovito strategijo katero ti bom
               po seji tudi izročil – to je edini dokument na regionalni ravni kjer je v okviru
               projekta nastala strategija razvoja romske skupnosti v Pomurju do leta 2020, veliko
               vsebine se bo znašlo tudi v novem nacionalnem programu in naj povem, da smo v okviru
               tega projekta uspeli preko zaposlitvenega agenta, ki smo ga razvili kot inovativni
               poklic, plasirati 36 Romov na trgu delovne sile. Uspeli smo za 12 Romov, da so
               postali podjetniki, celo en Rom zaposluje Slovenca. Torej na nek način, da zbijamo
               stereotip delodajalcev do iskalca zaposlitve Romov.</p>
               <p>Še bi lahko našteval o temu projektu in se strinjam, tako kot je direktor rekel,
               sicer so pa vsi projekti pod budnim očesom in lahko jih posebej kontrolirate na
               spletni strani. Zato vas poslance naprošam, preden boste razpravljali o teh
               privilegiranih skupinah, pojdite si pogledati, da ne boste potem izpadli kot neki ne
               dovolj seznanjeni s temo o kateri razpravljate.</p>
               <p>Težava je tudi v tem da na lokalni ravni so Romi izven skrbi občinskih oblasti.
               Artikulira se kot družbena skupina, ki je šele v nastajanju in to potem daje nek
               manevrski prostor občinskim oblastem, da na nek način Rome obravnavajo v nekem
               širokem loku družbene izključenosti in socialne izključenosti. Nočejo in ne želijo
               pa, da bi Romi na nek način participativno sodelovali v svojem lastnem razvoju. Prav
               zaradi tega je romska skupnost na žalost ravno dovolj ranljiva in ne zaščitena in
               dovolj na obrobju, da so lahek plen čistunov, vseh vrst in predmet netolerance,
               diskriminance in splošnega izključevanja.</p>
               <p>Na mojo prvo razpravo sem od enega poslanca dobil očitek, da namensko financiranje za
               Rome ne bi bilo koristno. Rad bi vas spomnil, da sem takrat razpravljal o ideji, da
               bi občine z romskim prebivalstvom imeli namensko glavarino, torej zvišano glavarino
               in bi seveda občine za ta isti denar reševale akutne težave, predvsem bivanjske
               razmere.</p>
               <p>Naj povem, da namensko financiranje je ključni dejavnik, na ta način bi se lahko
               horizontalna vprašanja lažje preoblikovala v konkretne ukrepe za vključevanje Romov.
               Bivanjske razmere so na nek način večplasten problem, to je okoljski, prostorski,
               socialni in za reševanje bivanjskih razmer je proces, ki je lahko uspešen samo, če bo
               potekal ob partnerstvu občin Romov in državnih institucij v katerem seveda vsak mora
               izpolniti svoje obveznosti.</p>
               <p>In, če nameravamo na nek načni resno reševati romsko tematiko, ta ekstremni razvoj in
               zaostanek Romov za večinsko skupnost potem je seveda  skupna priložnost nova strategija 2016 – 2021, tako
               kot direktor ocenjuje in tudi potrjuje, ta okvir že obstaja. Mi v bistvu samo
               potrebujemo, da v bistvu v ta obstoječi okvir uvrstimo dobre ukrepe, ki bodo v
               podporo romski skupnosti, pri čemer pa mora sodelovati država. In nujno je potrebno
               izboljšati položaj predvsem mladih Romov in tukaj apeliram, da se v novem programu
               uvrsti tudi kakšen ukrep, ki bi na nek način izboljšal položaj mladih. Mi danes imamo
               tudi akademski romski klub, torej imamo visoko izobražene Rome, žal pa zaradi tega,
               ker nimajo perspektive tukaj v naši državi, odhajajo v tujino in to se nam tudi danes
               dogaja.</p>
               <p>No naj še zaključim, tudi v svojem prvem delu sem omenil romskega poslanca, torej 91.
               poslanca v Državnem zboru in sem na nek način začutil nek preplah med samimi
               poslanci, pa naj povem, da o izenačitvi statusa Romske narodne skupnosti s položajem
               italijanske in madžarske narodni skupnosti ni od danes. Je v obtoku že od četrt
               stoletja, vse od snovanja naše nove Ustave. Naj pa še povem, da z novo ureditvijo smo
               se Romi znašli znotraj meja, torej nihče nas ni preselil, nihče nas ni niti po lastni
               volji ampak v bistvu pustila nas je zgodovina. In tukaj ne vidim nobenih večjih
               razlogov, zakaj Državni zbor ne bi dobil tretjo dimenzijo narodne klasične manjšine,
               torej 91. poslanca?</p>
               <p>Hvala lepa.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam.</p>
               <p>Besedo dajem gospodu Balohu, izvolite.</p>
            </sp>
            <sp who="SDT7:BaluhStanko">

               <speaker>MAG. STANE BALUH:</speaker>

               <p>Hvala lepa, gospa predsedujoča.</p>
               <p>Samo toliko da na kratko pojasnim, kot sem rekel, dokument bo malo širši ampak
               akcijski plan pa mora biti 2016, 2017 kje bo, kot je gospod Darko Rudež tudi omenil,
               da bodo konkretni projekti akcijsko usmerjeni na sama dejanja in pa v to lahko rečem,
               da bo tudi vključeno eno poglavje, ki bo zaobjemalo mlade Rome. Mi smo imeli tudi
               posvet z evropsko komisijo v Ljubljani kjer smo Urad za mladino, Urad za narodnosti
               in pa predstavniki iz evropske komisije smo se dogovorili, da bo ta strategija
               vključevala tudi eno od poglavij o romski skupnosti in takrat so bili predstavniki
               izobražencev oziroma RAK-a akademskega kluba tudi takrat navzoči in ti pogovori na
               teh ravneh z Uradom za mladino tudi poteka in računam, da bo tudi kakšen konkreten
               ukrep v tej smeri narejen. Je pa res, to kar je kolega Darko omenil, da veliko teh
               Romov, ki so delovali v akademskem klubu prihaja iz Pomurja in seveda s svojimi
               diplomami in uspešno opravljenimi, bi rekel poklicnimi usmeritvami odhajajo na delo v
               Avstrijo in to je zelo žalostno, bi rekel po svoje. Po drugi strani pa iščejo
               varianto tudi doma, kjer pa ne najdejo svojega prostora.</p>
               <p>Hvala lepa.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam.</p>
               <p>Sedaj bom dala besedo poslancem, članom odbora da povedo svoja stališča, ker vidim,
               da je veliko razprave. Ostalim vabljenim bom pa potem dala, samo da kratko še
               odgovorite. Ker bi želela, da se držimo poročila, vidim pa da je vsebina tako
               aktualna in je morda bolj primerna za neko tematsko sejo. Tako da, prosim, da se
               držimo poročila.</p>
               <p>Sedaj pa dajem besedo gospodu Gorenaku.</p>
            </sp>
            <sp who="SDT7:GorenakVinko">

               <speaker>DR. VINKO GORENAK (PS SDS):</speaker>

               <p>Hvala lepa.</p>
               <p>Ja, saj če mislite da se bom jaz poročila držal, ob tem da so vsi ostali pljuvali
               potem bova malo težko prišla skozi. Jaz sem hotel imeti, predsednica, dvakrat
               proceduralno pa se tega nisem poslužil iz temeljnega razloga, ker bi mi časa
               zmanjkalo. Zdaj moram v uvodu pred svojo razpravo vendarle povedati nekaj stvari.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Kar izvolite.</p>
            </sp>
            <sp who="SDT7:GorenakVinko">

               <speaker>DR. VINKO GORENAK (PS SDS):</speaker>

               <p>Zdaj jaz sem, poglejte, pred dnevi je po spletu, zlasti po twitterju krožila ena
               slikica na kateri je nekdo na levi strani pa nekdo na desni strani in ta na levi je
               povedal en stavek pa se podpisal kot leva politična opcija pa je bilo ploskanje, češ to
               pluralizem. Potem je pa nekdo na isti stavek povedal, so ga pa za usta prejeli in so
               rekli cenzura. Glejte, nekaj podobnega se danes dogaja tukaj. Jaz sem izjemno pozorno
               poslušal nastop gospoda Laha, on je bil župan in se je s temi problemi ukvarjal in
               jaz verjamem, da jih v živo pozna. Moja stališča so dosti različna od njegovih, tako
               da ne bo rečeno, da je vse tako, kot Janša reče in bom ta moja stališča tudi povedal.
               Hkrati pa spoštujem stališče gospoda Laha, ker izhaja iz prakse. Zelo pozornost sem
               ga poslušal, zato da sem skušal oceniti ali bi kaj šel človek čez mejo nekega
               normalnega nastopa v Državnem zboru in tega nisem ugotovil. Gospod Lah je doživel
               brutalni napad gospoda Hanžka, brutalni napad, mimo vas kot predsednice, besedo je
               vzel njemu. Vas je poteptal, vas je negiral, vašo funkcijo je negiral. Nisem zasledil
               kakega opomina. Nasprotno, celo rekla ste, naj gospod Lah malo besede izbira. Osebno
               menim, gospa predsednica, da bi morali prekiniti gospoda Hanžka in mu izreči prvi
               opomin, takoj ko je drugič usta odprl drugi opomin, v tretje pa poklicati policijo in
               ga vreči iz te sobe ven, to je v Poslovniku zapisano, to je v Poslovniku tega
               Državnega zbora tudi predvideno. Jaz bi se takega ukrepa seveda poslužil. Če pa ta
               njegov nastop primerjam, torej gospoda Laha z gospodom Radičem, pa ne vem zdaj, kdo
               je bil ostrejši. Ker tudi gospod Radič je bil dosti oster v nekaterih stališčih, zelo
               oster je bil v nekaterih stališčih in jaz tudi njegovo stališče čisto spoštujem, pa
               ni gospod Hanžek nič v luft skočil, niti vi niste reagirala. Opozarjam na dvoličnost.
               Namreč v nadaljevanju bom opozoril še na nekaj dvoličnosti.</p>
               <p>Poglejte, dvoličnost te države. Kaj se je dogajalo pred tremi tedni? Na meje je
               prišlo ne vem 3700 ljudi na naše meje, tujcev, ki niso državljani Republike
               Slovenije, ki imajo najmodernejše elektronske naprave, po nekaj 10 tisoč evrov v žepu
               nekateri. Cela Slovenija, cela Evropa, če želite ali pa cela Slovenija je letela tja
               dol, jim delila hrano, jim pomagala, jih oskrbela, hkrati imamo pa v državi Republiki
               Sloveniji 15 ali 10, 15 tisoč Romov, ki nimajo kaj jesti, ki jim nismo dali niti
               litra vode. Jim nismo pripravljeni dati vode, kaj šele delovnih mest. Se vam ne zdi,
               da smo dvolični. To so naši državljani, ki tukaj živijo stoletja, saj oni niso včeraj
               prišli k nam. A vidite dvoličnost države?</p>
               <p>Drugo, če kdorkoli pričakuje s strani države, to govorim predvsem gospodu Kalohu<stage>(?)</stage>.
               Vem, poznam vaš položaj, poznam vaše delo, ni problem, ampak nekako ste predstavnik
               države, ker tukaj, jaz ne vem, kdo je državni sekretar. Povabljenih je ene pet, šest
               ministrstev, pa ne vidim nobenega ministra. Če pa je kdo od državnih sekretarjev, pa
               naj prosim pove, da je, da ne bom komu krivico delal. Se pravi, vsa ministrstva, ki
               ste jih povabila ignorirajo to problematiko.</p>
            </sp>
            <sp who="SDT7:unknown-F">

               <speaker>GOSPA ________:</speaker>

               <p><gap n="…"/> to ni<gap n="…"/> predstavniki ministrstva<gap n="…"/></p>
            </sp>
            <sp who="SDT7:GorenakVinko">

               <speaker>DR. VINKO GORENAK (PS SDS):</speaker>

               <p>Oprostite.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Oprostite<gap n="…"/></p>
            </sp>
            <sp who="SDT7:GorenakVinko">

               <speaker>DR. VINKO GORENAK (PS SDS):</speaker>

               <p>Tukaj sedijo lahko ministri ali državni sekretarji po Poslovniku, vi pa jim lahko
               pomagate in nič drugega. In nič drugega, tako piše v Poslovniku. To pomeni, drugič
               ignoriramo Rome. Drugič, vsi ministri in vsi državni sekretarji.</p>
               <p>Tretjič, župani, glejte, jaz popolnoma razumem položaj župana. Če ima župan v svoji
               občini, ne vem bom rekel 15 tisoč državljanov, pa od tega 1000 Romov, pa bo ta župan
               zdaj šel vodo napeljati, pa neke parcele urejati in vse ostalo. Kaj je s tem naredil?
               Ja, sam sebi je podpisal odstopno izjavo, ker ga naslednjič ne bodo več izvolili. To
               je popolnoma logično. <stage>/ oglašanje iz dvorane/</stage>. Žalostno in logično je to. To je
               logično s strani župana, nelogično s strani države. Država je tista, ki bi morala
               poskrbeti, ne pa župan, ker župan bo izgubil volitve, če bo to naredil. Ali ni to
               logična zgodba? Država mora za to poskrbeti, ne pa župan.</p>
               <p>Glejte, malo prej je bilo govora o poslancu predstavniku. Jaz ne vem, čigava ideja
               sicer to je, nimam pojma, ampak bom spet dal na vago. Ta koalicija, v imenu katere je
               nastopil gospod  Ciril
               Ribičič pred meseci, je rekla, da bi bilo dobro spremeniti ustavo in dati v ustavo
               pravico poslanca narodnosti, torej ljudem iz bivše Jugoslavije, posameznim
               predstavnikom. In kolikor vem, vi resno razmišljate o tem.</p>
               <p>Zdaj bom pa jaz tako vprašal. Zakaj ne bi dali predstavnika poslanca 15 tisoč našim
               državljanom, ki tukaj živijo stoletja in so Romi, ne tega ne boste dali, ker so Romi.
               Da bi pa dali tistim, ki so prišli zadnjih 30 let v Slovenijo, to pa ja. To pa ja.
               Ali ste videli dvoličnost. Če bom jaz kdaj glasoval kdo dobi poslanca, potem ga bodo
               dobili Romi prej, kot kdorkoli drug, ker so to državljani Republike Slovenije, ki
               tukaj živijo stoletja, pa čisto nič drugače.</p>
               <p>Bistvo moje<gap n="…"/> To sem zdaj končal s temi proceduralnimi, če smem tako reči. Skratka,
               pričakujem, zdaj vsebinsko pa želim povedati eno stvar, moja debata bo tekla
               izključno na dveh diplomskih oziroma dveh magistrskih nalogah, ki sta proučevali
               razmerja med Romi in večinskim prebivalstvom ter policijo. Ena diplomska naloga
               izhaja, po mojem, ene 10 let nazaj, in je proučevala stanje na področju takratne
               velike občine Murska Sobota, bom rekel, torej je šla malo širše. V diplomski nalogi
               pa je študentka proučevala ali Romi odstopajo od večinskega prebivalstva z vidika
               kršitev javnega reda in miru, z vidika prometa in z vidika števila kaznivih dejanj.
               Vse hipoteze, ki jih je študentka napisala so bile v to smer, Romi so bolj
               kriminogeni, Romi večkrat kršijo to, Romi večkrat tisto. Rezultat diplomske naloge pa
               je naslednji. Romi se po številu kaznivih dejanj nič ne razlikujejo od večinskega
               prebivalstva. Nič. Drugo, Romi se nič ne razlikujejo od večinskega prebivalstva, z
               vidika kršitev javnega reda in miru. In Romi se nekoliko več, imajo nekoliko več
               kršitev prometnih predpisov kot večinsko ostalo prebivalstvo. Torej, so toliko
               drugačni od ostalih. Niso. Niso. Niso!</p>
               <p>Tretja magistrska naloga, pa se je nanašala na razmerje med policijo, večinskim
               prebivalstvom in Romi. In delili smo še Dolenjsko s Prekmurjem. In spraševali smo
               anketirance, ki so bili tako predstavniki večinskega prebivalstva, predstavniki Romov
               in seveda predstavniki policije. Spraševali pa smo jih o sodelovanju med njimi in
               možnostih za reševanje problemov ter kako kdo koga akceptira in sploh sprejema.</p>
               <p>Glejte, rezultati so presenetljivi. Romska skupnost se pokaže kot najbolj
               pripravljena za sodelovanje, Romska skupnost se pokaže kot tista, ki je najbolj
               dojemljiva in sprejema ostale dve, sprejema tako policijo, sprejema tako večinsko
               prebivalstvo in je pripravljena na reševanje problemov. Večinsko prebivalstvo
               bistveno manj, najmanj pa policija. Stanje je pa seveda med Dolenjsko in Prekmurjem
               hudo različno. Skušali smo tam tudi reči kaj zdaj je, to se bom jaz malo razlikoval
               od nekaterih predhodnikov. Glejte, če mislimo, ali pa se vprašamo zakaj razlike med
               Prekmurjem in ostalimi. Saj tudi znotraj Prekmurja, vemo, jaz sem tam bil na obisku,
               ampak ne samo v tisti lepi vasi Pušča, ampak tudi v Ljutomeru, kjer je pa groza, bom
               rekel. Tu lahko razočaram tudi moje volivce, če želite in še koga v tej dvorani, in
               povedati to kar menim, zakaj je v Pušči drugače, kot je drugod po Sloveniji. Zato,
               ker je nekdanja občina začela vlagati leta 1955, 1960, pa so naredili vrtec, pa so
               naredili vodovod, kanalizacijo in vse ostalo. Takrat seveda župan ni bil tisti, ki bi
               moral sebe tehtati ali bo šel na volitve ali ne, so bili neki drugi časi, in tu sem
               jaz globoko prepričan, da dokler država ne bo posegla z enim načrtnim programom, ki
               bo tudi nekaj stal, in hkrati, dokler država ne bo motivirala romske skupnosti za
               spremembe, med drugim tudi to, če nekdo ne hodi v službo in vleče  tri otroške dodatke, pa je bolje
               kot bi hodil v službo, s čimer hočem zelo jasno povedati, da so socialne podpore
               prevelike. To velja za celo Slovenijo, za vso prebivalstvo. Kdo pa hoče sploh delati
               pa na šiht hoditi, če pa dobi socialno podporo enako? Glejte, jaz govorim odkrito,
               jaz na volitve ne bom več šel. Tako, da meni ni treba igrati čisto nič, vi morate
               igrati še, ker boste na volitve šli. To je realnost. Torej, dokler država ne bo šla z
               nekim aktivnim programom, ki bo nekaj koštal, ki bo nekaj denarja odnesel in dokler
               ne bo naredila neko, kako naj rečem, motivacijsko akcijo, če želite, ki bi Rome na
               Dolenjskem, pa tiste v Ljutomeru, pa ne vem kje še vse jih imamo v takem stanju,
               motivirala za nek napredek in neko približevanje standardu in vsem ostalemu
               večinskega prebivalstva, do takrat ne bo nič, takrat bodo tu sedeli še mnogi
               poslanci, gospod Baloh bo siv ratal, pa še vedno bo ista zgodba in nič se ne bo
               spremenilo. Nič se ne bo spremenilo, gospe in gospodje, in to je dejstvo. Jaz upam,
               da ni kdo ocenil moj nastop kot kakšen rasističen proti večinskemu prebivalstvu ali
               proti komurkoli drugemu, ampak jaz sem skušal povedati preprosto to kako dvolični
               smo, dvolični smo pa tako, da je to živa groza. Zakaj vse tiste postelje, pa vse
               tiste plastenke vode, ki jih migranti mečejo v policiste, kar smo lahko videli na
               Madžarskem, pa tudi pri nas je kaj bilo? Zakaj pa to ne damo Romom, ki tukaj živijo
               stoletja? To je dvoličnost, grdi smo kot hudič. Hvala lepa.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala dr. Gorenak. Repliko ima gospod Hanžek. <stage>/ oglašanje iz dvorane/</stage> Ste imeli
               repliko ali ste imeli razpravo, gospod Lah? Jaz sem vas prijavila za razpravo. Gospa
               Muršič je in potem ste vi naslednji, potem pa ni več prijavljenih. Izvolite, gospod
               Hanžek.</p>
            </sp>
            <sp who="SDT7:HanžekMatjaž">

               <speaker>MATJAŽ HANŽEK (PS ZL):</speaker>

               <p>Jaz bi samo to rekel, da ni bil obeh kolegov Laha in Radiča enaka. Kolega Radič je
               povedal samo nekaj dejstev, kolega Lah je pa povedal nekaj samo negativnih dejstev,
               ampak to ni bistvo. Drugo pa je, začuda, da se skoraj v celoti z govorom kolega
               Gorenaka strinjam in upam, da bo, razen mislim, da ni ravno korektno na tem mestu
               begunce pa Rome primerjati, ker je to druga tematika. To so druge stvari o katerih se
               lahko drugič pogovarjamo<gap n="…"/></p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Dajte replicirati. To je že razprava.</p>
            </sp>
            <sp who="SDT7:HanžekMatjaž">

               <speaker>MATJAŽ HANŽEK (PS ZL):</speaker>

               <p>O.K. Samo to.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>V redu, prav. Hvala. Besedo ima gospa Muršič.</p>
            </sp>
            <sp who="SDT7:MuršičBojana">

               <speaker>MAG. BOJANA MURŠIČ (PS SD):</speaker>

               <p>Hvala lepa, predsedujoča za besedo. Vsem vabljenim prav lep pozdrav!</p>
               <p>Letošnje leto se že drugič soočamo s poročilom, zato se bom osredotočila zgolj na
               poročilo, ker v bistvu moji prejšnji razpravljavci so kar precej odtavali ravno od te
               problematike samega poročila oziroma predstavitve poročila, zato mi dovolite, da
               postavim nekaj vprašanj in nekaj mnenj k temu poročilu.</p>
               <p>Že iz same razprave je jasno razvidno, da bo potrebno še veliko naporov pri izvajanju
               vseh ukrepov za romsko skupnost, se pravi med državo in predvsem med lokalno
               skupnostjo. Kot opažamo gre na področju urejanja prostora bivalnih prostorov in
               vključevanja otrok v izobraževanje, prav tako pa do dostopa do pitne vode, ki je
               izključnega pomena in tudi sanitarij. Vsi si želimo, da bi se raven izobrazbene
               strukture romskih otrok in tudi celotne skupnosti dvignila. S tem tudi aktiviramo
               življenjsko skupnost, a če se ozremo v poročilo vidimo, da se veliko predšolskih
               otrok že vključuje v vrtce, kar je zelo pomembno. Naš šolski sistem oziroma
               predšolski sistem ima za to velik posluh, saj imajo ti vrtci oziroma te skupine otrok
               posebne normative in dodatno financiranje. Torej država se na tem mestu trudi, da se
               bodo ti otroci socializirali in pripravili za nadaljnje izobraževanje. Moram reči in
               pohvalim ta projekt romskega pomočnika, ki se je izkazal za dobrega. Jaz mislim, da tudi
               romska skupnosti temu ne nasprotuje, saj je ta romski pomočnik vezna smer med šolo in
               vrtcem in tudi romsko skupnostjo. Menim, da bi bilo dobro, da bi se ta projekt
               nadaljeval tudi v prihodnje. Pomemben poudarek je tudi v izobraževalnem sistemu na
               področju slovenskega jezika ter usvajanju osnov discipline in skupnega bivanja otrok,
               saj le tako lahko otroci lažje se potem vklapljajo v šolski sistem, tako na
               osnovnošolskem izobraževanju kot tudi srednješolskem pa tudi višje in visokošolskem
               izobraževanju. Iz poročila pa moram reči, da je zaskrbljujoč podatek, da vse več
               romskih otrok ne konča osnovnošolskega programa, največ v zadnji triadi, tako da
               tukaj jaz mislim, da je treba narediti nekaj več, da bi v bistvu otroci res vsaj
               končali osnovnošolsko izobraževanje, zato je treba vso energijo vključiti v krepitev
               zaupanja staršev teh romskih otrok v institucije vzgoje in izobraževanja in še
               posebej sodelovanja na terenu. Ob tem se bom malce dotaknila tudi včerajšnjega
               poročila o izvajanju resolucije o nacionalnem programu preprečevanja in zatiranja
               kriminalitete za leto 2014, ki smo ga včeraj obravnavali. V okviru programa
               zmanjševanja straha pred kriminaliteto, ki je izvajala projekt Evropske unije,
               projekt, ki se je imenovala Skupaj, ki je bil namenjen romski populaciji. S tem
               projektom se je želelo doseči boljše razumevanje kulturnih razlik in preprečiti
               sterotipe in predsodke. Delavnice, ki so se izvajale za prepoznavanje in
               preprečevanje nestrpnosti in tečaj osnov romskega jezika so bili namenjeni tudi za
               javne uslužbence, zato me na tem mestu, kako je bilo s strani javnih uslužbencev
               policije, glede na to, da imamo med nami tudi predstavnika, to vključeno oziroma
               kakšen je bil odziv s strani policistov. Pomembna je tudi navedba v tem poročilu
               mobilne učilnice v romskem naselju Dobruška vas, v njej so vzgojitelji poučevali
               romske otroke skozi igro slovenskega jezika. Jaz mislim, da je s takšnimi aktivnostmi
               in sporazumevanjem, se zmanjšuje strah in ogroženost pred različnimi kaznivimi
               dejanji, kar je zelo pohvalno. Zanima pa me ali imate mogoče na tem mestu rezultate
               ali je ta projekt prinesel pozitivne rezultate, jaz mislim, da, vsaj upam, da je bilo
               temu tako. Iz poročila, ki ga danes obravnavamo, prav tako izhaja, da je bilo v
               zadnjih letih veliko primerov dobrih praks, kolegi pred menoj so že veliko teh tudi
               omenili. Pa bom navedla zgolj nekaj, Skupaj do znanja v letu 2014, romski
               inkubatorji, romski pomočnik, sem že omenila, obšolske dejavnosti, uspešno
               vključevanje Romov v vzgojo in izobraževanja in še kar nekaj teh stvari. Za vse te
               projekte je bilo, kot je omenil že kolega pred menoj počrpanih veliko evropskih
               sredstev. Me pa zanima, na kakšen način ste nadzirali primerno porabo oziroma ali so
               bila ta sredstva počrpana namen za katerega so bila pridobljena. Pa ob tem me tudi
               zanima, kakšni so vaši načrti za naprej, ker veliko teh projektov se bo v letošnjem
               letu tudi zaključilo. Marsikateri ta projekt, ki je naveden v poročilu je prinašal
               pozitivne in koristne uspehe, tako da mislim, da bi bilo to zelo dobro
               nadaljevati.</p>
               <p>Na tem mestu se moram dotakniti tudi na kratko prisilnih porok. Slovenija ima
               podpisano konvencijo Sveta Evrope o preprečevanju nasilja nad ženskami in nasilja v
               družini ter boju proti njimi, njima. V Sloveniji smo kazensko zakonodajo spremenili,
               da je prisilna poroka kaznivo dejanje, pa vendar se mi zdi, da še vedno tukaj
               premalo. Želimo si, da do prisilnih porok ne bi prihajalo, da bi bile romske deklice
               in fantje o tem seznanjeni in pravicami, ki jih v bistvu imajo. Še posebej pomembno
               pa je, da vedo, kje lahko poiščejo pomoč. Na tem področju bo treba, vem, še veliko,
               da se bodo punce in fantje zavedali svojih pravic na Uradu za narodne skupnosti in
               nevladnih organizacijah pa je, da čim bolj osvešča in pomagajo,  da bi pač bilo teh prisilnih porok čim
               manj.</p>
               <p>Jaz moram reči, da na tem mestu pozdravljam vse napore Republike Slovenije oziroma
               nas na vseh področjih družbenega življenja za izboljšanje položaja pripadnikov romske
               skupnosti in njegovega vključevanja v družbo. Ob tem sicer moram reči, da ugotavljam,
               da v letu 2014 ni bilo ustreznega, zadostnega napredka, prav tako to tudi ugotavlja
               varuhinja človekovih pravic.</p>
               <p>Še posebej žalostna je zgodba, ki jo je podal gospod Miklič v razpravi, pitna voda je
               osnovna dobrina, ki si jo vsi zaslužimo, tudi manjšine, zato jaz upam, da bomo pri
               tej točki zagotovili vse možnosti, da se bo ta zadeva čim prej popravila. Res pa je,
               da bo morala država pomagati lokalnim skupnostim, kajti takšne anomalije, ki se
               dogajajo, v bistvu so skrajno nedopustne. Lokalne skupnosti pa enostavno tudi same
               niso sposobne vseh teh stvari rešiti. Upam pa, da bodo v novi finančni perspektivi se
               pojavili novi projekti za čim boljše vključevanje romske skupnosti v življenje, da
               bodo projekti, ki bodo prinesli pozitivne rezultate in tisti projekti, ki so se že
               izvajali, da se bodo nadaljevali tudi v prihodnjih letih, ob tem pa pričakujem, da se
               bo pripravil nov zakon o romski skupnosti, o katerem že govorimo, ne samo teh zadnjih
               nekaj let, ampak že vrsto let.</p>
               <p>Hvala lepa.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam.</p>
               <p>Gospod Lah, izvolite.</p>
            </sp>
            <sp who="SDT7:LahZvonko">

               <speaker>ZVONKO LAH (PS SDS):</speaker>

               <p>Hvala za besedo.</p>
               <p>Najprej bi popravil gospoda bivšega varuha človekovih pravic, ko je rekel, da je
               država z denacionalizacijo vrnila tudi predstavnike romske skupnosti iz parcel nazaj
               v privatno lastništvo.</p>
               <p>Poznam kar nekaj primerov v naselju Brezje, in niti enega takšnega primera, kot je on
               navedel, ko je od nekdaj privat lastnina in so Romi zgradili hiše na privat, na tujem
               zemljišču, pa država ni dobro funkcionirala in ni mogel preprečiti tega, ko pa je bil
               izračun narejen za davek na nepremičnine, so pa lastniki dobili domov izračun koliko
               bodo davka na nepremičnine plačali za hiše, ki niso njihove, na njihovih zemljiščih.
               In največ je takšnih primerov.</p>
               <p>Drugo, pa kar se tiče državne lastnine, zemlja je last Ministrstva za obrambo. Zakaj
               silite, dajete občini zemljišče država, občina pa mora poskrbeti za vse. Občina noče
               vzeti tega zemljišča, zakaj se ne sprejme DPN – državni prostorski načrt,
               razparcelira to zemljišče in zagotovi in Romom da vsakemu parcelo, hišno številko, v
               zemljiško knjigo vpiše parcela, da bomo pred zakonom vsi enaki. Ostali, civilno
               prebivalstvo, kot pravijo Romi, kdo dobi zemljo zastonj za gradnjo hiše. Najmanj 40
               evrov po kvadratu ji mora plačati, 8 tisoč evrov komunalnega prispevka in potem mu
               občina zgradi komunalno infrastrukturo. Zakaj nismo pred zakonom vsi enaki. Naj
               država poskrbi ali pa se sprašujem potem večinsko prebivalstvo, kako postati Rom, da
               mi bo država ali občina to naredila. Primer občine Šentjernej. Država je dala občini
               denar za izgradnjo vodovoda. Župan je ta denar vzel, izgradil vodovod, priključke dal
               na objekte, ki so zgrajeni na tujem zemljišču. Ostali občani pa morajo dokazati z
               gradbenim dovoljenjem, da dobijo priključek na vodovod in plačati komunalni
               prispevek. Smo vsi enaki pred zakonom? Ali ni ZPN načrt krovni zakon, kar se tiče
               urejanja prostora?</p>
               <p>Ko ste prej govorili o neki primerni porabi, da bi tiste občine dobile določen denar
               in potem urejale to problematiko. Seveda, neke <q>"fičnike"</q> bi dobili in potem  bi se Romi priseljevali
               od drugod. Občina nima nobenega nadzora nad številom Romov. To ima država. Država
               občini ne zaupa, krajevne urade, matične knjige in ne rešujejo. Mi smo imeli primer,
               ko sem bil še župan, ko je načelnik upravne enote sklical vse župane in rekel,
               preštejte Rome na osnovi katerega zakona, na osnovi katere naloge, ki jih je država
               dodelila občini. Ali naj postorimo? Sem rekel, naj gremo v naselje zjutraj postoriti
               pa, kot je delal Hitler ali kaj. Ker država, institucije ne funkcionirajo. Tukaj
               pravi, da je Romov uradno 10 tisoč, jih je pa bistveno več. V Novem mestu se kar
               povečujejo. Ali kdo sploh ve koliko jih je? Zakaj so na centru za socialno delo imajo
               stalno bivališče prijavljeno? Zakaj nočejo lastnine imeti? Že kolega je prej povedal
               zakaj bi hodil v službo, če ima socialne podpore. Meni je bivši svetnik, romski,
               Občine Šentjernej sam povedal, zakaj bi moj sin hodil v službo za 550 evrov, ko je
               doma za 530 evrov. država stimulira potem te, da bi se zaposlovali, da bi se
               integrirali v to družbo. Ne. Imamo veliko posnemovalcev z druge strani, ker na enak
               način izkoriščajo, če nič nimaš, ti ne morejo nič vzeti, na socialno podporo se ti ne
               more obesiti z ničemer. Kaj je lepšega? Nič ne delaš in nič nimaš in dobro brezbrižno
               živiš. To so dejstva. In pričakovati od Mestne občine Novo mesto, da bo vzela tisto
               zemljišče, ki je od države, ne rabi Ministrstvo za obrambo in bo poskrbela za vse.
               Sramota je, da morajo Romi iz Brezja hoditi v Mirno Peč na pokopališče po pitno vodo.
               Da država nima toliko denarja, da bi preskrbela skupno neko pipo tam. Tako malo je
               treba, kot je gospod Radič povedal, koliko smo zapravili za mehke projekte, za mehke
               projekte, ki vprašanje kakšne cilje smo s tem dosegli, pa so vsi nekaj zadovoljni.
               Vprašanje kdo je ta dan dejansko dobil za te projekte, kdo je bil izvajalec. To je
               bilo tudi zanimivo malo raziskati. Po drugi strani pa nimajo pitne vode. Da bo pa
               občina nekomu dajala doma pitno vodo in zastonj jim plačevala, naj povem, da občina
               Žužemberk 30 % prebivalcev nima pitne vode. V občini Žužemberk. Pa stanujejo,
               kmetujejo, za napajanje krav drago plačujejo, 10-krat dražje vodo kot tisti, ki imajo
               vodovod, pa nikomur mar. mislim, da kar tako obsojati tudi občine. Dajmo poklicati
               župane, pa dajmo se še v pričo njih pogovarjati. Jaz sem bil trinajst let župan in
               vem, da bi vam imeli marsikaj za povedati. Tudi občina Škocjan. Kako naj zaposlijo
               Rome, saj ni čudno, po osmih letih, da so to ukinili, če se jim ne splača iti v
               službo, če pa dobijo službo na javnih delih, še nekaj, pa še tam jih ne gledajo
               dolgo, pa po krivici, ker so eni pridni, sposobni in želijo, ampak če delajo,
               izpadejo neumni. Če jim ni treba delati, pa ravno toliko dobijo. Jaz sem za to, da se
               jim in bom tudi, tudi sem že rekel predstavnikom Novega mesta oziroma tistih, ki
               predstavljajo večinsko prebivalstvo v okolici tega naselja, da se m pripravljen
               pomagati in gospodu Mikliču. Ker vidim, da bi rad naredil nekaj koristnega in dobrega
               za svoje prebivalce, ampak je treba konkretno, ne z mehkimi projekti, treba imeti
               nekaj med nogami in reči, takole bo. Jaz sem pripravljen z gospodom Hanžkom iti v
               naselje Brezje, do tistega ki sedaj v tem vremenu hodi bos zunaj in na pol gol, iti
               do njihovih staršev pa se pozanimati, zakaj je tako, ko pa država za tega otroka da
               na mesec toliko in toliko evrov. Ali je res, pri teh cenah oblačil in hrane potrebno da on brska po
               kontejnerjih za smeti? Kdo je tukaj odpovedal? Država in vse institucije. Mislite, da
               je vseeno, ko se vozimo iz Mirne Peči v Novo mesto vsak dan v službo čez to naselje,
               ko skačejo ob cesti otroci kurijo in se ob ognju grejejo<gap n="…"/> Je to potrebno v 21.
               stoletju v Sloveniji? Sem spet rasist, kajne? Nič ne naredimo za njih, zdaj pa hočemo
               prelagati stvari na občine, da bodo one to rešile. Ne, pred zakonom so vsi enaki, to
               je naloga države.</p>
               <p>In država naj poskrbi, DPN se lahko naredi, tisto naselje oziroma zemljišče država ne
               rabi že trideset let, samo legalizirati je treba. Pisati v Zemljiške knjige, iz
               Zemljiške knjige lastništvo na tega in tega, na to družino, popisati na tej hišni
               številki jih je toliko in toliko in zakon velja za vse, pa napeljati vodo. Mislim, da
               je potrebno za to, da tisti vsi dobijo vodo 5 % tistega denarja, ki je tukaj v
               poročilu notri, ki je šlo za mehke projekte, kjer je vprašanje kakšni so rezultati pa
               kdo je ta denar zares porabil.</p>
               <p>In predlagam, da skličemo eno sejo, povabimo še župane vseh teh občin, ki imajo
               romske svetnike in se temeljito pogovorimo in potem spreminjamo zakon in naredimo
               tako, da v nekaj letih poskrbimo za te prebivalce Slovenije oziroma Slovence.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala gospod Lah. Res, vse kliče po potrebi po tematski seji.</p>
               <p>Sedaj bi dala še kratko odgovor predstavnikom ministrstvom, ker deset do bomo morali
               zapustiti, ker imajo potem protokolarni dogodek in morajo pripraviti. Najprej, gospod
               Vesel, izvolite, ste želeli odgovoriti.</p>
            </sp>
            <sp who="SDT7:VeselManuel">

               <speaker>MANUEL VESEL:</speaker>

               <p>Hvala lepa za besedo, Manuel Vesel je moje ime, prihajam iz Policijske akademije, do
               nedavnega sem pa tudi delal na Policijski upravi Novo mesto, zadolžen za področje
               oziroma koordinator dela policije v večkulturni družbi. Policija pri delu v
               večkulturni družbi oziroma to delo zahteva poseben pristop, je zahtevno. Policija se
               zaveda svoje odgovornosti, zagotavljamo, bi rekel osnovne naloge v skladu z Zakonom o
               nalogah in pooblastilih policije, poleg tega pa povečujemo delež policijskega dela v
               skupnosti, to je nova oblika delovanja, nova filozofija, ki je že nekaj let v veljavi
               z različnim metodami in oblikami dela tako v lokalni skupnosti z romsko
               skupnostjo.</p>
               <p>Kar se tiče, bi rekel, našega dela in aktivnosti policije smo povezovalni člen.
               Dodana vrednot je delo policije v posvetovalnih telesih, skupaj z lokalno skupnostjo,
               večinskim prebivalstvom in seveda z romsko skupnostjo. Ta oblika dela je zelo
               uspešna, ker ugotavljamo problemske situacije oziroma ugotavljamo vzroke ter iščemo
               rešitve in ukrepe za izboljšanje stanja.</p>
               <p>Posebej bi izpostavil, kot je bilo že omenjeno, projekt Skupaj, tudi sam sem bil član
               projekte skupine. Projekt je bil razdeljen na dva dela in sicer je šlo tukaj za
               osveščanje javnih uslužbencev, za ugotavljanje bi rekel, za odpravljanje predsodkov,
               stereotipov in tako naprej in pa drugi del, ki je bil z neposrednim delom v Dobruški
               vasi 35, s postavitvijo mobilne učilnice in sicer priprava ali delo s predšolskimi
               otroci in priprava na vstop v osnovno šolo. Prvi del projekta delavnic je bilo več
               kot dvanajst oziroma petnajst vse skupaj na celotnem območju Republike Slovenije.
               Ciljna skupina so bili centri za socialno delo, osnovne šole, zdravstveni domovi,
               regijsko izobraževalni center Novo mesto. Povratne informacije udeležencev kažejo na
               to, da so ta znanja, ki smo jim dejansko predali ali pa naše izkušnje povezali zelo
               dobrodošle in si želijo  tovrstnega pristopa tudi v bodoče, tako da bomo nadaljevali tudi kot
               eden izmed ukrepov v novem Nacionalnem programu.</p>
               <p>Drugi del je bil pa Mobilna učilnica v Dobruški vasi, pa tudi zelo uspešen. Učinki,
               ki so bili po zagotovilih vodstva Osnovne šole Škocjan, da so romski otroci v kratkem
               obdobju spoznali, bi rekel, osnove slovenskega jezika, bi rekel, razumeli so
               navodila, vprašali za higieno in tako naprej. Skratka, za razliko od drugega niso
               imeli stresa pri vstopu v osnovno šolo. Skratka, učinki projekta so bili bi rekel,
               doseženi in preseženi. Ta projekt nadaljuje občina Škocjan, mi smo ga zaključili s 1.
               7. letošnjega leta in prenesli infrastrukturo na občino Škocjan in pa CŠOD pa
               nadaljuje delo v tej učilnici.</p>
               <p>Hvala.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam.</p>
               <p>Gospod Ojsteršek, izvolite.</p>
            </sp>
            <sp who="SDT7:OjsteršekAleš">

               <speaker>ALEŠ OJSTERŠEK:</speaker>

               <p>Hvala lepa za besedo. Aleš Ojsteršek, predstavnik Ministrstva za izobraževanje.</p>
               <p>Želel bi mogoče samo osvetliti nekatera izpostavljena dejstva danes tukaj in pa
               mogoče podati še vizijo, kako vse kaže, glede na to da je bilo izraženo vprašanje ali
               bodo te aktivnosti v polju vzgoje in izobraževanja tudi še v prihodnje.</p>
               <p>Izpostavljenih je bilo nekaj dobrih projektov, primeroma skupaj do znanja romski
               izobraževalni inkubator oziroma mogoče še tale uspešno vključevanje Romov v vzgojo in
               izobraževanje. Vsi ti projekti, vrsto drugih se izvaja na podlagi strategije
               vključevanja Romov v vzgojo in izobraževanje. In ta načrtni pristop polja vzgoje in
               izobraževanja se kaže kot res praktičen, da ne rečemo je pomembno olajšal načrtovanje
               in pa izvajanje naših aktivnosti.</p>
               <p>Način je seveda povezovanje. To se je izkazalo kot najprimernejši pristop in tukaj
               lahko povem, da na operativnem delu potekajo aktivnosti primeroma na način
               sodelovanja. Kolega iz policije je nekaj teh aktivnosti že navedel in to se je
               izkazalo kot najboljši primerni pristop – povezovanja z lokalnimi skupnostmi, z
               romskimi skupnostmi in pa strokovnimi službami po resorjih.</p>
               <p>Vprašanje ali so ti projekti uvedeni na način, da nadzorujemo primernost porabe
               predvsem evropskih sredstev lahko povem, da je sistem izvajanja projektov usmerjen z
               navodili o izvajanju operacij kohezijske politike v temu obdobju. In tukaj vse službe
               oddelajo svoje. Lahko se zgodi, da kakšen, lahko pridemo do primera, kjer ugotovimo
               neskladnost in se potem izvedejo popravljalni ukrepi, primeroma pa večjih neskladij
               nismo ugotovili in lahko rečemo, da je način izvajanja primeren.</p>
               <p>Za prihodnje pa lahko povemo, da smo s kolegi iz Ministrstva za delo, družino,
               socialne zadeve in Ministrstvo za zdravje in pa seveda izobraževanje, vpeljali dva
               projekta, to je Romsko središče in pa Romski pomočnik. Oba zagotavljata še večjo
               povezanost resorjev za izvajanje aktivnosti.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam.</p>
               <p>Še gospa Ošla<stage>/?/</stage>, izvolite<gap n="…"/> Dedič? Se opravičujem. Gospa Dedič ste vi želela tudi,
               časa nimamo, tako da bi najprej gospe Dedič dala pa bomo videli, ker moramo deset do
               zapustiti prostor.</p>
            </sp>
            <sp who="SDT7:DedičJasminka">

               <speaker>JASMINKA DEDIČ:</speaker>

               <p>Dobro, najlepša hvala. Spoštovani poslanci, spoštovane poslanke, spoštovani
               predstavniki Romske skupnosti. Jaz sem Jasminka Dedič, prihajam iz Službe vlade za
               razvoj.</p>
               <p>Jaz bi v bistvu najprej rekla, da mene zelo veseli, da se tukaj prisotni večkrat
               izpostavili pomen evropskih sredstev in da so tudi sami predstavniki romske
               skupnosti, da vidijo v dano vrednost teh sredstev pri razvoju romske skupnosti, kot
               takšne.  Jaz bi mogoče
               samo tako na kratko glede samega zneska teh sredstev, kar je bilo izpostavljeno morda
               s strani poslanca Radiča. Torej v prejšnji perspektivi, torej za obdobje 2007 do 2014
               nekako je bilo skupaj torej za romske projekte, torej tukaj moram poudariti, tukaj
               gre samo za projekte, ki so namenjeni izključno ali predvsem Romom. Torej, tukaj niso
               zdaj zajeti neki drugi programi kot je recimo javna dela in podobno.</p>
               <p>Tako da, v temu obdobju je bilo iz operativnega programa razvoja človeških virov za
               obdobje 2007 – 2013 je bilo namenjeno skupaj približno 11,7 milijona evrov. Torej, če
               to preračunamo na sedemletno obdobje to pride približno tam okoli 1,7 milijona evrov.
               Torej, to so sredstva, ki zajemajo tako sredstva Evropskega socialnega sklada kot
               tudi nacionalna sredstva.</p>
               <p>Zdaj, kar se tiče ko je tudi spraševala poslanka Muršičeva spraševala glede
               pravilnosti oziroma, če so ti projekti, ki so bili izvajani, ki so bili financirani
               iz evropskih sredstev, če so dosegli svoj namen. Mi vsekakor menimo, da je temu tako.
               Kakor je v bistvu povedal že kolega iz Ministrstva za izobraževanje pred menoj, v
               bistvu vse kontrole, ki so bile izvedene, bodisi s strani ministrstva bodisi iz naše
               strani, torej s strani organov upravljanja nismo odkrili nekih večjih nepravilnosti.
               Inv temu letu je bilo dokončano tudi vrednotenje izvajanja ukrepov Evropskega
               socialnega sklada za spodbujanje socialne vključenosti in zagotavljanja enakih
               možnosti v obdobju 2007 -2013 in tudi to poročilo, torej ki je bilo tudi širše
               zasnovano, ki vključuje tudi ukrepe za romsko skupnost ocenjuje, da so bili cilji
               pravzaprav ne samo da so bili uresničeni ampak, da tudi preseženi. Tako da, iz tega
               vidika vsekakor menimo, da so bili ti ukrepi uspešni.</p>
               <p>Se pa vsekakor strinjam tudi s poslancem Lahom, da pa mehke vsebine pa nikakor niso
               dovolj. Tukaj se strinjamo, te je vsekakor treba nadgraditi tudi z drugimi ukrepi,
               mislim tukaj predvsem na občine, ki se lahko morda tudi same poslužujejo tudi ostalih
               sredstev, ki so na razpolago.</p>
               <p>Zdaj pa če mogoče, če mi dovolite samo še glede nove finančne perspektive, kar ste
               tudi izpostavili. Torej, vlada je prejšnji teden potrdila spremembo odloka o
               izvedbenem planu za operativni program za izvajanje Evropske kohezijske politike za
               obdobje 2014 – 2020 in zdaj v temu obdobju, torej obdobju 2015 do 2017 so bili
               potrjeni štirje programi, ki bodo namenjeni torej Romom v vrednosti približno 2,2
               milijona, če govorimo torej samo o EU sredstvih oziroma okoli 2,7 milijona še z
               nacionalnim deležem.</p>
               <p>Hvala.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam.</p>
               <p>Zaključujem razpravo in ugotavljam, da se je Odbor za notranje zadeve, javno upravo
               in lokalno samoupravo seznanil s 4. Poročilom o položaju romske skupnosti v
               Sloveniji.</p>
               <p>S tem zaključujem 5. točko dnevnega reda.</p>
               <p>In prehajamo na <title>6. TOČKO DNEVNEGA REDA – TO JE TOČKA RAZNO.</title>
               </p>
               <p>Želi kdo besedo? Ugotavljam, da ne in s tem zaključujem tudi 6. točko dnevnega
               reda.</p>
               <p>Zaključujem tudi 11. sejo odbora. Vsem se zahvaljujem in obenem tudi opravičujem za
               to, da je zmanjkalo časa, bomo pa kakšno posebno tematsko sejo.</p>
               <p>Lep dan naprej in nasvidenje. <stage type="time">Seja se je končala 15. oktobra 2015 ob 10.54.</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZEU-redna-131-2017-06-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">DEEF7E10C3718B54C1258132003CF1BB</idno>
               <idno type="custom" subtype="day">A42C81D479631E56C1258145002A0B0A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=A42C81D479631E56C1258145002A0B0A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZEU-redna-131-2017-06-09.OZZEU" n="131">
               <name>redna seja</name>
               <date when="2017-06-09"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZEU-redna-131-2017-06-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZEU-redna-131-2017-06-09.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">131. seja</stage>
            <stage type="date">(9. junij 2017)</stage>
            <stage type="chairman">Sejo je vodil Kamal Izidor Shaker, predsednik odbora.</stage>
            <stage type="time">Seja se je pričela ob 7.32.</stage>


            <sp xml:id="SDT7-OZZEU-redna-131-2017-06-09.sp1">

               <speaker>PREDSEDNIK KAMAL IZIDOR SHAKER:</speaker>

               <p>Spoštovane kolegice, cenjeni kolegi.</p>
               <p>Začenjam 131. sejo Odbora za zadeve Evropske unije.</p>
               <p>Obveščam vas, da so se opravičili: gospod Jožef Horvat, dr. Franc Trček in Peter
               Vilfan. Obveščam vas tudi, da gospoda Ljuba Žnidarja na tej seji nadomešča gospa
               Suzana Lep Šimenko in Ireno Grošelj Košnik dr. Jasna Murgel.</p>
               <p>Obveščam vas tudi, da so na sejo povabljeni poslanci Evropskega parlamenta iz
               Republike sLovenije ter predstavniki Vlade in Državnega sveta.</p>
               <p>Prehajam na <title>določitev dnevnega reda</title>. S sklicem seje ste ga tudi prejeli in
               ker v poslovniškem roku nisem prejel predlogov za njegovo spremembo je določen takšen
               dnevni red, kot ste ga prejeli s sklicem.</p>
               <p>Prehajamo na <title>1. TOČKO DNEVNEGA REDA</title>, to je <title>ZASEDANJE SVETA EVROPSKE UNIJE ZA KMETIJSTVO IN RIBIŠTVO, KI BO V LUKSEMBURGU
               12. 6. 2017.</title>
               </p>
               <p>Gradivo k vsem trem točkam dnevnega reda smo prejeli od Vlade 8. 6. na podlagi 8.
               člena Zakona o sodelovanju med Državnim zborom in Vlado v zadevah Evropske unije.</p>
               <p>Besedo dajem mag. Marjanu Podgoršku, državnemu sekretarju na Ministrstvu za
               kmetijstvo, gozdarstvo in prehrano in ga prosim, da nam predstavi ta svet, ki bo
               potekal v Luksemburgu.</p>
               <p>Izvolite.</p>
            </sp>
            <sp xml:id="SDT7-OZZEU-redna-131-2017-06-09.sp2">

               <speaker>MAG. MARJAN PODGORŠEK:</speaker>

               <p>Hvala, predsednik. Spoštovane poslanke, spoštovani poslanci.</p>
               <p>Tokratni svet za kmetijstvo in ribištvo se bo seznanil s poročilom komisije o razvoju
               razmer na kmetijskih trgih ter opravil razpravo o predlogu uredbe o ekološkem
               kmetovanju.</p>
               <p>V okviru točke razno bo komisija poročala o pripravah na 5. vrh EU-Afrika, ki bo med
               28. in 29. novembrom v Abidžanu, Republika Slonokoščena obala. Predsedstvo bo poleg
               tega poročalo o trenutnem stanju pri napredku glede obravnave predloga uredbe o
               veterinarskih zdravilih ter o svoji prioriteti, v zvezi s tem, delu na
               pripravljenosti na izredne razmere na področju zdravja rastlin in živali.</p>
               <p>Glede na točke, bo vsebina in stališča Republike Slovenije sledeča. Pod 4. točko, ki
               bo govorila o predlogu uredbe Evropskega parlamenta in Sveta o ekološki pridelavi in
               označevanju ekoloških proizvodov, to je v zvezi s spremembo uredbe Evropskega
               parlamenta in Sveta, bo za razliko od prvotno načrtovanega, da bi se Svet zgolj
               seznanil z napredkom obravnave pri predlogu uredbe o ekološkem kmetovanju, bo Svet
               opravil vsebinsko razpravo o odprtih vprašanjih. Malteškemu predsedstvu na zasedanju
               posebnega odbora za kmetijstvo v sredini maja od držav članic namreč ni uspelo
               pridobiti novega, to je spremenjenega mandata za <stage type="mag"/><stage>(nadaljevanje)</stage> pogajanje za nov krog pogajanj v imenu Sveta EU z
               Evropsko komisijo in Evropskim parlamentom. Do sedaj je bilo od leta 2015, ko je
               dosje prešel iz tehnične obravnave v postopek usklajevanja med vsemi tremi
               institucijami, izvedenih 17 krogov neformalnih pogajanj. Kar kaže na to, da dosje
               ureja izjemno pomembno področje in hkrati je zelo tehničen po sami vsebini. Odprta
               vprašanja v zvezi s tem so še: način predelave v rastlinjakih, vzpostavitev
               podatkovne baze za živinorejo in ribogojstvo, uporaba heterogenega semenskega
               materiala ter ostanki nedovoljenih proizvodov in snovi v ekoloških proizvodih.</p>
               <p>V zvezi s tem ima Slovenija oblikovan sledeč predlog stališča, in sicer:</p>
               <p>"Slovenija se seznani z informacijo predsedstva o stanju napredka obravnavanega v
               dosjeju in se glede do opredelitve do odprtih vprašanj način predelave v
               rastlinjakih. Glede načina pridelave v rastlinjakih, Slovenija meni, da bi morala
               ekološka predelava temeljiti na predelavi v zemlji z določenimi manjšimi izjemami,
               kot je pridelava sadik v lončkih ter z jasnimi izjemami za skandinavske države, kjer
               zaradi podnebnih pogojev večina pridelave poteka v rastlinjakih.</p>
               <p>Glede vzpostavitve podatkovne baze za živinorejo in ribogojstvo, Slovenija ocenjuje,
               da bi vzpostavitev podatkovne baze za živinorejo predstavljalo administrativno oviro.
               V kolikor pa bo takšna evidenca vzpostavljena, pa Republika Slovenija predlaga, da se
               v evidenci vodijo le splošni podatki, ki vključujejo vse živali, tudi perutnino in
               čebele. Slovenija prav tako predlaga, da se podobne evidence vodi tudi glede
               ribogojstva.</p>
               <p>Glede uporabe heterogenega semenskega materiala, je Slovenija naklonjena vključitvi
               heterogenega semenskega materiala, pri tem pa Slovenija izpostavlja, da mora biti vse
               kar je v povezavi s trženjem semenskega materiala urejeno v splošni zakonodaji, ki
               ureja področje semenarstva.</p>
               <p>Glede ostankov nedovoljenih proizvodov in snovi v ekoloških proizvodih, Slovenija
               meni, da ekološki proizvodi ne smejo vsebovati ostankov nedovoljenih snovi. Republika
               Slovenija bi lahko v duhu kompromisa podprla predlog, da imajo države članice svoja
               nacionalna pravila glede ostankov nedovoljenih snovi za neomejeno obdobje."</p>
               <p>Toliko v zvezi s točko 4.</p>
               <p>Glede točke 5, ki bo govorila o razmerah na trgu. Gre za redno točko zadnjih dveh let
               in v zvezi s tem bo Komisija predstavila najnovejše poročilo o razmerah na kmetijskih
               trgih.</p>
               <p>Stanje na glavnih kmetijskih trgih oziroma še zlasti na trgih pomembnih za Slovenijo,
               je sledeče. V prvih petih mesecih letošnjega leta v Sloveniji ni zaznati bistvenih
               odstopanj oziroma večjih sprememb na ključnih kmetijskih trgih. Slednji so po večini,
               zlasti kar se cenovno in stroškovnih razmerij tiče, stabilni, ali pa se cene gibljejo
               v okviru običajnih sezonskih nihanj.</p>
               <p>Dodatno glede stanja v povezavi s Slovenijo. Pri mleku je zapažal postopno rast cene
               mleka od avgusta 2016, trenutno sicer stagnira, torej aprila je bila odkupna cena
               mleka dejanske kakovosti 31,02 evra <stage>(?)</stage> na 100 kilogramov, kar je glede na leto
               poprej 17,4-odstotna rast, kar je zelo lep skok. Glede cenovno-stroškovnega razmerja
               pri mlečnosti, skratka pri kravah s 4 tisoč 500 litri okoli 63 %. Glede govejega mesa
               imamo nihanje cene v prvih petih mesecih leta 2017, trend zniževanja, vendar
               povprečje gibanja nad lansko cenovno ravnjo v tem obdobju. Cenovno-stroškovna
               razmerja s konca maja 2017 so okoli 88 %, kar je približno enako kot v letu 2016 v
               tem obdobju. Glede prašičjega mesa imamo v prvih petih mesecih letošnjega leta
               beležimo postopno rast povprečne tržne cene prašičjih klavnih kupov in imamo ugodna
               cenovna razmerja, torej nekje med 88 in 90 %. Glede jabolk je stanje tudi posledično
               vezano na lansko pozebo, kar je povzročilo nižjo ponudbo jabolk. Temu ustrezno so se
               odzivale tudi tržne cene jabolk, ki je sicer letos relativno stabilna in se ohranja
               precej nad cenovno ravno predhodnih dveh let. <stage type="mag"/><stage>(nadaljevanje)</stage> Glede 5. točke smo oblikovali sledeče stališče,
               Slovenija oziroma predlog:</p>
               <p>"Slovenija se seznani s poročilom. Preteklo dogajanje na kmetijskih trgih je
               pokazalo, da je redno spremljanje razmer na trgih ključnega pomena in seveda po
               potrebi in glede na razmere hitro in učinkovito ukrepanje na ravni EU. Slovenija bo
               opozorila, da je pričakovati porušenje razmerja med povpraševanjem in ponudbo na trgu
               sadja in zelenjave. Slovenijo je lansko leto, kot tudi letos prizadela spomladanska
               pozeba. Končne ocene še ni mogoče podate, se pa ocenjuje, da bo le-ta v enakem obsegu
               kot je bila lanska. Se pravi nekje v okviru 43,5 milijona evrov."</p>
               <p>Pod točko 6.a zasedanja, ki bo govorilo o pripravah na 5. vrh EU Afrika, ki bo konec
               novembra v Republiki Slonokoščene obale, se bo Svet seznanil z informacijo Komisije o
               pripravah na ta vrh in tudi predhodno se bodo sestali kmetijski ministri, in sicer v
               začetku junija, ob robu ministrske konference FAO. Na to temo vzpostavitev
               trajnostnega kmetijstva kot prihodnost za mlade v Afriki. V zvezi s tem se bomo zgolj
               seznanili z informacijami.</p>
               <p>Pod točko 5 <stage>(?)</stage> dnevnega reda, ki bo govorila o prednostni nalogi predsedstva EU s
               področja veterinarski… Sanitarnega sektorja, skratka pripravljenost na izredne
               razmere za zdravje rastlin in živali, bo predsedstvo poročalo. V zvezi s tem bo
               predsedstvo predstavilo stanje glede obveščanja in ozaveščanja o zdravju rastlin in
               zdravju živali v posamezni državi članici. Analiza je namreč pokazala, da večina
               držav članic nima ustreznih kadrov in namenskih finančnih sredstev za kampanjo
               obveščanja in osveščanja javnosti o zdravju rastlin, niti nima nacionalnih strategij
               na tem področju. Vse države članice in Komisija so podprle razvoj skupne EU
               strategije za krepitev ozaveščanja na področju zdravja rastlin in živali.</p>
               <p>V zvezi s tem je predlog stališča Slovenija, da se v okviru pripravljenosti o nujnih
               razmerah za pojave posebno nevarnih bolezni živali pripravi tudi načrte ukrepov,
               izvaja simulacijske vaje in sodeluje z ostalimi deležniki na tem področju. Dodatno
               temu bi se izvajalo tudi čezmejno sodelovanje. Za neke zelo nevarnih karantensko
               škodljivih organizmov smo pripravili tudi načrte izrednih ukrepov, za nekatere so še
               v pripravi, čeprav tega segmenta sedanja EU fitosanitarna zakonodaja ne ureja.
               Slovenija tudi deli mnenje, da je pripravljenost za učinkovito ukrepanje v primeru
               pojava bolezni rastlin in živali, ki temelji med drugim tudi na krepitvi
               ozaveščenosti ljudi, izrednega pomena. Gre za enega ključnih orodij za uspešno
               obvladovanje izrednih razmer v primeru večjih izbruhov škodljivih organizmov rastlin
               in posebno nevarnih bolezni živali, ki imajo lahko zelo nevarno negativne
               gospodarske, družbene in okoljske posledice. Osveščanje javnosti in deležnikov ter
               seznanjanje z glavnimi tveganji na tem področju ter osnovno poznavanje tovrstne
               problematike, je ključnega pomena za uspešno delo pristojnih organov. Pomemben ukrep
               je tudi sodelovanje s sosednjimi državami, čezmejno sodelovanje, še posebej zaradi
               vedno novih tveganj, ki jih zaradi podnebnih sprememb predstavljajo predvsem
               vektorsko prenosljive bolezni živali in rastlin. Čezmejno sodelovanje je tudi
               predvsem ukrep, ki zagotavlja hitro ukrepanje in preprečevanje širjenja čezmejnih
               bolezni živali, ne samo na ozemlju posamezne države članice, temveč širše v prostoru
               EU in sosednjih državah. Nenazadnje, z učinkovitim ukrepanjem in preprečevanjem
               širjenja se zagotavlja tudi varovanje enotnega trga in gospodarske učinkovitosti.</p>
               <p>Kot zadnja iz sklopa 5 točk, torej točka 5.c bo Svet obravnaval trenutni zakonodajni
               predlog, predlog uredbe Evropskega parlamenta in sveta o zdravilih za uporabo v
               veterinarski medicini. Predsedstvo bo v zvezi s tem poročalo. V zvezi s tem je
               potrebno povedati, da je malteško predsedstvo pri obravnavi predloga veterinarskih
               zdravil pripravila predlog in v zvezi s tem gre za informativno točko. Dosje je
               namreč še vedno v fazi tehnične obravnave od leta 2014. Bistvenega napredka glede
               soglasja med državami <stage type="mag"/><stage>(nadaljevanje)</stage>
               članicami pri obravnavi tega predloga še ni zaznati.</p>
               <p>Stališče v zvezi s tem … Predlagano stališče v zvezi s tem v Sloveniji, je
               sledeče:</p>
               <p>"Slovenija se seznani z informacijo. Ker gre za pomemben dosje, je pričakovati večjo
               dostopnost zdravil za zdravljenje državi, manjša administrativna bremena in
               poenostavitev postopkov na tem področju. Kot pozitivno ocenjujemo tudi določbe glede
               zmanjšanja odpornosti protimikrobnim zdravilom, opozarjamo pa, da je obravnava
               Predloga uredbe o zdravilih zelo zahtevna. Skrbi nas zlasti z vidika določil o
               trajanju zaščite, tehnične dokumentacije, skratka podaljšanje obdobje eksplozivnosti.
               Menimo tudi, da bi bilo treba predlagano spremembo glede podaljšanja obdobja
               podatkovne zaščite predvsem v luči vpliva na dostopnosti in cene zdravil na manjših
               trgih preventivno uravnotežiti in uskladiti predlog med proizvajalci ter uporabniki
               zdravil."</p>
               <p>Hvala.</p>
            </sp>
            <sp xml:id="SDT7-OZZEU-redna-131-2017-06-09.sp3">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Odpiram razpravo poslank in poslancev. Ne vidim želje po razpravi, zato jo tudi
               zaključujem.</p>
               <p>Na glasovanje dajem naslednji predlog sklepa:</p>
               <p>"Odbor za zadeve Evropske unije se je seznanil z izhodišči za udeležbo delegacije
               Republike Slovenije na zasedanje Sveta Evropske unije za kmetijstvo in ribištvo, ki
               bo v Luksemburgu, 12. 6. 2017 in jih podprl."</p>
               <p>Predpostavljam, da imamo vsi glasovalne naprave, zato pričenjam z glasovanjem.</p>
               <p>Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem končujem 1. točko dnevnega reda.</p>
               <p>Najlepša hvala predstavnikoma Ministrstva za kmetijstvo. Uspešen dan!</p>
               <p>Prehajamo na <title>2. TOČKO DNEVNEGA REDA – ZASEDANJE SVETA EVROPSKE UNIJE ZA
                  ZAPOSLOVANJE, SOCIALNO POLITIKO, ZDRAVJE IN VARSTVO POTROŠNIKOV, KI BO V
                  LUKSEMBURGU, 15. IN 16. JUNIJA 2017.</title>
               </p>
               <p>Z nami sta dve državni sekretarki – ena iz Ministrstva za delo, družino, socialne
               zadeve in enake možnosti, druga iz Ministrstva za zdravje. Kot prvi dajem besedo
               predstavnici oziroma državni sekretarki z Ministrstva za delo, družino, socialne
               zadeve in enake možnosti in jo prosim za predstavitev izhodišč za svet v delu, ki se
               nanaša na socialno politiko.</p>
               <p>Izvolite.</p>
            </sp>
            <sp xml:id="SDT7-OZZEU-redna-131-2017-06-09.sp4">

               <speaker>MARTINA VUK:</speaker>

               <p>Hvala lepa predsednik.</p>
               <p>Lep pozdrav vsem prisotnim!</p>
               <p>Torej, ta del sveta ministric in ministrov, ki se nanaša na zaposlovanje in socialno
               politiko bo 15. 6. in na dnevnem redu sta predvideni 2 razpravi. Prva pomembna, ki ni
               popolna novost, je politična razprava o evropskem stebru socialnih pravih. Odvila se
               bo neformalno v okviru delovnega kosila. Slovenija pa je ravno včeraj je Vlada
               sprejela stališče glede evropskega stebra socialnih pravic in če ga še niste, ga
               boste tudi prejeli. Ste že? No, ker je takoj bilo poslano naprej. Kar je pomembno z
               vidika stališča Slovenije je to, da Republika Slovenija pozdravlja napore Evropske
               komisije za bolj pošteno in socialno Evropo. Komisija je predstavila že nek sveženj
               dokumentov, ki se nam zdijo ustrezni in potrebni, tudi da se določijo skupna temeljna
               načela, ki jih morajo zasledovati vse države članice. Se pa tudi Slovenija strinja,
               da je v zadostni meri upoštevano načelo subsidiarnosti, ki je vendarle eno temeljnih
               načel tega področja in da bi se tak steber bil odprt in dostopen za vse države
               članice, ne samo tiste članice, ki so v območju evra.</p>
               <p>Druga pomembna razprava je pa razprava o evropskem semestru. Naslednja in sicer v
               okviru evropskega semestra bo Svet potrdil priporočila Sveta v zvezi z nacionalnimi
               programi reform za države članice, za vsako pač posamezno državo članico. Sloveniji
               Evropska komisija priporoča ima dve priporočili s tega našega področja, in sicer je
               prva, da sprejme potrebne ukrepe za zagotovitev <stage type="mag"/><stage>(nadaljevanje)</stage> dolgoročne vzdržnosti in ustreznosti pokojninskega
               sistema, ter druga je pa, da okrepi prizadevanja za povečanje zaposljivosti nizko
               usposobljenih in starejših delavcev, zlasti s ciljanimi ukrepi na področju
               vseživljenjskega učenja in z aktivacijskimi ukrepi. Z obema priporočiloma se
               Slovenija tudi strinja.</p>
               <p>Naslednje kar bo predvidoma Svet sprejemal, je predviden splošni pristop do Direktive
               o napotenih delavcih. Ampak do danes še ni jasno ali bo malteškemu predsedstvu uspelo
               zagotoviti ta splošni pristop. Za enkrat kaže, da temu verjetno ne bo tako. Slovenija
               pa splošni pristop podpira, predvsem zaradi zaščite pravic napotenih delavcev, v
               smeri preprečevanja socialnega dumpinga, hkrati pa zagovarjamo, da je potrebno
               mednarodni cestni promet izključiti iz obsega te direktive in ga urediti v sektorski
               zakonodaji.</p>
               <p>Svet bo tudi sprejel sklepe, in sicer, v zvezi s posebnim poročilom Računskega
               sodišča, o ukrepih za zaposlovanje mladih na evropski ravni in tudi s temi
               predlaganimi sklepi Republika Slovenija soglaša. Potem pa se bo svet še seznanil s
               poročilom o napredku pri obravnavi Predloga direktive o nediskriminaciji, Predloga
               direktive o zagotavljanju uravnotežene zastopanosti spolov med neizvršnimi direktorji
               družb, ki kotirajo na borzi, o napredku glede Predloga direktive o dostopnosti
               storitev in blaga ter Predloga o koordinaciji sistemov socialne varnosti in direktivi
               o zaščiti delavcev pred rakotvornimi mutagenimi snovmi, in kot pravim, glede teh
               točk, ki sem jih zdaj zadnje naštela, bo samo seznanitev z napredkom, ker še ni
               tolikšen, da bi se lahko o tem odločali. </p>
               <p>Hvala.</p>
            </sp>
            <sp xml:id="SDT7-OZZEU-redna-131-2017-06-09.sp5">

               <speaker>PREDSEDNIK KAMAL IZIDOR SHAKER:</speaker>

               <p>Gospa Vuk, hvala lepa tudi vam.</p>
               <p>Besedo ima gospa Jožica Maučec Zakotnik, državna sekretarka z Ministrstva za
               zdravje.</p>
               <p>Izvolite.</p>
            </sp>
            <sp xml:id="SDT7-OZZEU-redna-131-2017-06-09.sp6">

               <speaker>JOŽICA MAUČEC ZAKOTNIK:</speaker>

               <p>Hvala lepa.</p>
               <p>Spoštovani predsednik odbora, spoštovane poslanke in poslanci!</p>
               <p>Naj nadaljujem s predstavitvijo tem, ki bodo obravnavane drugi dan zasedanja Sveta
               Evropske unije za zaposlovanje, socialno politiko, zdravje in varstva potrošnikov, v
               sestavi ministrov za zdravje.</p>
               <p>Na dnevnem redu so le točke nezakonodajne narave. Eno od njih bodo obravnavali tudi
               ministri za socialne zadeve, zato bom k stališču, ki ga je že predstavilo Ministrstvo
               za delo, dodala le poudarke z vidika zdravja oziroma zdravstvenega varstva. Na
               dnevnem redu zasedanja je sprejem dveh sklepov sveta in razprava o zdravstvenih
               vidikih evropskega stebra socialnih pravic, ter točka razno. Slednja je namenjena
               predvsem medsebojnemu obveščanju o srečanjih, ki so potekala pod aktualnim
               predsedstvom, pojasnilom Evropske komisije, pobudam držav članic in predstavitvi
               programa naslednjega estonskega predsedstva svetu.</p>
               <p>Naj začnem z osnutkom sklepov Sveta, namenjenega zaustavitvi naraščanja debelosti pri
               otrocih. Malteško predsedstvo je pripravilo predlog sklepov, na podlagi razprave na
               neformalnem srečanju ministrov za zdravje v marcu 2017. Ocenjujemo, da so v osnutku
               sklepov nanizani ključni dejavniki, ki vplivajo na okoliščine za naraščanje debelosti
               in podani predlogi za krepitev aktivnosti držav članic in komisije, s ciljem
               zmanjšanja otroške debelosti. Sprejem sklepov bomo podprli. Še posebej pomembno je,
               da se v njih predlagani multisektorski ukrepi za obvladovanje debelosti. Kot primer
               naj omenim sodelovanje med zdravstvenim in izobraževalnim sektorjem, ki s tesnejšim
               sodelovanjem podpirata zdravo okolje in zdrave izbire v vrtcih in šolah, po drugi
               strani pa zdravstvo razvija obravnav otrok s prekomerno težo oziroma že z debelostjo.
               Poudarim naj pomen skupnostnega pristopa, ki je upoštevan tudi v teh sklepih. V
               Sloveniji pa ga uresničujemo že oziroma ga bomo v naslednjem obdobju s programom
               družinske obravnave debelosti v primarnem zdravstvenem varstvu. Po naših izkušnjah ti
               sklepi pomenijo pravilno in pomembno politično usmeritev <stage type="mag"/><stage>(nadaljevanje)</stage> evropske skupnosti, pri ukrepanju za zaustavitev
               naraščanja debelosti pri otrocih. Glede sodelovanja na ravni Evropske unije in
               aktivnosti Evropske komisije je pomembno področje trženja živil otrokom, prizadevanja
               na področju preoblikovanja živil in izboljšanja praks na področju javnega naročanja v
               javnih ustanovah. Zdrava hrana v vrtcih in šolah, kjer ima Slovenija že bogate
               izkušnje. V sklepih je tudi posebej poudarjeno naj bodo izobraževalne ustanove
               okolje, zaščiteno pred tržnimi vplivi nezdrave prehrane, za kar si je Republika
               Slovenija še posebej prizadevala.</p>
               <p>V razpravi bomo poudarili, da je Slovenija že sprejela celovit nacionalni program o
               prehrani in telesni dejavnosti za zdravje od 2015 do 2025, ki temelji na
               medsektorskem pristopu. Ta program združuje aktivnosti na področju prehrane in
               telesne dejavnosti. Za implementacijo programa, ki obvezuje številne vladne resorje,
               industrijo in nevladne organizacije, smo sprejeli akcijski načrt do leta 2018. V
               Sloveniji je tak celovit vsevladni pristop že pokazal pozitivne rezultate, saj smo
               med državami kjer se debelost pri otrocih od 2015 dalje zmanjšuje.</p>
               <p>K drugi točki, Svet bo obravnaval in sprejel tudi sklepe sveta o spodbujanju
               prostovoljnega sodelovanja med zdravstvenimi sistemi, ki ga spodbujajo države
               članice. Cilj sklepov je okrepiti politično zavezo držav članic za prostovoljno
               sodelovanje na različnih področjih, za katera so zainteresirana, še posebej pa na
               področju inovativnih zdravstvenih tehnologij, zdravil za zdravljenje redkih bolezni
               in zdravstvene delovne sile. Republika Slovenija podpira sprejem predlaganih sklepov
               in s tem podani poziv Sveta za krepitev sodelovanja med državami članicami. Po naših
               izkušnjah je še posebej pomembna izmenjava informacij o cenah zdravil, skupna
               pogajanja glede cen ter skupna nabava zdravil. Želeli smo sicer, da bi bile zaveze za
               dogovarjanje na ravni Evropske unije močnejše, vendar je večina držav zagovarjala
               mehkejši pristop s poudarkom na prostovoljnosti sodelovanja in iniciative
               zainteresiranih držav članic. Ker je naš prednostni cilj, da se politične usmeritve
               za krepitev sodelovanja sprejmejo, se lahko strinjamo tudi z manj zavezujočim
               pristopom.</p>
               <p>In še k zadnji 3. točki, v razpravi o evropskem stebru socialnih pravic se bodo
               ministri za zdravje dotaknili predvsem vpliva potrditve v njem predvidenih načel
               oziroma pravic za zdravje oziroma sisteme zdravstvenega varstva. Predsedstvo je za
               razpravo ministrov pripravilo vprašanje o tem ali bo načelo, da ima vsakdo pravico do
               pravočasnega dostopa do kakovostnega, preventivnega in kurativnega zdravstvenega
               varstva, lahko vplivalo h konvergenci med nacionalnimi varstvenimi sistemi, o vplivu
               zaveze na Evropsko unijo, na ravni Evropske unije o pravočasnem dostopu do
               zdravljenja, ker načinov spremljanja napredkov držav članic pri uresničevanju teh
               zavez. Stališče Republike Slovenije k pobudi za evropski steber socialne pravičnosti
               je predstavilo že Ministrstvo za delo, družino, socialne zadeve in enake možnosti.
               Zato tu ne bom veliko. Z vidika zdravja in zdravstva pozdravljamo uvrstitev izmenjave
               pogledov na zdravstvene vidike evropskega stebra socialnih pravic, ter na dnevni red
               zasedanja Sveta v sestavi ministrov za zdravje, saj smo s tem dobili možnost, da se
               opredelimo do predlogov evropske skupnosti. Načelo, da ima vsakdo pravico do
               pravočasnega dostopa do kakovostnega preventivnega in kurativnega zdravstvenega
               varstva kot vodilo nacionalnemu ukrepanju in aktivnostim na ravni Evropske unije,
               seveda ne more biti vprašljivo in ga podpiramo, potreben pa bo še dodaten razmislek o
               procesu dogovarjanja o skupnih ciljih in na tem področju na ravni Evropske unije
               konvergenci nacionalnih zdravstvenih sistemov, ter načinov spremljanja njihovega
               doseganja.</p>
               <p>O točki razno pa sem govorila že uvodoma, tako da hvala.</p>
            </sp>
            <sp xml:id="SDT7-OZZEU-redna-131-2017-06-09.sp7">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Odpiram razpravo poslank in poslancev. <stage type="mag"/>
               <stage>(nadaljevanje)</stage> Ne vidim želje po razpravi, zato jo zaključujem in dajem na glasovanje
               naslednji predlog sklepa: Odbor za zadeve Evropske unije se je seznanil z izhodišči
               za udeležbo delegacije Republike Slovenije na zasedanju Sveta Evropske unije za
               zaposlovanje, socialno politiko, zdravje in varstvo potrošnikov, ki bo v Luksemburgu
               15. in 16. 6. 2017 in jih podprl.</p>
               <p>Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep soglasno.</p>
               <p>S tem zaključujem 2. točko dnevnega reda.</p>
               <p>Najlepša se zahvaljujem obema državnima sekretarkama in predstavnikom obeh
               ministrstev. Želim uspešen dan.</p>
               <p>Prehajam na <title>3. TOČKO DNEVNEGA REDA</title>, to je <title>ZASEDANJE SVETA EVROPSKE UNIJE ZA EKONOMSKE IN FINANČNE ZADEVE, KI BO V
               LUKSEMBURGU 16. 6. 2017.</title>
               </p>
               <p>Kar prosim državno sekretarko na Ministrstvu za finance gospo Mirando Groff
               Ferjančič, da nam predstavi ta izhodišča.</p>
               <p>Izvolite.</p>
            </sp>
            <sp xml:id="SDT7-OZZEU-redna-131-2017-06-09.sp8">

               <speaker>MAG. MIRANDA GROFF FERJANČIČ:</speaker>

               <p>Najlepša hvala za besedo. Spoštovane poslanke, spoštovani poslanci.</p>
               <p>Dovolite, da vam predstavim izhodišča za zasedanje ECOFIN, ki bo potekal 16. junija v
               Luksemburgu. Zasedanja se bo udeležila ministrica za finance Mateja Vraničar
               Erman.</p>
               <p>Gre za zaključno zasedanje ECOFIN pod malteškim predsedstvom Svetu EU, kar je en od
               razlogov, da je dnevni red nekoliko daljši, saj bo predsedstvo skušalo zaokrožiti
               razprave glede pomembnejših projektov.</p>
               <p>Naj izpostavim pomembnejše točke predvidene razprave.</p>
               <p>Prva je predlog direktive Sveta o spremembi direktive glede stopenj DDV, ki se
               uporabljajo za knjige, časopise in periodične publikacije. Ministri naj bi v okviru
               te točke potrdili splošni pristop za sprejem, je pa treba počakati še mnenje
               Evropskega parlamenta. O predlogu je tekla orientacijska razprava na zasedanju ECOFIN
               marca 2017, in stališče Slovenije je, ki ga je tedaj potrdil tudi vaš odbor je
               pozitivno potrdil stališča Vlade do uvedbe možnosti držav članic, da se uporablja
               tudi za elektronsko dobavljene publikacije nižje stopnje DDV, tako kot je to v
               veljavi že do zdaj in se nanašajo na publikacije na fizičnih nosilcih. Slovenija je
               bila in ostaja zadržana do predloga v delu, ki bi omogočal državam članicam, da
               znižajo davčno stopnjo na najnižjo raven ali celo ničelno stopnjo, tako za
               elektronsko, kot fizično dobavljene publikacije. To bi bilo v nasprotju s temeljnim
               načelom sistema DDV, da na notranjem trgu EU ni dobave blaga oziroma storitev, ki ne
               bi bila obdavčena z DDV. Kompromisni predlog, ki naj bi ga predsedstvo predvidoma
               predlagalo v potrditev na junijskem zasedanju ECOFIN, državam članicam omogoča, ampak
               jih ne zavezuje, da tudi za dobave e-publikacij lahko uporabljajo znižano stopnjo
               davka na dodano vrednost. Zelo nizke stopnje pod 5 % vključno z ničelno stopnjo za
               e-publikacije pa bi lahko uporabljale le države članice, ki so takšne stopnje DDV
               zakonito uporabljale že 1. januarja 2017 za primerljive dobave na fizičnih
               nosilcih.</p>
               <p>Predlagamo, da Slovenija tak kompromisni predlog tudi podpre.</p>
               <p>Na agendi je tudi predlog direktive Sveta o spremembi direktive o skupnem sistemu
               davka na dodano vrednost v zvezi z začasno uporabo splošnega mehanizma obrnjene
               davčne obveznosti za dobavo blaga in storitev nad določenim pragom, tudi o tem
               predlogu so ministri že razpravljali marca letos. Cilj predloga je, da se posameznim
               državam članicam, še posebej tistim, ki so utrpele znatne izgube zaradi davčnih
               vrtiljakov in ki nimajo zadostne upravne zmogljivosti za učinkovit boj proti
               goljufijam ter so soočene z velim porastom DDV goljufij, omogoči, da do 30. junija
               2022, kot plačnika <stage type="mag"/> <stage>(nadaljevanje)</stage> DDV
               določijo davčnega zavezanca, kateremu je bila opravljena dobava blaga ali storitev,
               če znesek na računu presega 10 tisoč evrov. Vaš odbor je do tega predloga zavzel
               stališče 10. marca letos, ki je negativno in tako ostaja tudi zdaj. Predlog direktive
               ne podpiramo in tudi doslej oblikovani kompromisni predlogi predsedstva še niso
               sprejemljivi, saj spremenjen sistem še vedno ne zagotavlja zanesljivega sistema, ki
               bo varen pred goljufijami, tako z vidika možnosti selitve goljufij v druge države
               članice, kot z vidika pojava novih goljufij, predvsem na ravni maloprodaje. Slovenija
               po predlogu ne izpolnjuje pogojev za uvedbo tega mehanizma, kar bo še povečalo
               administrativne obremenitve za podjetja in davčno upravo. Predsedstvo želi doseči
               splošni pristop, vendar Slovenija meni, da je na dosjeju potrebno dodatno delo. Enako
               meni tudi večina drugih držav članic, tako da tokrat ne pričakujemo še dogovora.</p>
               <p>Naslednji sklop se nanaša na zakonodajni sveženj za krepitev bančne unije in
               zmanjšanje tveganj v bančnem sektorju EU. V tem okviru bo razprava o zakonodajnem
               svežnju petih aktov EU, ki spreminjajo direktivo in uredbo o kapitalskih zahtevah za
               kreditne institucije, direktivo o sanaciji in reševanju bank ter uredbo o enotnem
               mehanizmu za reševanje bank, katere je Evropska komisija sprejela novembra 2016 ter o
               predlogu uredbe o vzpostavitvi evropske sheme za zavarovanje vlog, ki ga je Evropska
               komisija sprejela novembra 2015. Pričakovanja so, da bo Svet potrdil splošni pristop
               glede dela zakonodajnih aktov iz zadnjega novembrskega svežnja in sicer, dopolnitev
               direktive o sanaciji in reševanju bank v zvezi z razvrstitvijo nezavarovanih
               dolžniških instrumentov v primeru nesolventnosti ter dopolnitev uredbe o kapitalski
               ustreznosti kreditnih institucij glede prehodnega obdobja, za ublažitev učinkov
               uvedbe mednarodnega standarda računovodskega poročanja 9, na lastna sredstva in
               učinka obravnave nekaterih izpostavljenosti javnega sektorja, denominiranih v tujih
               valutah držav članic, kot velikih izpostavljenosti. Glede ostalih elementov
               predlaganih sprememb bo predstavljeno v poročilu o napredku, saj so razhajanja v
               stališčih držav članic prevelika in je za dogovor potrebno še dodatno delo.</p>
               <p>Stališče Slovenije je, hitrejše postopanje z obema deloma paketa je smiselno, da bodo
               banke čim prej imele predvidljivo regulatorno okolje, pomembno pa bo, da bo tudi
               Evropski parlament zavzel tak pristop, saj gre v tem primeru za postopek
               soodločanja.</p>
               <p>Vsebinsko se tudi strinjamo, da je zaradi časovnega pritiska smiseln čimprejšnji
               dogovor glede prehodnega režima za polno uveljavitev mednarodnega standarda
               računovodskega poročanja 9 ter podaljšanje prehodnega obdobja za obravnavo nekaterih
               izpostavljenosti javnega sektorja v tujih valutah držav članic, kot velikih
               izpostavljenosti. In iz tega razloga podpiramo hitrejše postopanje in potrditev
               splošnega pristopa Sveta, glede teh določb.</p>
               <p>V zvezi s poročilom o napredku glede preostalega paketa sprememb bančne regulative iz
               novembra 2016, Slovenija ostaja na stališču, da bo za končni dogovor treba najti
               ustrezen dogovor glede ravnotežja med matičnimi državami in državami gostiteljicami.
               Slovenija namreč ostaja zadržana do predlogov Evropske komisije, glede nadzorniške
               diskrecije za opustitev izpolnjevanja nekaterih bonitetnih zahtev na individualni
               ravni, kar bi lahko negativno vplivalo na finančno stabilnost in fiskalni položaj
               držav članic hčerinskimi bankami tujih čezmejno delujočih skupin.</p>
               <p>Glede slabih posojil se bo obravnavalo poročilo podskupine odbora za finančne
               storitve. Ta ugotavlja, da v EU ostajajo slaba posojila na <stage type="mag"/> <stage>(nadaljevanje)</stage> nadpovprečno visoki ravni preko tisoč milijard
               evrov oziroma več kot 7 % BDP, posebna podskupina je pripravila poročilo z nekaj
               ključnimi usmeritvami za politiko razreševanja slabih posojil, ki bi jih sprejela na
               ravni EU, finančni ministri bodo izmenjali mnenje in predvidoma sprejeli tudi sklepe
               z usmeritvami za nadaljnje ukrepanje. Predlogi ukrepov na EU ravni so skoncentrirani
               na štiri področja: krepitev nadzorniški pristojnosti, okrepitev reforme stečajnega
               postopka in postopka izterjave dolgov, prestrukturiranje bank, krepitev sekundarnega
               trga slabih posojil ter priprava okvirja za slabo banko, ki bi temeljila na izkušnjah
               in najboljših praksah držav članic. Ne gre za evropsko slabo banko, kar je predlaga
               EBA, ampak bodo še naprej nacionalne oziroma zasebne. Razpravo bo pripravil Evropsko
               finančni odbor, ki ravno danes o tem razpravlja na neformalnem zasedanju na
               Bledu.</p>
               <p>Slovenija je primerjalno z nekaterimi drugimi članicami, z visokim deležem slabih
               posojil v bančnem sektorju na tem področju že veliko naredila in menimo, da morajo
               težave primarno reševati države članice v katerih ta slaba posojila nastajajo. Ne
               glede na to, pa podpiramo prizadevanja za pripravo skupnih smernih in usmeritve na
               podlagi najboljših praks, pri politiki razreševanja visokih deležev slabih posojil v
               EU in bi lahko podprli tudi takšna priporočila.</p>
               <p>Finančni ministri bodo v zvezi s priporočili, ki jih je 22. maja objavila komisija za
               posamične države članice na junijskem zasedanju sprejeli poročilo za Evropski svet,
               ki bo potekal 22. in 23. junija letos, formalno pa bo Svet sprejel priporočila za
               posamične države članice na zasedanju ECOFIN v juliju.</p>
               <p>V priporočilu z 22. maja je Evropska komisija predlagala Svetu, da za Slovenijo
               sprejme tri sklope priporočil, ki zadevajo fiskalno politiko, politiko zaposlovanja
               ter izboljšanje pogojev financiranja, vključno s spodbujanjem trajnega reševanja
               slabih posojil in dostopom do alternativnih virov financiranja, dobro upravljanje
               podjetij v državni lasti ter odpravo nekaterih administrativnih ovir za poslovanje
               podjetij s področja gradbenih dovoljenj.</p>
               <p>Kar zadeva stališče Slovenije do teh priporočil naj izpostavim, da Slovenija
               nadaljuje pogovore s komisijo glede ustreznosti zahtevanih naporov za doseganje
               srednjeročnega fiskalnega cilja in cenimo namero komisije, da bo uporabila dovoljeno
               prosto presojo pri oceni ciklične pozicije Slovenije. Ne glede na to, pa je za
               ustrezno nadaljevanje javnofinančne konsolidacije, skladno s cilji iz letošnjega
               program stabilnosti ter upoštevaje priporočila komisije potrebno, da se že za leto
               2018 sprejmejo dodatni ukrepi, z namenom ustreznega omejevanja javnofinančnih
               izdatkov ter da se sprejmejo strukturne reforme, ki bi imele pozitivne dolgoročne
               učinke.</p>
               <p>V okviru pakta stabilnosti in rasti, bodo ministri predvidoma sprejeli sklepa o
               odpravi presežnega primanjkljaja na Hrvaškem in na Portugalskem, ter priporočilo
               Romuniji za odpravo znatnega ugotovljenega odklona od prilagoditvene poti za dosego
               srednjeročnega proračunskega cilja. Slovenija na podlagi analiz Evropske komisije te
               predloge podpira.</p>
               <p>Ministri se bodo tudi seznanili z implementacijo dveh akcijskih načrtov, in sicer za
               boj proti financiranju terorizma in pranje denarja ter z vzpostavitvijo unije
               kapitalskih trgov.</p>
               <p>Evroskupina bo zasedala 15. junija, predvidene točke dnevnega reda so: osnutek
               delovnega programa Evroskupine za drugi semester 2017, tematska razprava o rasti in
               delovnih mestih, kvaliteta javnih financ, pregled izdatkov, pregled evroobmočja na
               podlagi člena 4 mednarodnega denarnega sklada in zadnja točka bo Grčija.</p>
               <p>Kar zadeva Grčijo, bodo ministri ponovno skušali doseči dogovor o zaključku drugega
               pregleda pomoči Grčije iz<stage type="mag"/>
               <stage>(nadaljevanje)</stage> ISM ter posledično izplačilu naslednje tranše posojila, saj na
               zasedanju maja do dogovora ni prišlo. Slovenija je že na majskem zasedanju
               evroskupine opozorila na sklepe iz maja 2016, da je pri morebitnem prestrukturiranju
               grškega dolga treba zasledovati cilj bolj enakomerne izpostavljenosti držav do
               programskih držav.</p>
               <p>Ministrica za finance se bo 15. junija udeležila tudi letne skupščine Evropskega
               mehanizma za stabilnost ter neformalnega sestanka guvernerjev Evropske investicijske
               banke, ki bo obravnaval temo brexit.</p>
               <p>Toliko za uvod.</p>
               <p>Hvala.</p>
            </sp>
            <sp xml:id="SDT7-OZZEU-redna-131-2017-06-09.sp9">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa tudi vam.</p>
               <p>Naj vas samo na tej točki obvestim, da bomo, kar se tiče točke evropskega semestra in
               priporočil Sveta v zvezi z nacionalnimi reformnimi programi za 2017 obravnavali tudi
               na skupni seji z Odborom za finance prihodnji teden, danes teden v petek, bolj
               podrobno.</p>
               <p>Najlepša hvala za predstavitev in odpiram razpravo poslank in poslancev. Ker ne vidim
               želje po njej, jo tudi zaključujem in dajem na glasovanje naslednji predlog sklepa:
               Odbor z zadeve Evropske unije se je seznanil z izhodišči za udeležbo delegacije
               Republike Slovenije na zasedanju Sveta Evropske unije za ekonomske in finančne
               zadeve, ki bo v Luksemburgu 16. 6. 2017 in jih podprl.</p>
               <p>Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep soglasno.</p>
               <p>S tem zaključujem 3. točko dnevnega reda.</p>
               <p>Najlepše se zahvaljujem državni sekretarki za predstavitev in želim uspešen dan.</p>
               <p>Zaključujem tudi 131. sejo Odbora za zadeve Evropske unije. <stage type="time">Seja se je končala 9.
                  junija 2017 ob 8.17.</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-MK-nujna-16-2015-07-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Mandatno-volilna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">52ED7E21A490CFF4C1257E7B002707C2</idno>
               <idno type="custom" subtype="day">7380CBF35BAB9761C1257E8400420860</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=7380CBF35BAB9761C1257E8400420860</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-MK-nujna-16-2015-07-16.MK" n="16">
               <name>nujna seja</name>
               <date when="2015-07-16"/>
            </setting>
         </settingDesc>
         <particDesc>
            <listOrg>
               <org xml:id="SDT7-MK-nujna-16-2015-07-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-MK-nujna-16-2015-07-16.MK">
                        <orgName key="MK">Mandatno-volilna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR MANDATNO-VOLILNA KOMISIJA</stage>
            <stage type="session">1. nadaljevanje 16. seje</stage>
            <stage type="date">(16. julij 2015)</stage>
            <stage type="chairman">Sejo je vodil dr. Mitja Horvat, predsednik Mandatno-volilne komisije.</stage>
            <stage type="time">Seja se je pričela ob 9.21. </stage>
            


            <sp xml:id="SDT7-MK-nujna-16-2015-07-16.sp1">

               <speaker>PREDSEDNIK DR. MITJA HORVAT:</speaker>

               <p>SpoštovaniPričenjam 1. nadaljevanje 16. nujne sejo in vas vse prav lepo
               pozdravljam.</p>
               <p>Obveščam vas, da je zadržan in se seje ne more udeležiti gospod Matjaž Hanžek. Prav
               tako vas obveščam na seji kot nadomestne članice, člani sodelujejo s pooblastili
               namesto poslanca gospoda Franca Jurše, poslanka Marija Antonija Kovačič, namesto
               poslanke dr. Jasne Murgel poslanec Ivan Prelog.</p>
               <p>Prav tako sem na sejo vabil ministra za finance gospoda Mramorja, ki ga v naši sredi
               prav lepo pozdravljamo. Ob njem se seje udeležuje tudi gospod Metod Dragonja, ki ga
               prav tako lepo pozdravljam na naši seji.</p>
               <p>S sklicem seje ste prejeli naslednji dnevni red seje komisije – predlog za imenovanje
               članov nadzornega sveta Slovenskega državnega holdinga d.d..</p>
               <p>Prehajam na <title>točko dnevnega reda.</title> Nadaljujemo z razpravo in besedo ima
               gospod Breznik. Izvolite.</p>
            </sp>
            <sp xml:id="SDT7-MK-nujna-16-2015-07-16.sp2">

               <speaker>FRANC BREZNIK (PS SDS):</speaker>

               <p>Najlepša hvala. Spoštovani gospod predsednik, torej ostali smo pri kandidatih za
               nadzornike Slovenskega državnega holdinga. Jaz sem na zadnji seji nakazal nekaj mojih
               pomislekov na izbiro kandidatov. Predvsem sem se osredotočil na nekako dva kandidata,
               ki mi nekako štrlita iz tega seznama. Prvi je neki konflikt interesov pri gospe
               Smolnikarjevi, gre za doktorsko študentko in IEDC Bled, kjer opravlja doktorski
               študij pri, IECD Bled vodi dr. Purgova in dr. Purgova je tudi bila v komisiji, ki je
               nekako grobo selekcionirala te kandidate, to je pač, to je tisti neki moj pomislek,
               še posebej, če se zavedamo, da doktorski študij ni masovni študij, ampak gre za
               nekoga, ki se potem nekako individualno bolj posveča doktorskemu študiju in ima bolj
               tudi pristne stike z vodstvom in tudi s svojimi mentorji. Drugi je gospod Duško Kos,
               ki je deloval v Studio moderna pri gospodu Sandiju Češku. Ne moti me samo to, da je
               diplomiran sociolog in da kot sociolog po vsej verjetnosti nima globljega pogleda v
               delovanje slovenskih državnih podjetij ali pa predvsem v nadzor slovenskih državnih
               podjetij, ki so v večinski državni lasti. Predvsem pogrešam nekaj tistih ključnih
               pogledov, ki bi jih nadzorniki mogli imeti, nekaj ključnih kompetenc. Prva zadeva, ki
               sem jo ugotovil v vsaj nekem času delovanja v tujini v teh večjih družbah je, da
               navadno nadzorniki so nekoč delovali vsaj v nekaterih branžah, imajo pogled na razvoj
               branže, imajo pogled, stike s konkurenco v teh branžah ali pa vsaj na neko grupacijo
               branž, ki bi jih nadzorniki morali imeti. In zdaj pri enemu diplomiranemu sociologu,
               ki je nekoč deloval v podjetju, ki kot vemo v bistvu preprodaja kitajske izdelke, ki
               izdeluje blazine Dormeo v Italiji. Največkrat tudi v Italiji te blazine izdelujejo
               ljudje, ravno tisti begunci, ki imajo sužnjelastniška razmerja v Italiji, zato so
               hudo poceni delovna sila, ki svetuje torej lastniku podjetja, najbogatejšemu
               Slovencu, da naj vsaj del svojega podjetja ali pa sedež podjetja prenese v tuje
               davčne oaze. Jaz se pač sprašujem ali so to ljudje, ki jih imajo, nek osebni
               vrednostni sistem postavljen, tako kot si ga pač sam predstavljam, v tej tretji fazi
               nekega kapitalističnega reda, kjer ljudje imajo ta občutek za narod, ki mu pripadajo,
                   za narod, ki mu je
               dal tisto osnovno izobrazbo, kjer so mu ljudje, ki delajo za minimalne plače
               omogočili študij, in da tem ljudem vrača, vrača preko tega, da se večina, tista
               najboljša proizvodnja ohranja v svoji lastni državi, da imajo ljudje neko socialno
               varnost. Tako pač jaz gledamo morda na nek kapitalizem.</p>
               <p>Druga zadeva je, ali lahko ti ljudje ali so zadosti kompetentni, kot sem prej
               razlagal, da poznajo vsaj del branže v kateri bodo nadzorovali upravo Slovenskega
               državnega holdinga. Sedaj, če to pogledamo, recimo kako to deluje, zadnja velika
               zgodba največjega, skoraj koncerna v Nemčiji, Volkswagna, kjer je recimo predsednik
               uprave Martin Winterkorn bil bitko za recimo Fernidandom Pajhom <stage>(?)</stage>, to je vnuk
               legendarnega Ferdinanda Porscheja, ki mu je očital celo vrsto neznanja, predvsem za
               določene tipe terenskih avtomobilov v Severni Ameriki, kjer je prodaja padla, kljub
               temu, da je firma recimo zasledovala trende, da je skoraj postala, da je še vedno
               trenutno druga največja podjetja na svetu, avtomobilsko, za Toyoto in kjer mu je tudi
               očital, da ne pozna trgov, da ne pozna trgov, da ne pozna specifičnosti, navad in
               vsega ostalega. Poglejte, mi se v takih zadevah v Sloveniji navadno ne pogovarjamo.
               Zame osebno je ključno ali pa cilj, v kolikor ta podjetja so strateška, v kolikor
               želimo s temi podjetji nekaj narediti, da postanejo mednarodni igralec, da postanejo,
               da vsaj eno izmed teh ali pa dveh teh podjetij postane tudi neka multinacionalna
               družba, da je globalni igralec. Mi za manjše in mikro podjetja po vsej verjetnosti
               potrebujemo leta ali pa desetletja, da postanejo ali pa, da se razvijejo v neke
               mednarodne družbe. Tukaj pa imamo vsaj nekaj podjetij v okviru Slovenskega državnega
               holdinga, ki imajo, prvič, zaposlujejo več kot tisoč, tisoč 500 ljudi, imajo promet
               več kot milijardo, dve milijardi evrov in ravno za taka podjetja potrebuje tudi
               uprava Slovenskega državnega holdinga tudi nadzornike, ki vsaj deloma poznajo
               igralce, ki imajo stike z mednarodnim okoljem ali pa sodelovali v mednarodnem okolju.
               Med tem seznamom bi recimo nenazadnje tudi lahko imeli kakšnega tujca, ki je
               specialist. Ne gre samo za kompetence znanja, gre še za mnogo več. Gre za njegovo
               socialno mrežo, gre za celo vrsto ljudi kjer lahko tudi kot nadzornik vsaj deloma,
               malo svetuje, uprave v nekih svojih pogledih, ne spušča se morda v njihove odločitve,
               ampak v okviru nadzora in predstavi globino poslovanja in globino problematike takih
               večjih multinacionalnih družb. V Sloveniji je moje mnenje, da imamo v večini teh
               družb največkrat okvarjeno organizacijsko kulturo, da te družbe glede na svoj položaj
               marsikdaj tudi na monopolni položaj, nekateri so pač naravni monopolisti. To ne
               moremo, recimo kot Slovenske železnice tukaj ne moremo kaj dosti narediti, ampak za
               vse ostale pa ta svoj položaj so izkoriščale in kot sem povedal večkrat, niso
               zasledovale ne javnega dolga, kar bi pričakoval recimo družbe Telekom, po drugi
               strani pa niso izkazovale neke večje dobičkonosnosti, kar bi naj bi eden temeljnih
               ciljev. Ne vseh, ampak temeljnih ciljev enih podjetij, večjih, ki jih štejemo v
               Sloveniji kot večja podjetja. To je nekaj mojih pogledov in dvomim vsaj v dva
               nadzornika, da imata, prvič, kompetence, drugič kot sem povedal, za nadzornika
               potrebujemo ljudi, ki imajo, kjer je neka narava poslovanja ali pa tudi zgodovina
               pokazala, da imajo nek oseben kulturni status glede poslovanja in tukaj je ta moj
               dvom, ki sem ga že zadnjič izrazil. Zato vsaj za ta dva kandidata, ki bosta nadzirala
               Slovenski državni holding, ki opravlja z več kot 10 milijardami evrov državnega
               premoženja, pač obstaja moj veliki dvom in moj pogled je, da ali je to kompletna
               izbira, ki jo Slovenija v tem trenutku premore. Ali je to vse kar zmoremo? Ali to v
               populaciji dveh milijonov ljudi plus pol milijona ljudi, ki delujejo, Slovencev,
               izven naše države na vseh celinah, ali je to ta optimalna skupina v tem trenutku leta
               2015, ki nadzira našo družinsko srebrnino kot nekateri trdite. Jaz menim, da ne. Jaz
               menim, da Slovenija vseeno ima boljše kandidate, da imajo kandidati z večjimi
               kompetencami,  da jih je
               treba poiskati, da jih je treba dobesedno prositi, da pridejo, če želimo iz teh
               podjetij narediti zgodbe, zgodbe, da nam vsaj v enih, dveh primerih uspe nekaj imeti,
               narodni preboj, vsaj tistih podjetij in da ne bomo ta podjetja čez dve, tri leti na
               koncu, ko bodo izgubila ta svoj monopolni položaj, da se nam ne bo zgodilo, da bomo
               spet ugotavljali, da je njihova vrednost na trgu padla vsako leto za 10 %, 20 %. To
               je pač neki moj pomislek, največkrat sem razlagal zgodbo Mercatorja kako je bilo, da
               super upravlja takrat, ko je še imel ta monopol. Podobno je Zavarovalnica Triglav,
               morate vedeti Zavarovalnica Triglav v bistvu še ima vedno neki monopol, tudi
               zavarovalniško združenje, poglejte si deleže, nekoč je nekdo od kolegov v prejšnjem
               sklicu mi to očital, da ni res, ko je videl deleže ene univerzalne zavarovalnice, ki
               ima v bistvu v okviru svojih zavarovanj različne produkte, smo ugotovili, da je v
               bistvu Zavarovalnica Triglav v tem trenutku še vedno monopolist na svojem področju in
               da tujci, ki prihajajo v Slovenijo, lahko jih gledate, recimo Grawe ima 1,5 % delež
               in tako naprej. Tu so malo pomisleki in želim si, da dobi Slovenski državni holding
               kvalitetne in dobre nadzornike, nenazadnje mislim, da je to naš skupni interes,
               spoštovane kolegice in kolegi.</p>
            </sp>
            <sp xml:id="SDT7-MK-nujna-16-2015-07-16.sp3">

               <speaker>PREDSEDNIK DR. MITJA HORVAT:</speaker>

               <p>Najlepša hvala. Preden nadaljujemo naj vas obvestim, da namesto poslanca gospoda
               Janija Möderndorferja na seji s pooblastilom sodeluje poslanka mag. Alenka Bratušek.
               Od prijavljenih imam potem v nadaljevanju še gospoda Gorenaka, tako, da če se nam bo
               pridružil bo dobil besedo, nato gospod Tanko, sicer pa nimam več prijavljenih, samo v
               naprej obveščam. Besedo pa želi predlagatelj, tako da gospod Mramor izvolite imate
               besedo.</p>
            </sp>
            <sp xml:id="SDT7-MK-nujna-16-2015-07-16.sp4">

               <speaker>DR. DUŠAN MRAMOR:</speaker>

               <p>Hvala lepa.</p>
               <p>Ker bom potem moral oditi, ker imamo evro skupino pa telekonferenco v zvezi z Grčijo
               ob 10., bi želel mogoče kar takoj odgovoriti gospodu Brezniku v zvezi s tema dvema
               kandidatoma, ki jih je omenil, pa mogoče najprej še enkrat glede celega izbora
               kandidatov. Jaz moram reči, da glede na pogoje, ki so zapisani v Zakonu o Slovenskem
               državnem holdingu, ki so izjemno omejujoči z več vidikov, z vidika konflikta
               interesov, z vidika razkritja vseh informacij o premoženju tega, ki bi bil kandidat
               in tudi družinskih članov in tako naprej, moram pa reči, da sem vseeno izjemno
               zadovoljen kakšen nabor kandidatov je bil na razpolago komisiji, ko je izbirala in
               potem tudi predlagala. In končni rezultat, kjer imamo enega doktorja znanosti, tri
               magistre in enega z dodiplomsko izobrazbo, ampak tudi z intenzivnim izobraževanjem v
               tujini v ZDA<stage>(?)</stage>, v Evropi samo po izobrazbeni plati, potem pa še, če po izkušnjah
               gledamo, vsi imajo izjemne izkušnje, posebno gospod Duško Kos, o katerem je bilo
               govora, ki je zdaj glavni operativni direktor podjetja, ki ima promet 500 milijonov
               evrov in ima inovativen način financiranja skozi te <q>"venture"</q> sklade globalno
               gledano, se pravi je mednarodna korporacija, se pravi imajo edinstven poslovni model,
               ki je sam po sebi že inovacija, se pravi gre za globalnega igralca hkrati pa tudi
               izpolnjuje te pogoje, o katerih ste govoril, recimo da se spozna vsaj na panoge v
               katerih so tudi podjetja, ki so v SDH, on je bil recimo v nadzornih svetih Elektro
               Primorske, ker elektro podjetja, teh je relativno veliko, Fotone, Taluma. Tako, da
               moram reči, da te izkušnje, se pravi sama izobrazbena struktura, izkušnje teh
               mednarodno, ker imamo konec koncev tudi člana te komisije, ki ni državljan Slovenije,
               se mi zdi, da je ta celovit izbor relativno dober, mislim, jaz sem le profesor, pa se
               mogoče malo spoznam na kadrovske zadeve, ker moja naloga je bila razvijati kadre. S
               tega vidika se je meni zdel cel ta portfelj, ki ga je pa izbrala komisija, ki jo
               dejansko težko najdeš boljšo,
               gospod Kraljič, gospa Porgova in gospod Nagode, dejansko take karakteristike teh
               kandidatov, da je ta izbor, po moje, odličen.</p>
               <p>Druga stvar glede gospe Smolnikarjeve in to vprašanje glede IEDC Bleda, ona je
               končala magisterij na ekonomski fakulteti v Ljubljani in dodiplomski študij in si je
               pač izbrala ob tem, ko je na vodilnem položaju v NLB Vita, je ambiciozna in želi
               narediti tudi doktorat in si je izbrala IEDC Bled. IEDC Bled ima poleg ekonomske
               fakultete, ki ima dve akreditaciji svetovni, evropsko in ameriško, ima IEDC Bled na
               področju poslovodenja edina akreditacijo AMBA<stage>(?)</stage>. Se pravi, to sta dve instituciji v
               Sloveniji, ki mednarodno kotirata. In je normalno, da se jo je izbrala, ker je blizu
               področju poslovodenja. IEDC Bled v Sloveniji ob delu je težko, pač, da bi študirala
               sedajle v ZDA. In to, da je bila gospa Purgova v komisiji in da bi bil to lahko
               problem, ker je bila ona izbrana se mi zdi, da ne more biti argument. Poglejte, jaz
               sem bil dekan ekonomske fakultete in hkrati profesor in pri meni so delali doktorate,
               magisterije in sedaj so bili tudi kandidati, tudi magisterij, ki ga je delala na
               ekonomski fakulteti je potrem problem. Tudi dodiplomski študij, kar sem jaz, recimo,
               kot dekan to podpisal. Tako, da se mi ne zdi, da bi bil to argument. Jaz mislim, da
               je to kvečjemu pozitivno, da nekdo, ki je na vodilnem položaju, ki ima magisterij ima
               še to ambicijo, da to svoje znanje nadgradi. Kar se je pa videlo tudi pri vseh teh
               kandidatih, tudi recimo drugi kandidati so se ob tem, ko so že diplomirali,
               magistrirali, doktorirali še naprej, izobraževali, in to veliko tudi v tujini, tudi
               na Stanfordu in tako naprej. Tako, da imamo res izbor, ki obeta. Seveda kako bo potem
               končni rezultat je težko reči, ampak vnaprej vse te karakteristike kandidatov so pa
               res takšne, da moje zadovoljstvo, ki sem ga izrazil ob tem, ko je Vlada to potrdila
               je bilo pač osnovano na teh argumentih, ki sem jih sedaj predstavil.</p>
               <p>Ker bom potem moral iti, hvala lepa, ker ste mi dali vnaprej besedo.</p>
            </sp>
            <sp xml:id="SDT7-MK-nujna-16-2015-07-16.sp5">

               <speaker>PREDSEDNIK DR. MITJA HORVAT:</speaker>

               <p>Najlepša hvala. Gospod Tanko, izvolite. Replika? Gospod Breznik, replika.</p>
            </sp>
            <sp xml:id="SDT7-MK-nujna-16-2015-07-16.sp6">

               <speaker>FRANC BREZNIK (PS SDS):</speaker>

               <p>Spoštovani gospod Mramor, gospod minister, poglejte, jaz se opravičujem, če morda
               razmišljam malo izven škatle. Jaz vseeno smatram, da je Slovenija v srednji Evropi.
               Jaz vidim, Slovenija je resnično…</p>
            </sp>
            <sp xml:id="SDT7-MK-nujna-16-2015-07-16.sp7">

               <speaker>PREDSEDNIK DR. MITJA HORVAT:</speaker>

               <p>Se opravičujem, to je razprava, tako da prosim, da se prijavite k razpravi.</p>
               <p>Gospod Tanko, izvolite, imate besedo.</p>
            </sp>
            <sp xml:id="SDT7-MK-nujna-16-2015-07-16.sp8">

               <speaker>JOŽE TANKO (PS SDS):</speaker>

               <p>Hvala lepa. Spoštovani. Mi smo na osnovi teh informacij, ki so se pojavile v medijih
               glede izpolnjevanja pogojev in tudi drugih stvari 8. julija na predsednika
               Mandatno-volilne komisije posredovali en dopis. In jaz bi pričakoval, da bi
               predlagatelj, to je Vlada, oziroma da bi ta dopis posredovali predlagatelju oziroma
               vladi in da bi Vlada tam tabelarično, nedvoumno izkazala izpolnjevanje pogojev
               predlaganih kandidatov. Eno je zakon o SDH, druga podlaga zakon o integriteti in
               preprečevanju korupcije. To sta dva zakona, ki na nek način urejata postopke in
               problem o katerih so v uvodu govorili še nekateri poslanci. Sedajle na zadnje je
               nekaj o tem rekel tudi gospod Breznik. Žal od 8. do 16., to je več kot teden dni, mi
               tega pregleda, v katerem je predlagatelj nedvoumno izkazal,da so vsi ti dvomi
               izključeni, ni. Se pravi, zadovoljiti se moramo samo z ustno interpretacijo
               predlagatelja. In to sedaj minister Mramor in tudi gospod Dragonja ponavljata. Ampak
               mi rabimo dokument. Ima, nima, izpolnjuje, ne izpolnjuje, je kolizija, ni kolizija in
               tako naprej. Par oseb je, pet oseb in to je enostavno  narediti. Druga stvar, ki smo jo pa nekoliko obšli je
               pa pravzaprav ta strokovna komisija, ki je naredila selekcijo in izbor. V tej
               strokovni komisiji je eden izmed oziroma celo mislim, da je bil predsednik, je gospod
               dr. Peter Kraljič. Dr. Peter Kraljič je eden izmed ponudnikov ustanovitve poslovne
               šole Bled. Drugi član te komisije je dr. Danica Purg. To je prva in doslej edina
               direktorica poslovne šole Bled. In zdaj tudi težko rečemo, da ne gre za neko
               sinergijo v tem delu. Dr. Danica Purg je med drugim tudi članica programskega sveta
               Foruma 21. To je s spletne strani Forum 21 povsem nedvoumno in nenazadnje je gospod
               dr. Peter Kraljič dobil državno odlikovanje leta 2002, častni znak svobode in tudi
               eden od argumentov najbrž za to odlikovanje je ta pobuda za ustanovitev poslovne šole
               Bled. Torej prišli smo do nekega kroga, ne indičnega, ampak dejanskega, ki kaže na
               to, kako se te stvari verižijo in kako se postavijo že predpogoji za to, da se lahko
               na nek način naredi neka selekcija, neke izbor oseb. V nadaljevanju so bili
               predlagane s strani te komisije tudi osebe, ki so se izobraževale na poslovni šoli
               Bled. Torej gre za neko pot, pri kateri lahko ugotavljamo, da ne gre samo za nekako
               tehnični postopek ugotavljanja izpolnjevanja pogojev pri kandidaturi, ampak so
               dodatno zraven še nekatere druge stvari, ki so morda celo pomembnejše od tistih, ki
               jih kandidati izkazujejo pri prijavah.</p>
               <p>Jaz bi rad, da tudi o tem krogu nekaj rečemo, ker očitno je, da gre za neko zelo tako
               povezavo, ki jo je težko zanikati. Tretji član te komisije je bil pa član Ministrstva
               za finance, kar pomeni, da je na nek način najbrž izpolnjeval nek pristop, neko
               politiko, ki se je oblikovala pri tem, da se izoblikuje nabor ekip za sestavo
               nadzornikov Slovenskega državnega holdinga. Jaz mislim, da je poleg tega, kar smo
               predlagali oziroma naslovili na predsednika Mandatno-volilne komisije glede odprave
               dvomov glede izpolnjevanja pogojev, bi bilo treba najbrž tudi pogledati Zakon o
               integriteti in tudi v tem delu odpraviti dvome, ki so lahko, zaradi razlogov, ki sem
               jih prej navedel s tem povezani. Ne nazadnje je Komisija za preprečevanje korupcije
               pri oceni stanja korupcije pri poročilu v letnem poročilu za leto 2010 napisala, kaj
               pomeni sistemska korupcija in na kakšen način se oblikuje sistemska korupcija. In
               sistemsko korupcijo predstavlja vsako dosedanje ali ustvarjanje normativnih,
               institucionalnih, statusnih ali postopkovnih pogojev oziroma okoliščin, ki lahko
               pripeljejo do tega. Predsednik tistega senata KPK je bil mag. Goran Klemenčič, ki je
               danes minister Vlade Mira Cerarja. Minister je, torej ni glede tega neuka oseba. In
               moram reči, da glede tega, kar sem v tem uvodu povedal in kar je dostopno  tudi iz javno dostopnih
               evidenc ali medijskih zapisov, da na nek način teh stvari ne demantira nihče. In
               tukaj je potrebno prisluhniti tudi tistem kar je sem pa tja kot svoje nezadovoljstvo
               z delom v poslanski skupini SMC izrazil gospod dr. Bojan Dobovšek, kjer je govoril o
               načinih in problemih kadrovanja v nadzorne svete in ekskluzivno je v enem izmed
               intervjujev omenil tudi Slovenski državni holding. Tu se, kot vidimo, neke prioritete
               nekih ozadij sestavijo lahko na več načinov, eden izmed načinov je izbor izbirne
               komisije, drugi je delo izbirne komisije oziroma ocenjevanje kriterijev po
               objektivnih ali subjektivnih kriterijih, saj delno subjektivnih kriterijev niti
               izločiti ne moreš, se ne da. Ampak, če že sestaviš ekipo tako, da je neka linija
               povsem prepoznavna in to je tisto kar je povezano z ustanovitvijo poslovne šole Bled
               od ideje do realizacije do članstva v določeni instituciji in podelitvi priznanja,
               potem najbrž je težko izključiti, da neko kadrovanje ni potekalo ali ni poteklo na
               tak način. Tu se pojavljajo pomisleki tudi tistih, ki ta ozadja bolj poznajo in
               nekateri ti zapisi so se pojavili tudi v medijih, tudi pomisleki glede teh kadrovanj.
               Zato smo tudi mi naslovili na predsednika Mandatno-volilne komisije ta dopis,
               predvsem z željo, da se odprejo, razčistijo vse te dileme, ki so s tem postopkom
               imenovanja članov nadzornega sveta Slovenskega državnega holdinga povezan. Nenazadnje
               se mi postavlja tudi vprašanje kakšni so razlogi, da je v vsakokratnem nadzornem
               svetu Slovenskega državnega holdinga obvezna sestavina sociolog v prejšnjem in
               sedanjem. Če govorimo o upravljanju premoženja in izbiramo najboljše kadre za
               upravljanje s premoženjem, potem najbrž niso sociologi tisti, ki bi imeli tu najbolj
               poglobljena znanja pa tudi najboljše občutek kako je treba s temi stvarmi delati,
               najbrž nimajo ali pa so to neke izjemne osebe, fenomeni, ki se spoznajo v bilance, v
               ocenjevanje zadev, ocenjevanje učinkov, multiplikacija, to kar bi radi dosegli in
               tako naprej pri prodajah ali pa upravljanju s temi stvarmi. To se mi zdi nekoliko
               neobičajno, ker se iz tega vidi, da se sledi predvsem neka politična pripadnost ne pa
               strokovnost.</p>
               <p>Eden izmed problemov, ki se pojavlja pri nadzornem svetu Slovenskega državnega
               holdinga, predvsem kar zadeva našo poslansko skupino je tudi ta sprememba zakona, ki
               se je zgodila v času Vlade Alenke Bratušek. Ko se je stališče Pozitivne Slovenije na
               enkrat spremenilo, ko je bila stranka v opoziciji so zahtevali v določenih momenti
               celo večino v nadzornem svetu, večino opozicije v nadzornem svetu Slovenskega
               državnega holdinga. In tam se je potem na nek način izoblikoval nek kompromisen
               predlog. Kasneje, ko so dobili mandat, ko so s postopkom v Državnem zboru prišli do
               koalicije, ko so prevzeli vlado, pa so zadevo postavili na glavo in v celoti
               izključili predstavnike opozicije iz Slovenskega državnega holdinga. Torej, tudi tu
               gre za neko prepoznavno linijo delovanja dvojnih meril. To se pravi, dvojni kriteriji in to
               krepko nasprotni. To se pravi, ko si v opoziciji, zahtevaš od koalicije večino v
               nadzornem svetu, ki sicer potem ni bila tako določena. Ko prideš pa na oblast, pa
               izključiš v celoti opozicijo iz nadzornega sveta in to pri instituciji, ki upravlja
               na nek način s celotnim državnim premoženjem. In v tem kontekstu se ne pripravi
               izbirne komisije v tem mandatu, ne glede drugih zadev ni popolnoma nič spremenilo.
               Nič. In težko govorimo o tem, da so bili spoštovani, če so bili zakonski standardi,
               niso bili poetični. Ti je zagotovo. Ker način kako so se te stvari pripeljale do
               odločitve Vlade, pač ne kažejo na to, da gre za neko res vrhunsko odločitev. Gre za
               premišljeno odločitev, to je zagotovo, gre za politično odločitev, kar je tudi
               zagotovo, gre za sledenje interesom določenega kroga kar je tudi evidentno, preko
               tudi izbora članov nadzornega sveta, ki so povezani z določenimi opcijami, ne gre pa
               to za nek etičen projekt. In če ne gre za take standarde, se bomo verjetno tudi v
               bodoče ukvarjali samo s tem kako se je neka stvar izpeljala na nek neobičajen ali pa
               prirejen način. To je pomislek.</p>
               <p>Še to bi rad povedal, da se s tem, ko je Vlada predlagala ta predlog, in to s
               praktično enoletno zamudo, je to v celoti breme Vlade. Do sedaj nihče, iz opozicijske
               stranke, katerekoli, tudi sedanje, Zavezništva, ni prispeval v tem delu razen tisto
               kar takrat do volitev niste naredili, ampak takrat je bilo verjetno še kakšen dan
               časa, ni prispevala niti sekunde zamude pri neizpolnitvi zakonskih določb in to tudi
               ruši tista načela, ki so bila povedana pri koaliciji SMC, da boste spoštovani pravno
               državo, da ni tolerance do odstopanj pri pravni državi, da ni odstopanj pri etičnih
               kriterijih, da imate ničelno stopnjo tolerance do sumov takih in drugačnih dejanj
               povezanih z zakonom o integriteti. Nič od tega pri tem projektu ni bilo upoštevano in
               vse stvari, vsi pomisleki, ki so s tem povezani, tudi stojijo. Bi pa lepo prosil, da
               bi tudi minister pokomentiral vse te pomisleke, ki so več ali manj tudi javno
               dostopni ali te navedbe držijo in kako so v postopkih oblikovanja in izbirne komisije
               in nadzornikov te vplive interesov o katerih sem govoril, izključili.</p>
               <p>Hvala lepa.</p>
            </sp>
            <sp xml:id="SDT7-MK-nujna-16-2015-07-16.sp9">

               <speaker>PREDSEDNIK DR. MITJA HORVAT:</speaker>

               <p>Najlepša hvala.</p>
               <p>Uvodoma moram opozoriti, da gre tukaj za nadaljevanje 16. nujne seje in vse to ste
               izpostavili že v prvem delu, tako da lepo prosim, če se lahko izogibamo ponavljanju
               enega in istega pri nadaljevanju te seje. Vsekakor lahko ugotovim tudi, da je na seji
               bilo že odgovorjeno na večino vaših pomislekov, kljub temu pa v vsakem primeru dajem
               besedo predlagatelju, da odgovori na tisto kar morda zadnjič še ni bilo odgovorjeno
               in izvolite, gospod Mramor, imate besedo.</p>
            </sp>
            <sp xml:id="SDT7-MK-nujna-16-2015-07-16.sp10">

               <speaker>DR. DUŠAN MRAMOR:</speaker>

               <p>Hvala lepa. Bom poskušal odgovoriti na ta vprašanja.</p>
               <p>Jaz bi najprej rekel, da pri izboru kandidatov, ko smo dobili 64 prvih teh kandidatov
               celovit spisek, je bil narejen test integritete in od teh 32, ki so bili, kandidatov,
               ki so se ocenili v prvi fazi kot kandidati, ki ne izpolnjujejo vseh pogojev, jih je
               večina, od 32 bila smatrana kot neustrezna zaradi tega, ker je bil test integritete problematičen. Poleg
               tega bi rad rekel, da imamo, to je primer, recimo, Damjana Beliča, kjer je bilo
               vprašanje povezanosti z DUTB preko druge družbe. In jaz bi rad povedal, da smo to
               preverili in da gospod Damjan Belič ni v poslovnem razmerju z DUTB ali z njo povezano
               družbo. Povezana družba z DUTB bi bila kapitalsko povezana družba v kateri ima DUTB
               lastniški vpliv. Ta odvetniška družba, kjer on opravlja svoje občasne storitve, ta
               odvetniška družba opravlja običajne pravne odvetniške storitve za DUTB po splošnih
               pogojih, ki veljajo za subjekte na trgu, gospod Belič pa tam ni zaposlen in samo
               občasno sodeluje z njimi na posameznih strokovnih nalogah. To se pravi, to je v
               skladu z zakonom o SDH. Tu ne gre za problematično razmerje. Poleg tega je vsak od
               kandidatov moral dati izjavo, poleg tistega testa integritete, še izjavo: Izjavljam,
               da pri meni ne obstajajo okoliščine, ki bi lahko povzročile nasprotje interesov in da
               se bom dosledno izogibal nasprotju interesov in tako naprej. Skratka, relativno
               podrobna izjava kaj, kako bo posameznik v tem primeru ravnal.</p>
               <p>Pri primeru Barbare Smolnikar, kjer bi bil lahko tudi kakšen konflikt interesov je
               potrebno povedati, da ona je pač predsednica uprave NLB Vita in SDH je lastnik NLB,
               pač lastniško vlogo v NLB opravlja, ampak da bi pa bil to problem bi pa moral imeti
               NLB ali večinski delež v NLB Viti ali pa prevladujoč vpliv. To pa nima ne eno, ne
               drugo. Prvič, nima večinski delež in drugih prevladujoči vpliv tudi ne. Prej bi lahko
               rekli, da ima prevladujoči vpliv KBC, ki ima tudi predsednika nadzornega sveta in vse
               produkte.</p>
               <p>Mogoče naslednje vprašanje, ki se postavlja, je vprašanje sociologa, je bilo tukaj
               vprašanje. Moram reči, da ko sem šel skozi ta CV<stage>(?)</stage> in ko sem se pogovarjal z
               gospodom Kosom dejansko ima tudi za mene kot ekonomista in učil sem poslovne finance
               impresiven CV, ker on se je izobraževal v ZDA in potem tudi na področju EU na
               področjih tako poslovnih modelov, kot tudi korporativnega upravljanja. Tako, da ima
               poleg izkušenj, poleg inovativnosti, ki jih je uvedel v Studio Moderna skozi
               financiranja skozi wancher sklade, tudi mene kot financarja moram reči, da me je sama
               ideja in potem tudi izvedba navdušila. Da bi težko rekel, da ta njegova izobrazba
               sociologa ni bila resno nadgrajena, tudi na ekonomskem in poslovnem področju in
               seveda s prakso se je tudi dokazal. Tukaj jaz ne vidim posebnega problema. Toliko
               mogoče z moje strani.</p>
               <p>Sedaj se bom pa moral opravičiti in prosim razumite, gre danes za odločitev o tem ali
               se pogajanja z Grčijo nadaljujejo ali ne in imamo evroskupino za to odločitev. Se
               opravičujem.</p>
            </sp>
            <sp xml:id="SDT7-MK-nujna-16-2015-07-16.sp11">

               <speaker>PREDSEDNIK DR. MITJA HORVAT:</speaker>

               <p>Razumemo. Najlepša hvala in uspešno delo.</p>
               <p>Gospod Dragonja izvolite.</p>
            </sp>
            <sp xml:id="SDT7-MK-nujna-16-2015-07-16.sp12">

               <speaker>METOD DRAGONJA:</speaker>

               <p>Hvala lepa, gospod predsednik. Jaz bi pa pokomentiral dodatno k temu, kar je gospod
               minister še sestavo te strokovne komisije, ki je vodila postopek. Komentarji, ki so
               bili dani na zamude. Zamuda, kot vsi vemo, je v veliki meri nastala zaradi situacije,
               ki je nastala z odstopom vlade Alenke Bratušek. Bivši minister za finance dr. Čufer
               je imenoval strokovno komisijo. Takrat strokovna komisija ni začela z delom vezano na
               to, da je odhajajoča vlada ocenila, da je korektno in ustrezno, da vse te kadrovske
               postopke vodi nova vlada. Nova vlada je k temu pristopila. Bil je en neuspešen  krog, ki ni bil zaključen,
               znotraj vlade, tako da je to pripeljalo v to situacijo, zato je bila toliko večja
               pozornost dana v tem ponovljenem postopku, da se dejansko izločijo vsi tisti dvomi
               ali da se res zagotovi proces, ki bo pripeljal do najbolj ustreznega možnega nabora
               kandidatov, in v predstavitvi smo vam predstavili, da so bile tri kombinacije
               kandidatov pripravljene s strani komisije.</p>
               <p>Kar se tiče nove strokovne komisije, prav strokovna komisija, ki jo je imenoval dr.
               Mramor je bila ista, kot jo je še imenoval dr. Čufer, bivši minister. Nova strokovna
               komisija pa je sestavljena iz teh treh članov, ki so bili predstavljeni. Zdaj, za dr.
               Kraljiča sigurno lahko rečemo, da je en najbolj uveljavljenih slovenskih poslovnežev
               v svetu, ima doktorat iz metalurgije, to se pravi iz tehničnih ved. Zadnjič je bilo
               omenjeno, kot problematično, da ima častni doktorat na Poslovni šoli Bled, to je bil
               pač častni doktorat, ki ga je šola dala enemu od ljudi, ki je zelo veliko prispeval
               ne samo k njenemu nastanku, ampak tudi s tem, da je v začetnem obdobju ta šola
               uspešno delovala, treba pa je povedati, da je to šolo ustanovila Gospodarska zbornica
               Slovenije, takrat še kot Center Brdo, ki je deloval na drugi lokaciji, kot deluje
               danes in tekom razvoja se je potem ta šola preselila na Bled, potem v tej neki
               tranziciji so vstopila kot ustanovitelji vodilna slovenska podjetja, ki so
               zagotavljala tudi dodatna sredstva za investicije v objekte, tako da lahko rečemo,
               no, kar se tiče dr. Kraljiča, da je praktično vso svojo poslovno in profesionalno
               kariero opravil v tujini in dosegel najvišje nivoje poslovodne znotraj globalne
               svetovalne družbe Mc Kinsey. Tako, da s tega vidika jaz mislim, da bolj kompetentnega
               človeka za to, da je vodil to komisijo bi težko našli, in je bila tukaj ta odločitev
               ministra, da je njega imenoval v komisijo zelo premišljena.</p>
               <p>Kar se tiče prof. Purgove, ona je tudi ena najbolj razpoznavnih ljudi, kar se tiče
               izobraževanja. Naredila je to institucijo, jo zelo uspešno vodi in je praktično po,
               ne samo po akreditacijah, ampak dejansko po razpoznavnosti in po nekem omrežju, ki ga
               je ta šola naredila ne samo v regiji, ampak tudi širše, ena od najbolj razpoznavnih.
               Tako, da ta komisija je bila izrazito sestavljena po kriterijih kompetentnosti,
               predvsem pa tudi po kriterijih kako pravzaprav ocenjevati te kandidate.</p>
               <p>Tako, da bi zaključil s tem, da predlagatelj vztraja na svojem predlogu. V postopku
               izbire so bili upoštevani vsi zakonski kriteriji, kar se tiče upoštevanja integritete
               je minister povedal, skoraj polovico kandidatov je bilo izločenih, ker testa
               integritete niso na nek način prestali, in v tem delu je bilo ključno sodelovanje
               Ministrstva za finance in člana strokovne komisije mag. Nagodeta, ki je vodja
               sektorja na Ministrstvu za finance, potem s protikorupcijsko komisijo in z
               Ministrstvom za pravosodje. Noben od teh kandidatov ni politično povezana oseba, tako
               da zdaj diskusija o tem ali bi opozicija morala imeti mesto v tem nadzornem svetu ali
               ne, po teh kriterijih ni ta komisija odločala in predlog ni sestavljen, predlog je
               sestavljen izključno po kriterijih kompetentnosti teh ljudi, in kompetentnost teh
               ljudi je sestavljena iz treh ključnih elementov. Prvo je izobrazba, drugo so izkušnje
               oziroma reference, rezultati, ki so jih ti ljudje dosegli in tretje njihove
               osebnostne lastnosti. Te tri  komponente potem tvorijo kompetenčni profil teh
               kandidatov individualno in potem še dimenzijo skupnega kompetenčnega profila, ki ga
               zagotavljajo ti kandidati kot skupina. Kot ste videli, zastopane so branže:
               bančništva pri gospe Barbari Smolnikar, industrija in energetika pri dr. Dragu
               Ferfolji, trgovina in storitve pri gospodu Dušku Kosu, industrija z velikim poudarkom
               na mednarodnih izkušnjah pri gospe Lidiji Glavina in pravne kompetence in delovanje v
               finančnem sektorju pri gospodu Beliču, ki je edini pravnik, ki je v tem predlogu
               zajet. Tako mislim, da kar se tiče raznovrstnosti in komplementarnosti teh kompetenc,
               je tudi komisija ustrezno predlagala zasedbo tega nadzornega sveta in predlagatelj je
               prepričan, da bo lahko kvalitetno izvajal določbe zakona, kvalitetno izvajal tudi
               usmeritve, ki jih daje strategija upravljanja državnega premoženja, kapitalskih
               naložb države v teh družbah, da bo lahko pospeševal internacionalizacijo teh podjetij
               in ta so v danem naboru kandidatov. In ob omejitvah, ki so pa precej ostre v zakonu,
               je tak predlog vsestransko pretehtan in predlagamo, da ga komisija podpre.</p>
            </sp>
            <sp xml:id="SDT7-MK-nujna-16-2015-07-16.sp13">

               <speaker>PREDSEDNIK DR. MITJA HORVAT:</speaker>

               <p>Najlepša hvala za dodatna pojasnila. In prav tako najlepša hvala za razumevanje in
               potrpljenje gospodu Brezniku, ki ima zdaj končno besedo. Izvolite.</p>
            </sp>
            <sp xml:id="SDT7-MK-nujna-16-2015-07-16.sp14">

               <speaker>FRANC BREZNIK (PS SDS):</speaker>

               <p>Najlepša hvala.</p>
               <p>Še enkrat bi se odzval - na žalost gospoda ministra ni tu, upam, da danes dobro brani
               interese Slovenije na sedežu evroskupine. Jaz se opravičujem, kolegi in kolegice, jaz
               vidim ta trikotnik nekoliko drugače. Na eni strani današnji izbor kandidatov za
               nadzornike Slovenskega državnega holdinga, veste, če pogledaš iz škatle, ki se
               imenuje Republika Slovenija, pa razmišljaš o tej škatli, potem, poglejte, ti
               kandidati so po nekih kriterijih za Slovenijo nekako, bi rekli, zadovoljivi. Ne
               najdemo, vsaj v nekem ožjem pomenu besede, neke šibke točke. Če pa razmišljamo, da je
               to vse, kar še imamo, teh nekaj 10 milijard evro premoženja, ki ga imamo, razmišljam
               v tej smeri – ali je to vse, kar zmoremo. Jaz si življenje vedno primerjam z boljšimi
               od sebe, primerjam se s tistimi, ki znajo več, ker menim, da tudi na ta način lahko
               napredujem kot osebnost. Drugi primer je pa to, da mi na 224 straneh, recimo, branimo
               strategijo, kaj bi naredili, da tega ne bi prodali, po eni strani, po drugi strani pa
               Grki na 6 straneh si izprosijo milijarde. Po eni strani govorimo o petih kandidatih,
               zdaj govorimo, da imajo mednarodne izkušnje. Glejte, če pogledam nekaj podjetij, pa
               če pogledam njihove nadzornike ali uprave teh podjetij, kaj so, recimo, v Nemčiji,
               Švici, Avstriji, recimo, neka rdeča nit teh menedžerjev ali nadzornikov. Ker zdaj
               lahko rečemo, da v tem Slovenskem državnem holdingu imamo nekaj resnih igralcev, ki
               bi jih lahko internacionalizirali in oplemenitili. Vedno se pa spomnim tistega
               znamenitega pregovora Alberta Einsteina, če misliš, da boš vedno ravnal enako, delal
               po enakih vzorcih in potem dobil druge rezultate, gospe in gospodje, potem si,
               oprostite, nekoč mislim, da je izjavil, celo bedak in tako naprej. Torej, lahko mi
               naštejete, razen sektorja farmacije, iz katerega državnega podjetja smo dobili nekega
               mednarodnega igralca, iz katere branže smo postali mednarodni igralec. Kaj smo
               naredili s tem podjetjem? Vsako leto ugotavljamo samo izgube, stalno manjšo vrednost
               teh podjetij. Ugotavljamo po drugi strani umetno zaposlenost v teh podjetjih.  Umetno ustvarjena delovna
               mesta, relativno male dobičke, po drugi strani, če pogledamo, ko sem prej razlagal
               tudi javno dobro, kar naj bi večkrat pričakoval od nekih podjetij v državni lasti, da
               ne išče samo nekih ekonomskih ciljev, ne zasleduje teh ciljev, ampak da dela nekaj v
               dobro ljudi in da tudi potem mi kot poslanci razumemo. Ničesar od tega nismo
               zasledili v teh letih. In prvič, ko pridejo manjša konkurenčna podjetja v Slovenijo v
               isto branžo zasledujemo, da ta podjetja so izredno statična, ne reagirajo,
               neinventivno nastopajo in so izredno toga in vedno se dogaja samo to, da izgubljajo
               svoj delež in da z leti imajo manjše dobičke, večje probleme, izgubljajo tudi na
               inovativnosti, v svojih branži ne zasledujejo nekih mednarodnih trendov in tako
               naprej. To je bil do zdaj isto podatek in zdaj, če pogledamo kadrovsko sestavo uprav
               in kadrovsko sestavo nadzornikov. In to je vedno trikotnik, združenje YES, IECD Bled,
               Forum 21. In iz te sestave tega trikotnika govorimo poleg tega, da seveda s pomočjo
               slovenskih medijev friziramo kandidate, da so pač to neki nadnaravni kandidati in da
               boljši v tem prostoru ni. Jaz upam, da se zavedamo, da mi živimo v nekem globalnem,
               da živimo v Evropski uniji in da imamo pol milijarde vsaj tukaj prebivalcev, da se
               najdejo ljudje, ki so, ki imajo izkušnje, ki imajo tudi kompetence, ki imajo socialne
               povezave z resnimi igralci v različnih panogah in da so ljudje, ki niso šli samo na
               poletno šolo na Stanford za en mesec, pa potem govori, da je on študiral na
               Stanfordu, ampak da so ljudje, ki delujejo, ki največkrat v tehniki delujejo ali na
               tehnični univerzi v Münchnu ali na ETH v Zürichu ali so bili na Berkeley, resnično in
               na podlagi tega dobivajo to neko svojo skupino in ti potem postajajo postopoma v
               nekih družbah ali vodje razvoja, gredo do uprave in kasneje v nadzorne svete. Zato
               pač ti ljudje lahko vodijo. Slovenija je zdaj v neki skupini evrskih držav in mene
               zanima ali imamo mi ambicije kdajkoli več postati. Imamo mi ambicije se primerjati z
               južno Srbijo, z revnim delom Hrvaške, s tistim drugim Hrvaške, ne z Zagrebom in
               okolico ali pa recimo z Makedonijo in pa govorimo, da nam je malo boljše od Grčije.
               Mene zanima kolegi ali imamo vpogled, ali želimo kaj več ali želimo imeti večje
               ambicije. Jaz sem prepričan, da Slovenci zmoremo kaj več. Jaz ne želim osebno
               napadati kandidatov, da so slabi, ne bom rekel tega, ampak za člane nadzornikov neke
               uprave holdinga pa pričakujem resne igralce. Resne igralce in te resne igralce svojo
               skromnost spoznaš, ko greš malo po svetu. Jaz se ne delam zelo pametnega, da ne boste
               mislil, niti pod razno. Ravno tam spoznaš, kako skromen si in koliko znanja še ti
               manjka in kaj moraš vse delati, da boš kdajkoli v življenju napredoval. In vedno
               približno ti igralci, ki jih postavljamo na najbolj mesta, vodenja teh podjetij do
               zdaj oprostite, niso se izkazali niti v eni branži. Če pustimo farmacijo, ki jo
               državni sekretar dobro pozna in mislim, da je dobro izpeljal takrat tisto prodajo, pa
               marsikdo kaj očita, ki je ta farmacija že bila v preteklih letih še pred slovensko
               osamosvojitvi, vsaj dve podjetji sta bili v nekem mednarodnem prostoru, potem mene
               zanima ali imamo mi kakšne večje ambicije ali se bomo primerjali vedno s tistimi
               državami v Evropi iz obroba. Zame osebno, jaz sem se vedno rad primerjal s tistimi,
               ki so najboljši in se od njih učil in poskušal biti boljši od njih. Zato tudi
               potrebujemo glejte nadzornike in upravo s tega okolja, vsaj dva od petih. Mi resno
               potrebujemo ljudi, ki imajo videnje globalnega prostora, resnično videnje, ki imajo
               povezave v tem globalnem prostoru. Oprostite, zdaj, če mislite, da nimam prav, se
               opravičujem, jaz pač Slovenijo vidim v nekem širšem kontekstu resnih držav. In zdaj
               zadnja priložnost, da morda katerega od teh podjetij, da ga  izboljšamo, da izboljšamo njegovo
               učinkovitost, njegovo konkurenčnost in da ga oplemenitimo, pa čez nekaj let morda, če
               ga komu prodajamo bomo lahko rekli prodali smo ga za, ne vem, njegova delnica je
               danes vredna 30 %, 40 % več. Jaz upam, da je to naš cilj. Ali je cilj, da bomo mi
               tukaj čez štiri, pet let ugotavljali, da so vsa podjetja, morda bomo prodali nekaj
               podjetij teh 46, da vsa skupaj podjetja so pa zdaj vredna še samo 5 milijard namesto
               10 ali 11? Če je to vaš cilj, poglejte, potem, če je to vaš cilj jaz potrdim pa
               stisnem ja, super so ti nadzorniki, ker peljejo točno k temu cilju. Če pa je vaš
               cilj, da se bomo pogovarjali, da smo mogoče od teh strateških podjetij ta podjetja
               reorganizirali, oplemenitili in prodali čez nekaj let kot neke resne globalne
               igralce, potem pa, oprostite, s temi kandidati tega ne bomo dosegli, tako kot je
               rekel Einstein, ker iz trikotnika Yes, IEDC Bled in Forum 21 tega ne boste naredili,
               žal. To so njihovi moralni vodje, imamo nove obraze, imamo pa podoben pedigre. In
               zdaj, če mislite, da iz enega pedigreja, da boš dobil boljši osebek, ne boš ga dobil
               in ravno že zaradi teorije organizacijske kulture, kjer ti moraš v to kulturo vnesti
               neko tujo kulturo, neko boljšo, potrebujemo neke kadre izven te škatle in ti kadri so
               na trgu, te kadre je treba poiskati, biti ambiciozen, biti vztrajen in potem iz te
               družinske srebrnine narediti morda družinsko zlatnino. Potem po teh kandidatih pa
               bomo iz te družinske srebrnine naredili, vsaj jaz upam, da še vsaj aluminj, mogoče pa
               celo niti to ne. Tako, da moj pogled, moj predlog je, da razmislimo ali obstaja kaj
               boljšega in jaz verjamem in sem prepričan, da obstaja kaj boljšega od teh
               kandidatov.</p>
            </sp>
            <sp xml:id="SDT7-MK-nujna-16-2015-07-16.sp15">

               <speaker>PREDSEDNIK DR. MITJA HORVAT:</speaker>

               <p>Najlepša hvala.</p>
               <p>Upam, da imate razen namigovanj tudi kakšne dokaze v rokah za trditve, ki ste jih
               podali. Sicer pa vam predlagam, da večino vprašanj, ki ste jih odprli, na matično
               delovno telo, Mandatno-volilna komisija zagotovo ni tista, ki bo lahko razpravljala
               in sprejemala sklepe za večino vprašanj, ki ste jih postavili.</p>
               <p>Besedo ima gospod Logar. Izvolite.</p>
            </sp>
            <sp xml:id="SDT7-MK-nujna-16-2015-07-16.sp16">

               <speaker>MAG. ANŽE LOGAR (PS SDS):</speaker>

               <p>Hvala, predsednik.</p>
               <p>No, naj na začetku izrečem kritiko glede časovnih razporejanj seje. V tem primeru
               govorimo o 11 milijardah evrov premoženja, vi kot predsednik pa skličete to sejo
               oziroma nadaljevanje seje v času, ko minister govori o Grčiji, ne pa o Sloveniji.
               Torej, Grčija, ki ima samo približno 5 % še državnega premoženja, je bolj pomembna
               kot Slovenija, ki ima še 30 % lastništva v državni lasti. In verjetno ni naključje,
               da se skliče tako, da potem minister tukaj ne more sodelovati, namreč vemo samo jutri
               je še izredna seja in na vsak način bi želeli spraviti to imenovanje pod streho. O
               temu priča tudi vaše vodenje seje, ker ste že prej v prvem delu želeli skrajšati
               razpravo in na vsak način zaključiti pred sejo, ki se je ravno včeraj končala, zdaj
               pa očitno želite to narediti še v današnjem delu, da bo lahko jutri pod mandatnimi
               vprašanji ta zgodba zaključena. Meni je v bistvu neverjetno kako je tri leta nazaj,
               ko se je samo pripravljala normativna podlaga za neko pregledno upravljanje države,
               na cestah protestiralo na tisoče ljudi, podpisovale so se peticije in podpisovale so
               se zahteve za referendum o ustanoviti državnega holdinga, danes, ko pa dejansko
               pridemo do te finalizacije, ko petim ljudem dajemo 11 milijard slovenskega
               premoženja, razprave ni. Vsi bi želeli hitro spraviti pod streho in nato oditi na
               dopust, o teh 11 milijardah pa ne bi nihče razpravljal. In jaz verjamem, da je  v večini poslancev,
               predvsem stranke SMC želja o tem, da bi, ne vem, s tem premoženjem opravljali
               nekompromitirani ljudje, strokovnjaki, itn., ampak kot lahko vidimo, je verjetno tudi
               zelo velik del teh poslancev neustrezno obveščen o teh kadrih, ki so danes
               predlagani, in da se ne želi pustiti čas, da bi se v javnosti podrobneje razpravljalo
               o tem kandidacijskem naboru. Kolega Breznik, mislim da je kar pravilno izpostavil
               zlasti trikotnik, ki je ta ključ imenovanih kandidatov, torej IEDC, Društvo YES,
               torej mladi podjetniki in Forum 21. Vprašanje je, kateri krak je na vrhu. Jaz bi
               verjel, da ni IEDC, ampak je IEDC eden od podpornih, in da je Formum 21 tam na vrhu,
               ampak na vsak način je to ta shema, ki jo lahko vidimo iz tega predloga, ki je pred
               nami. Prej je državni sekretar nekako opravičil to vidno vlogo IEDC v tem modelu
               kandidiranih posameznikov, predvsem s tem, da je IEDC ustavil oziroma ustanovil GZS,
               da so podjetja sodelovala z vložki, in da je potem pač Danica Purg, direktorica
               postala, ampak poglejte, to je samo še ena tajkunska zgodba. Podjetja v državni lasti
               so dejala denar, da se je ustanovila privatna šola, ki jo je privatizirala Danica
               Purg in imamo danes neko valilnico kadrov Foruma 21. Zraven so pa še seveda druga
               šola iz katere izhaja pa ta mlajša generacija iz YES in pa kontinuiteto in starega
               sistema v obliki Foruma 21 in priliv novih kadrov iz samooklicanega, samozadostnega,
               samozavestnega društva YES. Spomnite se kako se je javnost zgražala ob tisti zabavi
               pri Senici, ko so fotografirali te YES-ovce, ko so ponosno prihajali in spomnite se
               kako je dejansko ravno ta vizualna podoba te elite slovenske, naletela na splošen
               gnev ljudi. In sedaj vi ponosnega člana imenujete v ta zbor petih upravljavcev
               ostanka ali zadnjega dela slovenskega premoženja. Potem imate kandidate recimo,
               Barbara Smolnikar, o kateri smo že govorili, o kateri je minister na prvi seji
               govoril, da ni res, da bi bili to diplomanti IEDC-ja, pa smo ga postavili dejansko s
               prikazom njene spletne strani na laž, ki je recimo dobila certifikat nadzornice šele
               15. 10. 2014. Torej nekdo bo nadziral državno premoženje, 11 milijard državnega
               premoženja, ki je šele pred nedavnim postal certificiran nadzornik. Lahko, da se je
               to slučajno zgodilo, lahko pa je tudi kdo namignil naj gre delati ta izpit. In
               verjetno je bil ta nekdo iz tistega trikotnika o katerem je kolega Breznik prej
               govoril.</p>
               <p>Minister je povedal, vsi kandidati, da so opravili test integritete. Od 64.
               kandidatov jih je 32 izpadlo. Zraven so podpisali izjave o nenasprotju oziroma o tem,
               da ni nasprotja interesov. Jaz sem podrobno pregledal tudi življenjepise vseh
               kandidatov.</p>
               <p>Sedaj pa, ustavimo se pri gospodu Dušku Kosu. Pri Dušku Kosu ni navedeno Kalandrovo
               društvo. Neverjetno. Bil je v upravnem odboru Kalandrovega društva, pa tega ni
               navedeno. Sedaj pa, kaj je Kalandrovo društvo. Nekoč so to v nekem spletnem portalu
               označili kot Pahorjev finančni obvod. Zakaj to izpostavljam? Zaradi tega, ker  je prej minister povedal, da so
               vsi kandidati zaobšli test integritete. Poglejte, slovenska zakonodaja o financiranju
               strank je prepovedala neposredno financiranje strank. Potem pa se je pojavilo to neko
               Kalandrovo društvo, govorim o letu 2000, pred volitvami leta 2000, ki je dobilo
               sredstva laburistične stranke. To niso majhna sredstva. To je okoli 25.000 evrov.
               Torej, ta sredstva so bila namenjena za izobraževanje kandidatov Združene liste
               socialnih demokratov. 5,5 tedanjih milijonov evrov je odšlo zato, da se je neka
               stranka uspešno pripravljala na volitve. Ne boste verjeli, tudi to je bilo
               nezakonito. Obvodno financiranje, kot se temu reče. In veste kdo je rekel, da je to
               nezakonito? Naj naštejem: Rajko Pirnat član neke skupine pravnikov, ki jih je najela
               ta parlamentarna večina za to, da je proučeval, ne vem, možnost odvzema mandata
               nekemu poslancu, in kdo še, vodja pravne službe oziroma pravni svetovalec Državnega
               zbora dr. Miro Cerar. Torej, dr. Miro Cerar je leta 2000 povedal, da je nezakonito
               obvodno financiranje tudi samo če se ta denar ne nakaže na stranko, ampak se ta denar
               porabi za izobraževanje strankarskih kandidatov. Ampak poglejte, test sorazmernosti v
               tem primeru, glede na to, da te navedbe o Kalandrovem društvu mi bilo v
               življenjepisu. Verjetno kandidatu ni bilo potrebno prestati. In smo spet pri eni
               zgodbi. Minister pravi, da se kandidati, recimo, Barbara Smolnikar niso izobraževali
               v IEDC, spletna strank gospe Barbare Smolnikar pravi drugače. Minister pravi, da so
               prešli test, življenjepis pa s preprostim klikom po internetu nas preprečuje o
               nasprotnem. In ko so novinarji te člane Kalandrovega društva vprašali in zahtevali
               dokaze, da naj pokažejo, res da je šel denar za izobraževanje, ne pa za kakšne druge
               namene, veste kaj, nobenega dokaza člani Kalandrovega društva niso mogli predočiti.
               Upravni odbor Kalandrovega društva pa je med drugim sestavljal tudi Duško Kos. IN
               veste kaj, kot lahko berem, da je Duško Kos pred leti urejal finance Združene liste
               socialnih demokratov. Torej, urejal finance Združene liste socialnih demokratov,
               sedaj bo pa urejal finance države. In govorite, da je treba politiko umakniti iz
               urejanja in udejanjanja oziroma upravljanja slovenskega premoženja. Sedaj vem zakaj
               se vam tako hiti. Sedaj vem zakaj želite to razpravo zmanjšati na minimum. In če je
               pri testu integritete izpadlo 32, torej polovica, pa je Duško Kos prešel test
               integritete se sprašujem kakšni so bili prijavljeni, tistih 32, ki je izpadlo iz
               testa integritete. Kaj so se prijavljali neposredno strankarski možje, se je pojavil,
               ne vem, predsednik kakšne koalicijske stranke, ali kako? Ker če takšen kandidat pride
               test sorazmernosti, potem pa res ne vem. In še naprej. Poglejte, ti kandidati bodo
               upravljali slovensko premoženje, nadzirali. Damjan Belič, on je stečajni upravitelj.
               Torej, očitno rabimo za upravljanje slovenskega premoženja stečajnega upravitelja.
               Potem imamo, kot smo ugotovili, sociologa. Kaj, sociolog bo pripravljal, ne vem,
               državljanke in državljane na ne vem, te stečaje, ki jih bo SDH sprožal ali kako ali
               na prodaje, ne razumem. Potem imamo še enkrat, gospod Duško Kos. On je direktor
               nekega podjetja, ki je bilo septembra 2014 preneseno na Ciper. Torej, bo slovensko
               premoženje upravljal nekdo, ki je direktor podjetja  s sedežem v davčni oazi. Torej imamo spet
               strokovnjaka – kaj? – za davčno oazo. In potem imamo še kandidatko, ki je novopečena
               nadzornica, ki je laureat nadzornikov, pred kratkim opravila nadzorni izpit in
               objavljena na spletni strani tistih, ki certificirajo te izpite. Torej je to skupina,
               ki naj upravlja s tem ostankom slovenske srebrnine in o kateri naj mi čim manj
               razpravljamo in po hitrem postopku že pred poletjem potrdimo, zato da se ta razprava
               umakne. Oprostite, ta, če lahko tako imenujem, indični krog, ki sem ga poskušal
               povzeti, me prepričuje, da v tem primeru niso zgolj indici, ampak gre res za nek
               problem, ki močno smrdi. Spomnimo, mediji so pisali o tem, da trije kandidati ne
               izpolnjujejo pogojev, minister je prišel, že pri prejšnjem sestanku je ostal samo eno
               uro in je rekel, da se mora opravičiti, ker ima druge obveznosti. In je rekel,
               <q>"zagotavljam vam, da to, kar mediji pišejo, ne drži."</q> Potem smo ga pa trikrat, na
               treh zadevah dobili na laži. Tri zadeve dokazano ne držijo, o katerih je minister
               govoril. In spet seveda ministra ni tukaj, ker mora spet po eni uri nekam oditi. In
               mi naj 11 milijard premoženja damo v roke. In ko govorite o gospodu Kraljiču, kot da
               je najbolj usposobljen za to, da je oblikoval in vodil to skupino. Glejte, gospod
               Kraljič je znan tudi po tem, da še preden je Alenka Bratušek postala predsednica
               Vlade, poslal SMS, <q>"čestitam ti ob imenovanju za predsednico Vlade."</q> Torej imamo ta
               sklop precej razširjen. In morda je ta molk, recimo, koalicijske stranke pod B ravno
               povezan s tem, da so v istem krogu isti ljudje, in verjetno zato tudi kakšna podpora
               kakšnemu zakonu in verjetno zato tudi kakšen molk pri kakšni zadevi, kjer je pa pred
               dvema letoma kolegica skakala do neba, spomnimo se, SDH. Torej, pri ustanavljanju
               nečesa, samo normativne podlage, ki so šele podlaga za to, skačeš do neba, ko pa
               pride do imenovanja neposredno tistih, ki bodo odločali, torej, ko bodo besede meso
               postale, ko bodo dejansko ti ljudje upravljali s premoženjem, je pa molk. Molk.
               Verjetno kakšen SMS je odletel ali priletel tudi sedaj, samo zaradi tega, ker
               kolegica v tistem trenutku ni bila v dvorani in ker ni bilo nekega fotografa, ki ga
               sedaj preganja sodišče. Ne vemo, kakšno sporočilo je prišlo. Ampak cela povezava vseh
               dogodkov nas prepričuje, da v tem sklopu oziroma tem predlogu teh imenovanj nekaj
               močno smrdi. In mislim, da o tako pomembnih kadrovskih odločitvah pač ne bi smeli
               hiteti in nek mesec za razpravo in morda tudi kakšen razmislek znotraj koalicije, ker
               koalicija pa s tem vseeno prevzema odgovornost, ne bi škodoval niti koaliciji,
               posebej največji poslanski skupini. Ker to vam pa lahko zagotavljam iz preteklih
               izkušenj, vse stranpoti, ki se bodo zgodile zaradi tega imenovanja, bodo teple samo
               največjo poslansko skupino, nobenega drugega. Za tiste manjše koalicijske partnerje
               to ne bo imelo nobenega vpliva, na veliko, na glavno koalicijo pa močno. In še
               enkrat, verjamem, da je med koalicijskimi poslanci veliko tistih, ki želijo res
               iskreno dobro kadrovsko podlago temu pomembnemu telesu, ključnemu telesu na področju
               upravljanja z državnim premoženjem podati. In verjamem, da so tisti medijski zapisi,
               da je ta seznam nastal mimo vaših oči, v nekem kabinetu pod nekim trikotnikom, ni iz
               trte izvit. In vaša kredibilnost je močno na udaru. Hvala.</p>
            </sp>
            <sp xml:id="SDT7-MK-nujna-16-2015-07-16.sp17">

               <speaker>PREDSEDNIK DR. MITJA HORVAT:</speaker>

               <p>Najlepša hvala.</p>
               <p>Najprej glede očitka vodenja, glede na to, da ste rekli, da moramo vsako stvar
               zavrniti, če ne drži. Verjemite, da sem tudi sam odreagiral in sem povedal, da si je
               za tako stvar treba dovolj časa vzeti. Ker je bilo za verjet, da ne bomo tega končali
               prejšnji teden, smo tudi danes tukaj, da nadaljujemo s to sejo in imamo čas za
               razpravo. Tako očitek, da časa za razpravo nimamo, ne drži.  Sicer pa moram še enkrat ponoviti. Nismo
               ustanavljali komisije zato, da bi našli način in razloge zato, da bi lahko odvzeli
               mandat. Še enkrat, lepo prosim, odločno demantiram to vaše nenehno podtikanje v
               medijih v izjavah v razpravah. Nismo odvzemali mandata. Spraševali smo samo kaj zakon
               določa. Ali mandat preneha po zakonu ali ne. Na misel nam ne pride, da bi si vzeli to
               odločitev v svoje roke, da bi nekomu karkoli kar mu pripada odvzemali in seveda na
               misel nam ne pride, da bi ignorirali, če so kakšne posledice določene z zakonom.
               Sicer pa za ostale stvari so drugi, da bodo demantirali. Očitke, ki so bili
               izrečeni.</p>
               <p>Najprej ima besedo gospa Bah Žibert, potem pa gospod Tanko.</p>
            </sp>
            <sp xml:id="SDT7-MK-nujna-16-2015-07-16.sp18">

               <speaker>ANJA BAH ŽIBERT (PS SDS):</speaker>

               <p>Hvala lepa za besedo predsedujoči.</p>
               <p>Veliko, kar sem želela izpostaviti, je že povedal kolega Anže. Pa vendar, naj
               ponovim. Gre v bistvu za nadzor nad opravljanjem državnega premoženja. Gre za, po
               mojem tako pomembne funkcije, da imam jaz sama po sebi že pred tako pomembnimi
               funkcijami avtoriteto. Zagotovo bi morali imeti to avtoriteto v mislih vsi, ko
               pritiskamo na gumbe takrat, ko posameznike potrjujemo. Govorimo o enajst milijardnem
               premoženju naše države. Vemo kaj se dogaja v slovenskih bankah in vemo kako zelo
               previdni moramo biti pri vsaki zadevi. Danes je bilo veliko govora o integriteti.
               Družba za integriteto mora imeti vzpostavljene sisteme za zaznavanje kršitev. To je
               tisto bistveno. In kandidati naj bi preizkus integritete prestali. Tudi jaz se bom
               ustavila pri Dušku Kosu, ker enostavno ne bom razumela kdo od vas bo lahko pritisnil
               na knof in podprl, da omenjeni sedi v nadzornem odboru. Poglejte, on je pred časom v
               nekem od intervjujev izjavil. Izpostavlja pomembnost povezav in sinergije med
               različnimi kanali, ki pa jih ni enostavno oblikovati. Različni kanali. In potem
               seveda pojdimo še enkrat k tako imenovanem Kalandrovem društvu. Kalandrovo društvo je
               bilo ustanovljeno z namenom, da bo organiziral različne politične, socialne in
               podobne delavnice. To društvo je bilo financirano tudi iz urada, mislim da za
               informiranje, nekaj takega. Se pravi, državnega urada takrat leta nazaj, ko je
               delovalo. In v upravnem odboru tega društva je seveda sedel tudi Duško Kos, kar je
               bilo že prej povedano. Bil je tudi pred leti še takrat nekako finančnik stranke, saj
               je urejal njihovo finančno stanje. Dejstvo je, da je to društvo prejelo, in to so
               povedali tudi tisti, ki so denar dali, na predlog takrat Združene liste socialnih
               demokratov denar za to, da bodo usposabljali kandidate oziroma člane Združene liste
               Socialnih demokratov. O tem je pisalo več medijev, med njimi tudi medij Mladina, da
               ne bo kakršnegakoli nesporazuma od kod črpamo informacije. In kaj je še huje. To
               društvo je posodilo Združeni listi socialnih demokratov takrat 3,6 milijonov
               tolarjev. Da je bilo to kdaj vrnjeno, ni sledu. Tudi niso bili roki do kdaj naj bi
               bil ta denar vrnjen. Dejstvo pa je, da je bila takrat stranka v likvidnostnih
               težavah. Govorimo o stranki, ki jo je nekoč vodil bivši predsednik države, Milan
               Kučan. Milan Kučan, ki je nekako tudi lider Foruma 21. Jaz, ne govorim o... Govorimo
               o liderju pa  veste o
               kakšnem, gospod Han. Jaz vem, da imate vi težave, ko jaz to govorim, ampak vas
               prosim, da mi ne upadate v besedo. Dejstvo je, da se je to nekako dogajalo v času, ko
               je stranko vodil Borut Pahor, ki je danes predsednik države in da govorim o osebi, ki
               bo po novem, ko boste vi ti potrdili, skrbela za naše premoženje. Skratka, 3,6
               milijona tolarjev ni bilo nikoli vrnjenih, gospod Duško Kos razlaga o tem, da so
               pomembne povezave in različni kanali in prestane test integritete. Pa, kje mi živimo
               spoštovani? Jaz se resno sprašujem, resno sprašujem, kako lahko minister nam tukaj na
               odboru razlaga, da je nekdo prestal test integritete, če je bil član upravnega
               odbora, ki je bilo dobesedno narejeno zato, da je obvod in da je nek način financiral
               eno od političnih strank. Da je temu tako, se vidi tudi po letu kasneje, to se je
               dogajalo 2001 že nekaj mesecev kasneje, to društvo ni imelo več sedeža tam, kjer bi
               ga morali imeti, imel je pa tam sedež mestni odbor Združene liste socialnih
               demokratov na Komenskega 7. Skratka, ta zadeva bi morala imeti po mojem mnenju še
               kakšen drugačen epilog, ker tudi takrat je šlo za kršitev zakonodaje. Tudi tisti, ki
               so denar posodili, so povedali, ne posodili, ampak namenili so ga, povedali, za kaj,
               za izobraževanje ene od političnih strank. Pa še toliko, ustanovni član pa je bil
               takratni nekako strankarski šef v smislu organizacije kot tajnik, gospod Dušan Kumer.
               On pa je bil ustanovni član tega društva. Glejte, ta zadeva bi morala se končati kje
               drugje. Te ljudje bi danes morali za to nekako imeti še kaj drugega v CV. Tudi, da so
               kje sedeli, mi pa jih bomo dali v upravni odbor ali pa nadzorni odbor, kakorkoli že
               za upravljanje premoženja naše države, našega skupnega premoženja. Dajmo se malo
               zamisliti, vzemite si še čas, preglejte še enkrat vse, ker zagotovo se bo iz dneva v
               dan še morda do konca poletja se bo našlo še marsikaj drugega. Jaz sem se ustavila
               samo pri enem imenu. Hvala lepa.</p>
            </sp>
            <sp xml:id="SDT7-MK-nujna-16-2015-07-16.sp19">

               <speaker>PREDSEDNIK DR. MITJA HORVAT:</speaker>

               <p>Gospod Tanko, izvolite replika. Gospod Han… Čakajte, replika na kaj, glede na to, da
               niste razpravljali? <stage>/ oglašanje iz dvorane/</stage>.</p>
               <p>Ne bo šlo. Omeniti ni zadosti, to poskuša SDS in to ni zadosten razlog za repliko,
               tako da… Gospod Tanko izvolite, imate besedo.</p>
            </sp>
            <sp xml:id="SDT7-MK-nujna-16-2015-07-16.sp20">

               <speaker>JOŽE TANKO (PS SDS):</speaker>

               <p>Hvala lepa za besedo še enkrat. Jaz se bi vrnil na to letno poročilo 2010, oceno
               stanja korupcije v Republiki Sloveniji, ki jo je pripravil senat pod vodstvom mag.
               Gorana Klemenčiča, tedaj šefa senata KPK, sedaj je minister za pravosodje in vam bom
               prebral glede sistemske korupcije njegovo ugotovitev. Pri sistemski korupciji,
               katere, kot bomo videli v nadaljevanju, omejevanje za Republiko Slovenijo ključno je
               treba dodatno opredeliti, da gre za stanje, ko posamezniki ali interesne skupine,
               bodisi z vidika interesov organiziranega kriminala, kapitala, interesnih skupin,
               organizacij oblasti, ustvarjajo okolje, v katerem načrtno in sistematično izkoriščajo
               institucionalne, organizacijske, kadrovske in druge mehanizme moči, za uresničevanje
               koruptivnih, 
               nezakonitih, neetičnih, kriminalnih in drugih podobnih namenov in ciljev. Za
               pripravljalno fazo tega so značilni bolj ali manj izrazito zanemarjanje ali
               zmanjševanje pomembnosti pravnih in etičnih norm, pojavljanje in razvoj manjših
               interesnih skupin oziroma klik, ki se hočejo okoristiti na račun drugih, klikarstvo,
               nameščanje zastopnikov klik na javne funkcije, nezakonite in neetične zahteve uradnim
               osebam pri opravljanju njihovih javnih nalog, spodkopavanje medsebojnih odnosov,
               ustvarjanje strahu, sumničenja, negotovosti in tako dalje, z vsem tem pa tudi
               razkrajanje notranje kulturne organizacije, institucije oziroma sistema." To je
               zapisal mag. Goran Klemenčič v oceno stanja Republike Slovenije v letu 2010.</p>
               <p>Prej sem v uvodni obrazložitvi namenil nekaj pozornosti oblikovanju izbirne komisije.
               Dve tretjini te izbirne komisije je tako ali drugače povezanih s Poslovno šolo Bled.
               Pobudnik ustanovitve Poslovne šole Bled in prva in edina direktorica te šole do
               sedaj. Gospod Peter Kraljič in gospa Danica Purg sta bila dva izmed treh, ki so
               izbirali kandidate in opravljali naloge, ki so jim bile zaupane. Tako ali drugače je
               gospa Danica Purg povezana tudi s Forumom 21. Zdaj pa poglejmo, kdo so Upravni odbor
               Foruma 21. Eden izmed članov Upravnega odbora Foruma 21 je Sandi Češko. In najbrž
               zgolj slučajno, zgolj slučajno je eden izmed izbranih za Nadzorni svet Slovenskega
               državnega holdinga nekdo, ki izvaja poslovne funkcije v Studiu Moderna. Zgolj
               slučajno najbrž. O tem človeku, ki mu manjka nekaj v biografiji, so povedali že moji
               kolegi. Upravni odbor Foruma 21, v tem odboru je tudi, recimo, dr. Maks Tajnikar, ki
               je dežurni medijski komentator raznih poslovnih odločitev in zdi se mi, da tudi avtor
               izjave, ko je dejal, da Adria ni zato, da dela dobiček, ampak da vozi potnike. Torej,
               samo malo poskušamo vnesti filozofijo, ki se očitno poskuša plasirati tudi v organe
               Slovenskega državnega holdinga. Kdo so člani Programskega sveta Foruma 21, poleg dr.
               Danice Purg. Eden izmed teh je dr. Stojan Petrič, ki je lastnik največjega medijskega
               podjetja v Sloveniji, zdajle pred kratkim je postal. In predsednik tega programskega
               sveta je dr. Niko Toš, ki aktivno ustvarja javno mnenje, merilec oblikovanja javnega
               mnenja in tudi oblikovalec javnega mnenja. In težko se očitno v tem postopku izognemo
               temu, da je to, kar je bilo pripravljeno in procesirano preko Vlade, ali pa ne gre za
               neke druge zadeve. In zanemariti vlogo Foruma 21 pri oblikovanju tako izbirne
               komisije kot članov Nadzornega sveta Slovenskega državnega holdinga je najbrž
               nemogoče. Nemogoče. Ker so neposredne povezave, bom rekel, poslovne dosedanje
               povezave, gre za povezave preko medijskega sistema, gre za povezave še na kakšen drug
               način. In, žal, na vsa ta opozorila, ki smo jih na prejšnji seji in nadaljevanju
               danes dali, ni nobenih odgovorov, nikogar iz koalicije in  predvsem nikogar iz Vlade. Tu se je nemogoče
               izogniti, da pri oblikovanju predloga za nadzorni svet Slovenskega državnega holdinga
               ne gre za neke prepoznavne vplive, ki so se preko formalne politike in se bodo
               očitno, kot kaže, implementirale v organe Slovenskega državnega holdinga. In, ko so
               prej kolegi opozorili na to kako je bil izveden test integritete, se najbrž tu vidi,
               da pri tem testu integritete marsikaj manjka ali pa se je marsikaj spregledalo, ker
               očitno stvari niso bile narejene tako kot bi morale biti. Tudi pri CV nekaterih
               izbranih kandidatov manjkajo temeljni podatki. In zdi se mi, da te povezave med
               osebami, ki so v tem bile izbrane za izpeljavo tega postopka izbora kandidatov
               Slovenskega državnega holdinga gre za zelo prepoznavno linijo, politično ozadje, gre
               za sistem Foruma 21, ki je preko tako ali drugače poslovne šole Blede, ki je edina,
               ki je imela v tem delu na nek način svoja dva kandidata, poskuša uveljaviti neka
               načela, neke principe in inštalirati osebe, ki so tako ali drugače povezane z
               osebami, ki so v programskem ali pa svetu Foruma 21 ali pa upravnem odboru Foruma 21.
               To najbrž iz vsega tega sledi.</p>
               <p>Gospod predsednik, jaz imam en proceduralni predlog. Predlagal bi, da
               Mandatno-volilna komisija naloži predlagatelju, da biografije predlaganih kandidatov
               dopolni z vsemi opozorjenimi manjkajočimi zadevami iz njihovih biografij in pa tudi
               tistih, ki jih morda pri drugih kandidatih ni, na katere nismo pozorni. Glejte, glede
               na to, da manjkajo pomembne stvari najbrž ni znak, da gre za popolne predloge, ampak
               da so nekateri kandidati ali pa morda celo vsi v svojih CV objavili samo tisto kar je
               lepo, kar jim daje neko podlago za nominacijo, ne pa tistega kar so v svojem takšnem
               ali drugačnem poslovnem ali političnem delu ali sodelovanju dejansko tudi počeli. So
               pa to pomembne stvari za odločanje. In druga stvar, ki je, predlagam, da si poleg
               tega kar sem v dopisu predlagal, da stori Vlada, da dopolni oziroma Vlada se
               izpostavi pri oceni kandidatov, da pripravi celovito gradivo glede zakonskih
               kriterijev, da se nam predložijo tudi testi integritete za te osebe. Ker očitno je ta
               test integritete, ki ga je nekdo opravil bodisi izbirna komisija ali pa Vlada, tega
               dokumenta mi nimamo za predlagane kandidate. Je pa po našem mnenju ključna sestavina,
               ena ključnih komponent, ki bi enostavno morala biti priložena. Z vidika tega kar smo
               povedali v razpravah, z vidika povezav z raznimi temi združenji, članstev tudi preko
               sistema hierarhije, ko so nekateri zaposleni pri lastnikih določenih firm, ki so
               člani združenja, ki se izredno zavzema za to, da bi se uveljavljal nacionalni interes
               po njihovi meri. In predlagam, da se ta komisija ponovno prekine in da jo nadaljujemo
               takrat kadar bomo dobili te manjkajoče podatke, to se pravi dopolnitev biografij, z manjkajočimi
               podatki za vse izbrane kandidate in seveda, da se nam predloži tudi test integritete
               za te ljudi. To mislim, da glede na opozorila, ki jih je nekoč izražala KPK v svojih
               letnih poročilih in ocenah stanja in glede na to, da imamo tudi opozorila iz
               koalicijskih vrst glede tehnike kadrovanja v nadzorne svete in posebej izrecno v
               Slovenski državni holding, da nam te dokumente dostavite.</p>
               <p>In do takrat predlagam, da prekinemo sejo in da potem na osnovi tega nadaljujemo z
               razpravo o kandidatih, ki jih je predložila vlada.</p>
               <p>Hvala lepa.</p>
            </sp>
            <sp xml:id="SDT7-MK-nujna-16-2015-07-16.sp21">

               <speaker>PREDSEDNIK DR. MITJA HORVAT:</speaker>

               <p>Najlepša hvala.</p>
               <p>Najprej dajem prvi sklep na glasovanje v predlaganem besedilu. Glasovanje poteka… <stage>/
               oglašanje iz dvorane/</stage>.</p>
               <p>Saj, ste poslušali, saj je bil predlagan sklep in predlagan sklep dajem, saj ga
               imate… <stage>/ oglašanje iz dvorane/</stage></p>
               <p>Torej, na glasovanje dajem naslednji predlog sklepa: MVK pozove predlagatelja, da
               dopolni biografije kandidatov z manjkajočimi podatki, na katere je bilo opozorjeno
               ter morebitnimi drugimi manjkajočimi podatki. Glasovanje poteka. Zaključujem
               glasovanje.</p>
               <p>Kdo je za? <stage>(7 članov.)</stage> Je kdo proti?<stage>(11 članov.)</stage></p>
               <p>Ugotavljam, da sklep ni bil sprejet.</p>
               <p>Na glasovanje dajem tudi drugi predlog sklepa: vlada predloži teste integritete
               predlaganih kandidatov ter navede izpolnjevanje posameznih zakonskih pogojev
               predlaganih kandidatov. Pričenjam z glasovanjem. Glasovanje poteka. Zaključujem
               glasovanje.</p>
               <p>Kdo je za? <stage>(6 članov.)</stage> Je kdo proti?<stage>(10 članov.)</stage></p>
               <p>Ugotavljam, da sklep ni bil sprejet.</p>
               <p>Zato ne prekinjamo seje, ampak sejo nadaljujemo.</p>
               <p>Besedo ima gospa Bratušek in se ji zahvaljujem za potrpljenje.</p>
            </sp>
            <sp xml:id="SDT7-MK-nujna-16-2015-07-16.sp22">

               <speaker>MAG. ALENKA BRATUŠEK (PS ZaAB):</speaker>

               <p>Najlepša hvala.</p>
               <p>Zdaj, glede na to, da mene na prejšnji seji oziroma na začetku seje, ko ste začeli
               govoriti o nadzornikih ni bilo, prebrala sem magnetogram, ampak me boste morali
               opravičiti, če bom kakšno stvar, ki je že bila slišana, vseeno povedala. Zdaj, takoj
               na začetku bom rekla, da bi jaz verjela v besede in dobronamernost kolegov iz SDS, če
               bi vedno govorili enako, tudi takrat ko so na vladi. Ampak, takrat so vse besede, še
               bolj pa dejanja, bistveno, bistveno drugačna.</p>
               <p>Kot drugo bi želela izpostaviti to, kar je povedal minister Mramor, da je tudi prvo
               komisijo za izbor nadzornikov SDH imenoval on in ne minister Čufer, kot je bilo s
               strani koalicijskih poslancev ali tudi ministrov večkrat slišati. Skratka, tudi prva
               izborna komisija je bila predlagana ali imenovana, tudi če je bila enaka kot od
               predhodnega ministra, ampak s strani ministra Mramorja. To ponavljam zato, ker
               mislim, da je po letu dni, skoraj letu dni vodenja vlade res čas, da v nadzorni svet,
               skladno z Zakonom o Slovenskem državnem holdingu imenujete ljudi, za katere mislite,
               da izpolnjujejo zakonske pogoje in so tudi kompetentni da nadzirajo Slovenski državni
               holding.</p>
               <p>Kar se tiče izpolnjevanja zakonskih pogojev, tako kot sem prebrala v magnetogramu in
               kot je danes povedal minister, naj ne bi  bilo dvoma, da so pogoji izpolnjeni. Se pravi, tudi tisti, da vseh pet
               kandidatov izpolnjuje zahtevano delovno dobo pri vodenju gospodarskih družb. Če temu
               ni tako naj nas državni sekretar še enkrat opozori, ker brez da se izpolnjujejo
               zakonski pogoji se pa resnično tukaj ne moremo pogovarjati.</p>
               <p>Me pa ena stvar pravzaprav bega ali pa moti, to je konflikt interesov pri enem od
               predlaganih. Tukaj pa, bom rekla, da se ne morem strinjati z ministrom, da je ena
               izjava, da ne gre za konflikt interesov dovolj. Jaz mislim, če ste želeli pravnika,
               pa celo odvetnika, v Sloveniji je kupica pravnikov in odvetnikov, ki bi to delo lahko
               opravljali in mogoče res ni najbolj primerno, da se izbere takega, ki dela v družbi
               ali za družbo, ki sodeluje s tako imenovano slabo banko. Naša poslanska skupina je
               sklicala sejo, kjer smo želeli tesnejšo povezavo slabe banke in SDH, in to
               sodelovanje je, po naši oceni, nujno potrebno. Ker pravzaprav v kar velikem delu
               razpolagata z lastništvi v istih gospodarskih družbah, ampak ne na tak način, da za
               nadzornika SDH predlagate nekoga, ki, po moji oceni res ima konflikt interesov.
               Mogoče tukaj za vas še en razmislek. </p>
               <p>Kar se tiče komisije, ki zbirala kandidate, jaz sem prepričana, da gre za kompetentne
               osebe. Tukaj smo poslušali od Foruma 21 do ne vem kakšnih drugih združb. Sem se
               naučila v tem državnem zboru, da bi verjetno za SDS bili primerni samo tisti, ki bi
               imeli eno rumeno izkaznico, na žalost. Tudi smo lahko spremljali delovanje zbora za
               republiko, pa niste imeli problema, da tam sodelujejo vaši ministri, pa vaši
               direktorji. pa še kdo. Tako, da ni najbolj korektno, kar tako obmetavati ljudi s
               takšnimi in drugačnimi neresnicami ali vašimi razmišljanji.</p>
               <p>Sama danes tega predloga ne bom potrdila, prav tako naša poslanska skupina ne bo
               glasovala za člane nadzornega sveta, ker smo prepričani, da je to odgovornost
               koalicije, da je po enem letu čas, da v SDH postavite ljudi, za katere ste
               prepričani, da bodo delali kompetentno, da ne bomo kar naprej poslušali izgovorov, da
               to kar dela SDH vi s tem nimate nič, ker tja je ena druga vlada imenovala nadzornike.
               Tudi to je nekorektno. V tem času bi lahko to zamenjavo oziroma skladnost z zakonom
               prvič imenovali nadzornike bistveno prej. In še enkrat, kot rečeno, to je absolutno
               vaša odgovornost. Upam in želim pa, da ne boste takoj po potrditvi ugotovili, da
               resnično s katerim od teh ljudi je karkoli v neskadju z zakonom in bomo, tako kot na
               žalost se je že kdaj pokazalo, potem te stvari morali na hitro spreminjati.
               Hvala.</p>
            </sp>
            <sp xml:id="SDT7-MK-nujna-16-2015-07-16.sp23">

               <speaker>PREDSEDNIK DR. MITJA HORVAT:</speaker>

               <p>Najlepša hvala. Replika gospod Tanko.</p>
            </sp>
            <sp xml:id="SDT7-MK-nujna-16-2015-07-16.sp24">

               <speaker>JOŽE TANKO (PS SDS):</speaker>

               <p>Hvala lepa. Poglejte, gospa Bratušek, kar zadeva zakon o SDH in spremembe, kar zadeva
               nadzorni svet, držijo.</p>
            </sp>
            <sp xml:id="SDT7-MK-nujna-16-2015-07-16.sp25">

               <speaker>PREDSEDNIK DR. MITJA HORVAT:</speaker>

               <p>Bojim se, da je tudi tole razprava sedaj.</p>
            </sp>
            <sp xml:id="SDT7-MK-nujna-16-2015-07-16.sp26">

               <speaker>JOŽE TANKO (PS SDS):</speaker>

               <p>…<stage>/nerazumljivo /</stage> razpravo, ne pa očitek. Takrat, ko smo mi pripravljali zakon o SDH
               ste vi osebno zahtevali večino opozicije v slovenskem državnem holdingu. To se pravi,
               tako ali drugače, pet od devetih članov nadzornega sveta.</p>
            </sp>
            <sp xml:id="SDT7-MK-nujna-16-2015-07-16.sp27">

               <speaker>PREDSEDNIK DR. MITJA HORVAT:</speaker>

               <p>Resnično mislim, da je to razprava in gospodu Hanu prej nisem pustil…</p>
            </sp>
            <sp xml:id="SDT7-MK-nujna-16-2015-07-16.sp28">

               <speaker>JOŽE TANKO (PS SDS):</speaker>

               <p>Ne, ne, to je replika na trditev, ki ne drži. In druga stvar, ko ste vi prišli za predsednico
               Vlade, ste takoj spremenili sestavo nadzornega sveta, zmanjšali število nadzornikov
               in izločili opozicijo v celoti…</p>
            </sp>
            <sp xml:id="SDT7-MK-nujna-16-2015-07-16.sp29">

               <speaker>PREDSEDNIK DR. MITJA HORVAT:</speaker>

               <p>Ampak res ne vem… <stage>/ govorita oba hkrati/</stage></p>
            </sp>
            <sp xml:id="SDT7-MK-nujna-16-2015-07-16.sp30">

               <speaker>JOŽE TANKO (PS SDS):</speaker>

               <p>Diametralno nasprotno. Trditev, da…</p>
            </sp>
            <sp xml:id="SDT7-MK-nujna-16-2015-07-16.sp31">

               <speaker>PREDSEDNIK DR. MITJA HORVAT:</speaker>

               <p>… da bi Alenka Bratušek o tem govorila. Tako vas opozarjam, da vas bom moral opomniti
               <stage>/ govorita oba hkrati/</stage>, če boste…</p>
            </sp>
            <sp xml:id="SDT7-MK-nujna-16-2015-07-16.sp32">

               <speaker>JOŽE TANKO (PS SDS):</speaker>

               <p>Lahko boste opomnili, samo počakajte, da povem do konca, najprej počakajte.</p>
               <p>In trditev, da nekdo dela drugače kot govori, ne drži. To ste vi storili, na
               konkretnem primeru, pri točki, katere realizacijo imamo danes na dnevnem redu. In ne
               očitati stvari drugim, povzročili ste jih pa sami. Hvala lepa.</p>
            </sp>
            <sp xml:id="SDT7-MK-nujna-16-2015-07-16.sp33">

               <speaker>PREDSEDNIK DR. MITJA HORVAT:</speaker>

               <p>Gospod Breznik, želite repliko?</p>
            </sp>
            <sp xml:id="SDT7-MK-nujna-16-2015-07-16.sp34">

               <speaker>FRANC BREZNIK (PS SDS):</speaker>

               <p>Prosim, da mi gospa Bratušek pove, kaj sem govoril kot poslanec takrat, ko sem bil
               del koalicije, in katere besede sem obrnil zdaj, ko sem del opozicijske stranke…</p>
            </sp>
            <sp xml:id="SDT7-MK-nujna-16-2015-07-16.sp35">

               <speaker>PREDSEDNIK DR. MITJA HORVAT:</speaker>

               <p>Postavljanje vprašanj ni replika. Gre za to, ali vas je kaj narobe razumela in
               interpretirala.</p>
            </sp>
            <sp xml:id="SDT7-MK-nujna-16-2015-07-16.sp36">

               <speaker>FRANC BREZNIK (PS SDS):</speaker>

               <p>Gospa Bratušek je v svojem govoru povedala, da mi vedno obrnemo ploščo, ko smo v
               opoziciji ali koaliciji. Jaz bi rekel, katere so tiste besede, tista dejanja, tisti
               procesi, ki sem jih govoril, ko sem bil del koalicijskih strank…</p>
            </sp>
            <sp xml:id="SDT7-MK-nujna-16-2015-07-16.sp37">

               <speaker>PREDSEDNIK DR. MITJA HORVAT:</speaker>

               <p>To ne izhaja iz vaše razprave. Gospa Bratušek je razpravljala in če želite odgovoriti
               na njeno razpravo, se prijavite k besedi, lepo prosim. <stage>/ oglašanje v ozadju/</stage> Ja,
               ampak gospa Bratušek ni govorila ne o vaši razpravi, gospod Tanko, ne o vaši
               razpravi, gospod Breznik. Govorila je pa o vas in seveda se lahko… <stage>/ oglašanje v
               ozadju/</stage> In se lahko prijavite k besedi. Vsi drugi čakamo. Gospa Bratušek je debelo
               uro čakala, da je prišla do besede. Gospod Han čaka, da pride do besede. Vsi čakamo.
               Dobro veste, da hočete preskakovati vrstni red, da si jemljete večino časa na vsaki
               seji. Zato sem tudi poslovniško odgovoril na to. Lepo prosim! Če se karkoli od tega,
               kar je gospa Bratušek govorila, nanaša na vašo razpravo, imate repliko, če ne, pa ne.
               Izvolite, replika, gospa Bah Žibert.</p>
            </sp>
            <sp xml:id="SDT7-MK-nujna-16-2015-07-16.sp38">

               <speaker>ANJA BAH ŽIBERT (PS SDS):</speaker>

               <p>Hvala lepa… <stage>/ brez mikrofona/</stage></p>
            </sp>
            <sp xml:id="SDT7-MK-nujna-16-2015-07-16.sp39">

               <speaker>FRANC BREZNIK (PS SDS):</speaker>

               <p>Ja, meni ste vzeli besedo. Govorila je o Slovenski demokratski stranki, da smo vsi
               enaki…</p>
            </sp>
            <sp xml:id="SDT7-MK-nujna-16-2015-07-16.sp40">

               <speaker>PREDSEDNIK DR. MITJA HORVAT:</speaker>

               <p>Dal sem besedo gospe Bah Žibert.</p>
            </sp>
            <sp xml:id="SDT7-MK-nujna-16-2015-07-16.sp41">

               <speaker>FRANC BREZNIK (PS SDS):</speaker>

               <p>Torej, jaz nisem član Slovenske demokratske stranke, ali kaj? Ali je rekla, samo
               Breznik ne govori tako, vsi ostali pa govorijo, ali je rekla, vsi so enaki… <stage>/
               govorita oba hkrati/</stage></p>
            </sp>
            <sp xml:id="SDT7-MK-nujna-16-2015-07-16.sp42">

               <speaker>PREDSEDNIK DR. MITJA HORVAT:</speaker>

               <p>Replika se mora nanašati na vašo razpravo. Ni se. <stage>/ oglašanje drugih v ozadju/</stage> Za
               tisto, kar je razpravljala gospa Bratušek, se pa, prosim, prijavite k besedi in boste
               dobili besedo. Postopkovno, gospod Tanko, izvolite.</p>
            </sp>
            <sp xml:id="SDT7-MK-nujna-16-2015-07-16.sp43">

               <speaker>JOŽE TANKO (PS SDS):</speaker>

               <p>Gospod predsednik, nečesa ne razumete. Replika se nanaša na izjavo tistega, ki govori
               in ki izraža neke trditve. Jaz ne morem sam sebi imeti repliko, ampak imam repliko na
               predgovornika ali sogovornika v tem. To je replika, na tistega, ki je govoril. In
               gospod Breznik ima s tega vidika popolnoma prav. Gospa je povedala neke trditve o
               Slovenski demokratski stranki, na katere ugovarja gospod Breznik, argumentirano.
               Popravek napačne navedbe je to, replika, ugovor. In dovolite mu, da pove do
               konca.</p>
            </sp>
            <sp xml:id="SDT7-MK-nujna-16-2015-07-16.sp44">

               <speaker>PREDSEDNIK DR. MITJA HORVAT:</speaker>

               <p>Gospodu Hanu nisem dal besede, ker sem ugotovil, da še ni razpravljal in ne more
               imeti replike. Če imate očitek do mene, da ne razumem 70. člena, vas prosim, ker
               imamo že nekaj interpretacij 70. člena, da damo na Komisijo za poslovnik… <stage>/ oglašanje
               v ozadju/</stage> Tako je. In ga bom prebral: <q>"Vsak razpravljavec ima pravico do odgovora na
               razpravo drugega razpravljavca,"</q> to je res, ampak ne iztrgano iz konteksta, kot ste
               vajeni, <q>"kolikor se ta razprava nanaša na njegovo razpravo."</q> In zato vas opozarjam,
               ne na očitke, za očitke zoper SDS se prijavite k razpravi. Če pa niste in če se ni
               referirala na vašo razpravo, potem pa seveda to ni replika, kajti repliko imamo samo,
               če se nanaša razprava na to, da je bil prejšnji razpravljavec napačno razumljen ali
               interpretiran. Ne pa, ker je bil nekdo omenjen in potem vsi planete in hočete imeti
               besedo in preskakujete vrstni red, medtem ko morajo drugi člani, ki se držijo
               poslovnika, čakati na vrstni red. <stage>/ oglašanje v ozadju/</stage> Ne vem, kaj pomeni dvignjen
               prst. <stage>/ oglašanje v ozadju, brez mikrofonov/</stage> Izvolite, gospod Breznik, ampak vas
               opozarjam.</p>
            </sp>
            <sp xml:id="SDT7-MK-nujna-16-2015-07-16.sp45">

               <speaker>FRANC BREZNIK (PS SDS):</speaker>

               <p>Če boste pogledali magnetogram, sem v svoji razpravi govoril, da kandidati imajo
               približno isti pedigre z novimi obrazi. Govoril sem o trikotniku, YES, IEDC Bled,
               Forum 21, in tako naprej. Kolegica Bratušek je povedala, da nimam prav, češ, mi smo
                   stalno drugačni.
               Ko smo v koaliciji, smo takšni, ko smo v opoziciji smo takšni. Primerjala je Forum 21
               s Forumom za republiko. Glavna značilnost tega je, da v Forumu 21 so ljudje, ki so
               pokradli družbeno premoženje, ki z njim upravljajo, ki so v bistvu, kot je rekel dr.
               Ludvik Toplak nekoč, svoje politične privilegije konvertirali v državno lastništvo z
               dednim nasledstvom. Bistvo zbora za republiko pa je, da nam ni niti enega človeka, ki
               bi se okoristil z družbenim premoženjem, gre za družbo vrhunskih intelektualcev,
               največkrat tiste, ki so povezani s slovensko pomladjo in slovensko osamosvojitvijo,
               to ta bistveni ključni trditvi, ki jih zavračam in zaradi tega sem dal repliko gospe
               Bratuškovi. Ne ena in ne druga trditev ne drži in potem je govorila splošno,
               relativizirala je vse člane Slovenske demokratske stranke in da smo mi vsi pod isto
               streho in da vsi obračamo besede. Enkrat, ko smo v koaliciji trdimo tako, ko smo v
               opoziciji pa tako. Jaz bi jo prosil, da mi pove, kaj sem trdil pred dvema letoma, ko
               smo imeli vlado, kakšne strategije, kakšne ljudi ali pa kakršnekoli sisteme sem
               zagovarjal in kako govorim danes, ko smo v opoziciji. Če me opozori, da sem ravnal
               drugače, glejte, se njej javno opravičim in tudi vam gospod Horvat.</p>
            </sp>
            <sp xml:id="SDT7-MK-nujna-16-2015-07-16.sp46">

               <speaker>PREDSEDNIK DR. MITJA HORVAT:</speaker>

               <p>Gospa Bah Žibert, izvolite, replika.</p>
            </sp>
            <sp xml:id="SDT7-MK-nujna-16-2015-07-16.sp47">

               <speaker>ANJA BAH ŽIBERT (PS SDS):</speaker>

               <p>Hvala lepa. Jaz sem bila narobe razumljena, kajti gospa Bratušek je govorila, da
               problematiziramo to, da so posamezniki sodelovali v posameznih organizacijah,
               društvo.</p>
               <p>Ni res, jaz sem povedala v čem je problem, ne to, da sodeluje, ampak kaj je to
               društvo počelo, ko je bil nekdo član njegovega upravnega odbora. Mislim, da je to
               velika razlika, da je to zelo velika razlika in bistvena razlika in tisto, kar se je
               dogajalo s tem in kar je znano tudi iz medijev in zadevi zaradi zastaranja ni prišlo,
               potem seveda do epiloga, dejstva pa so ostala, je tisto, kar sem izpostavila o
               problematičnosti oziroma integriteti posameznega člana, samo toliko.</p>
            </sp>
            <sp xml:id="SDT7-MK-nujna-16-2015-07-16.sp48">

               <speaker>PREDSEDNIK DR. MITJA HORVAT:</speaker>

               <p>Gospod Han, najlepša hvala za potrpljenje. Izvolite, imate besedo.</p>
            </sp>
            <sp xml:id="SDT7-MK-nujna-16-2015-07-16.sp49">

               <speaker>MATJAŽ HAN (PS SD):</speaker>

               <p>Ni nobenega problema. Prva stvar, moram reči, da kolegi SDS, ko se lotijo enega
               diskreditirati moram reči, da to zelo delajo uspešno v valovih in tega bi se rad
               naučil. Ampak to izgleda se ne moreš naučiti, to moraš biti takšen karakter. Zato sem
               včasih žalosten, da lahko, bom rekel, si na nek način privoščijo tudi takšne
               diskreditacije posameznih ljudi. Prvo kot prvo zelo jasno, že na prejšnji seji, ko
               ste jo prekinil predsednik sem povedal, da ne bodo, da bo jasno za vse. Dejstvo je,
               da je Duško Kos član Socialnih demokratov. In moje osebno mnenje je, da članska
               izkaznica stranke ne sme biti prednost, da prideš na položaj, ne sme biti pa tudi
               težava, če si dober strokovnjak, da prideš na položaj in to je moje prepričanje vedno
               in vedno bo. Imamo pa dobre in slabe izkušnje, verjetno vse stranke. Verjetno gospa
               Bah Žibert zelo dobro ve, ker je bila glavna tajnica stranke SDS, kako se kadruje,
               kako se nastavlja ljudi, kaj stranka od teh ljudi pričakuje in tako naprej. Zelo
               dobro veste. </p>
               <p>Govoriti o ljudeh, ki imajo članske izkaznice in so na pomembnih položajih, tako
               gospodarskih družb mi verjemite, ne z menoj tekmovati, ker poznam zelo dosti ljudi,
               ki so člani strank. In me bo po mojem malo strah, če bova šla drugje ne pred
               javnostjo, gospa Bah Žibert delati neko statistiko, kako se nastavlja ljudi na
               nekatere položaje. Je pa res, da tako kot si že rekel, včasih imamo srečo stranke,
               včasih pa tudi žal ne. Človeka moraš spoznati, ko ga postaviš na funkcijo. Ne
               pristajam pa na to, da se ljudje izčlenjujejo iz strank samo zato, da so lahko na
               položajih, tega pa pač niti ni potrebno. Še manj pa, da politika nosi odgovornost za
               vse, kar se dobrega ali pa slabega v državi naredi, druge neformalne mreže, kobajagi
               strokovnjaki pa obvladujejo vse tisto, kar je  politika odgovorna. Tako da, jaz bom podprl,
               spoštovani, teh pet kandidatov za nadzornike SDH. Upam, da bomo imeli srečno roko.
               Nobeden od nas, bom rekel, 90 poslancev ne more garantirati za posameznika. Nobeden.
               Ampak glede na njihove izkušnje, glede na njihovo delo v preteklosti, jaz mislim, da
               so ljudje, ki jim lahko v tej fazi zaupamo, in ki imajo neko vizijo. In podcenjevanje
               gospoda Duškota Kosa, ki vodi podjetje s 4 tisoč ali pa še več zaposlenimi, s 500
               milijoni, da je sociolog, in da ne pozna ekonomije, potem se opravičujem, potem od
               nas poslancev nobeden sploh tukaj ne bi smel sedeti in se pogovarjati o temah, ki jih
               strokovno ne pokrivamo. Tako da, tukaj je treba... Jaz razumem ta politični boj, tudi
               vedel sem da bo ta očitek. Jaz Duškota Kosa nisem izbral med temi petimi, ampak jaz
               verjamem, da katerikoli bi pač prišel, če ga želimo ali pa, če ga želite, bi ga na
               nek način znali diskreditirati na takšen ali na drugačen način. Sem pa povedal že
               prejšnjič, da je Duško Kos član Socialnih demokratov. Tako da, mi s tem nimamo
               težave. Nam se zdi predvsem to transparentno, da se jasno in javno pove, in da zato
               tudi prevzamemo odgovornost. In bomo morali ne samo za Duškota Kosa prevzeti
               odgovornost, ko bom pritisnil za, ampak bom moral prevzeti za vseh pet odgovornost.
               In če bo kaj narobe, se ve kdo jih je potrdil. Jaz se tudi nisem strinjal z
               nekaterimi sedajšnjimi odločitvami nadzornega sveta o prodaji takšnih ali drugačnih,
               ampak težko ocenjujem ali je prav, da smo prodali takšno firmo ali drugačno firmo ali
               je prav, da se je zaustavilo. Jaz tega ne znam ocenjevati. Jaz dam lahko samo neke
               politične ocene, ki pa so takšne, ki ni nujno, da jih strokovnjaki, ki imajo vse
               pogoje in podatke, sprejmejo. Ampak saj veste, nekateri imamo malo zgodovinskega
               spomina.</p>
               <p>Hvala lepa.</p>
            </sp>
            <sp xml:id="SDT7-MK-nujna-16-2015-07-16.sp50">

               <speaker>PREDSEDNIK DR. MITJA HORVAT:</speaker>

               <p>Gospod Tonin, izvolite, imate besedo. <stage>/ oglašanje iz dvorane/</stage></p>
               <p>Spet. Izvolite gospa Bah Žibert, imate repliko.</p>
            </sp>
            <sp xml:id="SDT7-MK-nujna-16-2015-07-16.sp51">

               <speaker>ANJA BAH ŽIBERT (PS SDS):</speaker>

               <p>Mi je žal, ampak sem bila očitno nerazumljena. Namreč, oprostite gospod Han,
               dovolite, da povem do konca, brez nestrpnosti. Jaz vem, da vas je moja razprava
               prizadela, ker pač tako je, ampak jaz vas res prosim, če lahko povem do konca.</p>
               <p>Najprej, da razčistiva, da nisem govorila o tem ali je problem, da je bil nekdo član
               stranke, ampak sem govorila o problemu kanalizacije sredstev, kar je bilo razvidno iz
               različnih medijev in takrat, še po takratnem zakonu za katerega ste vi kot vaša
               stranka zahtevali, da se notri opredeli to, da se financira, da se več ne more
               financirati političnih strank iz tujine, ravno to počeli potem vi sami oziroma ne vi
               kot osebno, ampak takrat Združena lista socialnih demokratov. In ker ste že omenjali
               mojo funkcijo in to kaj sem jaz počela in kaj dobro vem, naj vam povem. Prvič, nisem
               bila generalna tajnica, bila sem generalna sekretarka in ne, nisem se ukvarjala s
               kadrovanjem po državnih podjetij. Ukvarjala pa sem se s kadrovanjem naše mreže, zato
               pa smo trdna stranka in zato imamo največ članov. Pa še nekaj, ne spoznam se na razne
               ključke, absolutno, in jih nikoli nisem nosila s seboj.</p>
            </sp>
            <sp xml:id="SDT7-MK-nujna-16-2015-07-16.sp52">

               <speaker>PREDSEDNIK DR. MITJA HORVAT:</speaker>

               <p>Gospod Tonin, izvolite, imate besedo.</p>
            </sp>
            <sp xml:id="SDT7-MK-nujna-16-2015-07-16.sp53">

               <speaker>MAG. MATEJ TONIN (PS NSi):</speaker>

               <p>Dober dan.</p>
               <p>Ker bo očitno ta razprava danes že zelo dolga in razgreta, bom jaz nekoliko krajši.
               Bil bi krivičen, če bi rekel, da so vsi kandidati iz tega seznama zanič in
               neprimerni, je pa dejstvo, da je na tem  seznamu kar nekaj kandidatov, ki pa so v konfliktu
               interesov. Zaradi tega Poslanska skupina Nove Slovenije ne bo podprla predlaganega
               seznama.</p>
            </sp>
            <sp xml:id="SDT7-MK-nujna-16-2015-07-16.sp54">

               <speaker>PREDSEDNIK DR. MITJA HORVAT:</speaker>

               <p>Gospa Kustec Lipicer, izvolite.</p>
            </sp>
            <sp xml:id="SDT7-MK-nujna-16-2015-07-16.sp55">

               <speaker>DR. SIMONA KUSTEC LIPICER (PS SMC):</speaker>

               <p>Hvala lepa.</p>
               <p>V Poslanski skupini SMC verjamemo in zaupamo Vladi, da je skozi pravni proces izbire
               dosledno opravila svoje delo. Tako kot tudi verjamemo in zaupamo pravni državi, da v
               primeru, da se bo izkazalo, da je prišlo do kakršnihkoli nepravilnosti kogarkoli v
               tem procesu, da bo za to nosil svojo odgovornost. Kljub vsemu bi se še enkrat želela
               vrniti na sam proces izbire, kako je potekal, kako kompleksen je, da boste videli, da
               tu ni šlo za neko muho enodnevnico parih, očitno, prijateljev, kot pravijo kolegi iz
               SDS, ki so se za gostilniško mizo usedli in dogovorili, kako si bodo porazdelili
               pogačo.</p>
               <p>Minister za finance je bil tisti, ki je imel najprej pristojnost, da imenuje
               strokovno komisijo, ki bo strokovno svetovala oziroma priporočila potem ministru za
               finance nazaj, kdo so primerni kandidati oziroma ustrezni kandidati, ki izpolnjujejo
               vse zakonsko zahtevane pogoje za to, da bodo lahko opravljali funkcijo nadzornikov
               SDH. Potem so ti člani strokovne komisije se usedli kot kolektivni organ, naredili
               predloge in jih posredovali nazaj ministru za finance, ki se je na podlagi teh
               predlogov odločil in dal predloge naprej Vladi. Vlada je tudi opravila svoj del
               razprave in odločitve in posredovala svojo odločitev v Državni zbor. Najprej na
               Mandatno-volilno komisijo, potem še dalje na plenarno sejo Državnega zbora. Poleg
               tega, da smo že dobili pisno dokumentacijo, ki pojasnjuje in opisuje referenčnost
               izbranih kandidatov, je potem na prvo sejo MVK, kjer smo obravnavali kandidate za
               nadzorni svet, prišel minister za finance in zelo natančno na prejšnji seji pojasnil
               po kriterijih ta izbor in ga tudi utemeljil. Prav tako je utemeljil referenčnost teh
               kandidatov in se že odzval na tisti prvi krog pomislekov, vprašanj in dilem, ki smo
               jih imeli oziroma predvsem kolegi iz opozicijskih poslanskih skupin, ki so jih imeli
               v zvezi s predlaganimi kandidati. V nadaljevanju seje, ki poteka danes, je ponovno
               prišel minister za finance in tudi nadaljeval s tovrstnimi še dodatnimi pojasnili
               glede izbire. In ker se je sedaj zaradi odsotnosti in delovnih obveznosti drugih
               poslovil, vmes pa so se pojavile še nove dileme, še novi pomisleki in vprašanja v
               zvezi s kandidati, imamo pa tule s strani Vlade predstavnika, njenega predstavnika,
               to je državni sekretar, ki bi ga lepo prosila, da v luči jasnosti, transparentnosti
               in celovitosti te odločitve še poda svoja dodatna pojasnila kolegom, ki so te dileme
               izpostavili in jih naslavljali, zato da bomo lahko rekli, da smo celovito opravili ta
               del pristojnosti, ki nam pritičejo pri odločanju v okviru Mandatno-volilne komisije,
               in da bomo potem lahko šli na nadaljevanje in v končno fazo procesa, to je pa na
               odločanje na plenarno sejo.</p>
               <p>Torej, poleg pojasnila Poslanske skupine SMC hkrati še prošnja državnemu sekretarju,
               da se odzove na vse še odprte dileme, vprašanja in pojasnila v zvezi s kandidati in v
               zvezi z referenčnostjo strokovne komisije. Hvala lepa.</p>
            </sp>
            <sp xml:id="SDT7-MK-nujna-16-2015-07-16.sp56">

               <speaker>PREDSEDNIK DR. MITJA HORVAT:</speaker>

               <p>Preden nadaljujemo, mislim, da si zaslužimo po vsakih dveh urah razprave malo odmora.
               Zato odrejam 15-minutni odmor in bomo sejo nadaljevali ob 11.40. <stage>/ oglašanje v
               ozadju/</stage> Prekinil sem sejo, čez 15 minut boste dobili repliko.  <stage>/ izključen mikrofon/</stage></p>
            </sp>
            <sp xml:id="SDT7-MK-nujna-16-2015-07-16.sp57">

               <speaker>PREDSEDNIK DR. MITJA HORVAT:</speaker>

               <p>Prekinil sem sejo. Čez 15 minut boste dobili repliko.</p>
               <p><stage type="time">(Seja je bila prekinjena ob 11.25.)</stage>
               </p>
               <p><stage type="time">(Seja se je nadaljevala ob 11.40.)</stage> </p>
            </sp>
            <sp xml:id="SDT7-MK-nujna-16-2015-07-16.sp58">

               <speaker>PREDSEDNIK DR. MITJA HORVAT:</speaker>

               <p>Spoštovani, predlagam, da nadaljujemo sejo ob dogovorjenem času. Gospod Tanko,
               izvolite, imate repliko na razpravo gospe Kustec Lipicer.</p>
            </sp>
            <sp xml:id="SDT7-MK-nujna-16-2015-07-16.sp59">

               <speaker>JOŽE TANKO (PS SDS):</speaker>

               <p>Hvala lepa. Rad bi se odzval na tisti del izjave, ko je povedala, da smo mi urejali
               kadrovske zadeve nekje v gostilni. Mislim, da je… <stage>/ oglašanje iz klopi/</stage></p>
            </sp>
            <sp xml:id="SDT7-MK-nujna-16-2015-07-16.sp60">

               <speaker>PREDSEDNIK DR. MITJA HORVAT:</speaker>

               <p>Samo majčkeno, prosim, gospa Kustec Lipicer.</p>
            </sp>
            <sp xml:id="SDT7-MK-nujna-16-2015-07-16.sp61">

               <speaker>JOŽE TANKO (PS SDS):</speaker>

               <p>Ta trditev, da je zelo nekorektna in je tipična za razprave, ki ne slonijo na
               argumentih, ampak se ukvarjajo z obrekovanjem. In predlagam, da se pač take
               neosnovane trditve ne naslavljajo na Slovensko demokratsko stranko v kolikor za to ni
               nekih čvrstih dokazov.</p>
               <p>Mi smo za razliko od vas zaprosili za to,da dobimo čvrste dokaze, pa ste zavrnili z
               nekim procesnim predlogom. In če želite karkoli od nas imate možnost predlagati
               procesni predlog pa bomo o tem, če bo treba, odločali ali pa vam kako drugače
               posredovali. Ni pa korektno, da vodja poslanske skupine največje stranke v parlamentu
               pač uporablja klevete, ne pa dejstva. Hvala lepa.</p>
            </sp>
            <sp xml:id="SDT7-MK-nujna-16-2015-07-16.sp62">

               <speaker>PREDSEDNIK DR. MITJA HORVAT:</speaker>

               <p>Čeprav ste rekli, da nimate težav s tem, če vam izrekam opomine vas vendarle
               opozarjam, da bom izrekel opomin, če boste zlorabljali repliko.</p>
               <p>Besedo ima gospod Logar.</p>
            </sp>
            <sp xml:id="SDT7-MK-nujna-16-2015-07-16.sp63">

               <speaker>MAG. ANŽE LOGAR (PS SDS):</speaker>

               <p>Hvala, predsednik. No, napredujemo. Pri prejšnjem, torej pri prvi seji, teden dni
               nazaj, smo govorili o izjemnih kandidatih, ki so neodvisni, ki niso povezani s
               politiko, ki imajo visoke kompetence in ki nisi povezani niti, recimo, z neko šolo. V
               času razprave, ki je potekla vmes pa smo ugotovili na podlagi javnega priznanja enega
               od članov Mandatno-volilne komisije, da je eden od teh kandidatov vidni član
               Socialnih demokratov, kar pomeni, da se skozi razpravo politične barve <stage>/ medsebojno
               pogovarjanje/</stage> Ali lahko? Politične barve te sestave, tega sveta vedno bolj
               kristalizirajo. Jaz bi želel poudariti, kot je bilo s strani gospoda Hana rečeno, da
               mi tud žalimo in da smo mojstri v tem, kako diskreditiramo posameznega kandidata. Jaz
               sem pozorno poslušal vso razpravo. Mene za razliko od koalicijske večine vsaka beseda
               na tej razpravi zanima. In vsako dejstvo, ki pride na plan je treba pretehtati in
               pregledati in morda se dodatno pozanimati, ne tako kot recimo član te
               Mandatno-volilne komisije iz največje poslanske skupine, ko je na izjavo ali na
               odkritje, da je eden od teh članov sodeloval pri Kalandrovem društvu rekel: Kje ste
               pa ta stara, oprostite izrazu, jajca dobili? To je zelo pomembno dejstvo in to
               dejansko govori o tem, da so bili nekateri testi integritete opravljeni s figo v
               žepu. Ampak tisto, kar smo mi o posameznih kandidatih govorili ni nič drugega, kar je
               zapisano v medijih. Niti ene vrednostne označbe nisem dodal temu, kar recimo piše v
               tedniku, ki ga verjetno gospod Han dobro pozna. Namreč, eden od naslovov je bil
               Spretno po nezakoniti poti, drug je bil pa Pahorjev finančni obvod. Niti ene dodatne
               vrednostne označbe nisem dal. Če je to diskreditacija posameznih članov SD pa
               predlagam, da se, ne vem, na ta tednik naslovi zahtevo po popravku,  samo problem je, ker je to že 15
               let pred tem.</p>
            </sp>
            <sp xml:id="SDT7-MK-nujna-16-2015-07-16.sp64">

               <speaker>MATJAŽ HAN (PS SD)(?):</speaker>

               <p><q>"A bejž"</q>.</p>
            </sp>
            <sp xml:id="SDT7-MK-nujna-16-2015-07-16.sp65">

               <speaker>MAG. ANŽE LOGAR (PS SDS):</speaker>

               <p><q>"A bejž"</q>Saj tudi lastninjenje je potekalo dobri dve desetletji nazaj ali pa 15 let in
               tudi posledice tistega lastninjenja plačujemo danes. Tako, da to kar se je zgodilo 15
               let nazaj niso, še enkrat oprostite izrazu, stara jajca, ampak so relevantni podatki,
               ki pričajo o tem kako so bili nastavki v Sloveniji večkrat močno zgrešeni in zakaj
               ceno plačujemo tudi sedaj. Vodja največje poslanske skupine je rekla, da v SMC Vladi
               verjamemo in zaupamo. Zdaj vi ste verjeli in zaupali tudi skupini petih plačanih
               pravnikov, pa se je potem izkazalo, da je bila ta vera in to zaupanje napačno. Gospa
               Kustec Lipicer je rekla, da se o teh kandidatih niso menil za gostilniško mizo. Saj
               nihče ni rekel, da se je menilo za gostilniško mizo, če že, bi se glede na nabor
               kandidatov verjetno bolj menilo v vip loži na stroške davkoplačevalcev, ampak jaz
               tega ne vem in tudi nihče od nas tega ni izrekel. To so bile, spoštovana gospa Kustec
               Lipicer, vaše besede. Kar pa ni res kar ste povedali je pa to, prej ste rekli zelo
               natančno je na prejšnji seji minister za finance obrazložil in ovrgel vse očitke, ki
               so bili podani. To ni res. Minister je rekel, da to je kar nekaj, s temi besedami,
               <q>"to je kar nekaj"</q> in da on zagotavlja, da so vsi zakonski pogoji, da je zadostovano
               vsem zakonskim pogojem za imenovanje. Potem so mu pa javno predočili dokaz, da vsaj v
               zvezi z izobrazbo oziroma povezanostjo z neko šolo zgodba drži, o kateri so mediji
               pisali, pa je moral minister potem preden bi dal odgovor oditi, mislim, da takrat na
               sejo Vlade. In naslednje besede gospe Kustec Lipicer, da je minister ponovno prišel
               na to sejo z dodatnimi pojasnili in nam povedal, da so vsi ti kandidati naredili test
               integritete. Pa smo v razpravi na tej seji dobili upravičen dvom, da vsaj eden od
               kandidatov glede na svoja pretekla dejanja in povezave z eno od političnih strank te
               integritete verjetno ne bi prestal. Torej, spet je minister odšel tokrat na neko
               telefonsko konferenco. In jaz bi to iskreno vero in zaupanje v Vlado nekako še
               razumel ali pa bi verjel vanjo, če ne bi bilo prejšnjega glasovanja. O čisto
               življenjski zadevi v kadrovski sestavi nekega nadzornega telesa, ki bo upravljal z 11
               milijardami premoženja, ste glasovali, da ne želite biti seznanjeni s testom
               integritete. Na tisti tabli ste jasno povedali, da vas test integritete za teh pet
               kandidatov ne zanima. Zdaj mi pa vi razložite kako boste povrnili zaupanje v
               korporativno upravljanje, kar imate v koalicijski pogodbi, če ne želite se seznaniti
               niti s testom integritete za omenjenih pet kandidatov, vas enostavno ne zanima. In
               potem rečete upam, da bomo imeli srečno roko. Glejte, o 11 milijardah govorite <q>"upam,
               da bomo imeli srečno roko"</q>. Če gre za nek nepomemben organ ali pa neko telo, ki
               sprejema neke resolucije, neke dokumente, razumem, lahko rečete <q>"glejte, upam, da
               bomo imeli srečno roko"</q>, ne pa za ključni nadzorni organ o preostanku premoženja, ki
               bo v prihodnje eno od glavnih torišč strokovne, ekonomske in tudi politične razprave,
               o tem pač ne morete reči "upam, da bomo imeli srečno roko, ker če sami ne zaupate v
               izbor, če sami ne zagotovite zagotavljam vam, da bomo imeli srečno roko, stojimo za
               vsemi temi kandidati, potem jaz enostavno ne morem verjeti  temu izboru. Prej je bilo rečeno s
               strani kolegice Bratušek, da bi ona verjela besedam, ki jih izrečejo poslanci SDS, če
               bi imeli enako stališče ko so v vladi in ko so v opoziciji. Poglejte, stranka SDS je
               pa res edina stranka v tem Državnem zboru, ki ima vse skozi enako stališče, ki ne
               spreminja in se ne umika. Če je katera stranka načelna, je pa stranka SDS načelna,
               čeprav jo zato dostikrat potem volilni rezultate tepe. Edina stranka, ki ima neko
               stalno in jasno pot. Zagovarjali smo vpis fiskalnega pravila, zagovarjali smo
               spremembo referendumske zakonodaje... <stage>/ oglašanje iz dvorane/</stage> Prosim! Smo v času, ko
               smo bili na Vladi, tega nismo uspeli speljati, ampak smo dali podporo ko smo bili v
               opoziciji. Smo jo dali. Edina stranka, ki je načelna.</p>
               <p>Sedaj pa, recimo konkretno, če že kolegica Bratušek, ko je razpravo o nadzornikih za
               državno srebrnino polemizirala s <stage>/ nerazumljivo/</stage> čeprav je to rahlo nenavadno, namreč
               gre za koalicijsko zadevo, jo vendarle moram opozoriti na njene besede leta 2012, ko
               se je pripravljal Zakon o SDH, kako je bila glavna glasnica tega kako razprodajamo
               državno srebrnino, zahtevali so referendum s podpisi, itn. poglejte, takrat je
               kolegica Bratušek zahtevala mesto v nadzornem svetu SDH med nadzorniki, da mora
               opozicija imeti nadzornike. Kaj pa danes reče? Ne, to je odgovornost koalicije. In to
               reče, ko je bila v opoziciji dvanajst, pa je bil na čelu Vlade Janez Janša, takrat je
               bilo pod nujno, da je v nadzornem svetu opozicija. Danes, ko imamo levo koalicijo
               oziroma levo sredinsko koalicijo, je pa to stvar koalicije. Sedaj ne vem ali je ta
               sprememba stališč, ta zasuk za 180 povezan z nekim dogovorom o neki službi v
               prihodnje v tujini ali, ne vem, z naravo neke stranke, ki menja usmeritev. Vemo,
               recimo pred volitvami ustavimo privatizacijo, dan po volitvah sprostimo
               privatizacijo, ampak v vsakem primeru si pa ne bom dovolil, da nekdo, ki vodi
               nekonsistentno politiko, torej ki spreminja stališča glede na politično dogajanje in
               glede na kazalce javnomnenjskih raziskav, očita Slovenski demokratski stranki, da
               spreminja stališča. Poglejte, toliko pošteni v tem Državnem zboru pa že moramo biti.
               Kolega Han je bil toliko pošten, da je prej rekel, to je res, ko sem omenil to. Je
               bil toliko pošten, zaradi tega, ker gre za stranko, ki ima dolgo tradicijo in upam,
               da bo imela tudi še dolgo tradicijo. Za stranke, ki imajo pa očitno krajši vek
               trajanja, je pa, ne, hitra preobrazba način preživetja, ampak žal ali pa na srečo, je
               pa to tudi pot v pogubo. Zato še enkrat, ko govorimo o državnem premoženju in
               upravljanju tega državnega premoženja, in glede na to, da gre to za organ, ki naj se
               potem opusti proste roke, da po lastni presoji dela naprej. Če za Ustavo govorimo, da
               se jo spreminja s tresočo roko, verjetno se strinjamo tudi, da se ta sestava podpiše
               s tresočo roko. In enomesečna ali pa dvomesečna razprava v Državnem zboru bo v tem
               pogledu samo koristila, ne bo škodila, zato verjamem, da se s hitenjem na tem
               področju, ne vem, koalicija dela slabo uslugo. S tem, da pa omalovažujoče govorijo o
               vseh očitkih, ki so danes na mizi, pa samo še dodatno zbija kredibilnost in tiste, ne
               samo, zbija tiste zaveze, ki so zapisane v koalicijskih pogodbi in na koncu tudi
               zaradi katerih je pač dobila tako podporo na volitvah.</p>
            </sp>
            <sp xml:id="SDT7-MK-nujna-16-2015-07-16.sp66">

               <speaker>PREDSEDNIK DR. MITJA HORVAT:</speaker>

               <p>Repliki. Najprej gospa Kustec Lipicer. Izvolite, imate besedo.</p>
            </sp>
            <sp xml:id="SDT7-MK-nujna-16-2015-07-16.sp67">

               <speaker>DR. SIMONA KUSTEC LIPICER (PS SMC):</speaker>

               <p>Najlepša hvala predsednik.</p>
               <p>Saj gre zgolj za repliko za v magnetogram, da naj se pogleda magnetogram tega kar sem
               govorila.</p>
               <p>Hvala lepa.</p>
            </sp>
            <sp xml:id="SDT7-MK-nujna-16-2015-07-16.sp68">

               <speaker>PREDSEDNIK DR. MITJA HORVAT:</speaker>

               <p>Gospa Bratušek, izvolite. 
               </p>
            </sp>
            <sp xml:id="SDT7-MK-nujna-16-2015-07-16.sp69">

               <speaker>MAG. ALENKA BRATUŠEK (PS ZaAB):</speaker>

               <p>Opozicija, se pravi, predsednik Komisije za nadzor javnih financ sedi na nadzornih
               svetih Slovenskega državnega holdinga, in bi, gospod Logar, pričakovala, da to veste,
               ker je to gospod Šircelj, član SDS in tudi poslanec SDS. Z magnetogrami iz preteklih
               let se da pokazati, kaj govorite in kaj delate. Upam pa, da če resnično mislite to,
               kar danes govorite, smo potem sposobni na tej Mandatno-volilni komisiji obsoditi
               dejstvo, da je bil predsednik lokalnega odbora SDS v Trbovljah imenovan za namestnika
               direktorja Slovenskih železnic. Tako da širite razpravo daleč od tega, kar je na
               mizi. Jaz vem, da z nobenim imenom, ki bi prišlo od drugje kot od vas, ne bi bili
               zadovoljni. Glede na to, da to razpravo resnično vodite celo tako, da žalite, ne samo
               članov, ki jih koalicija namerava predlagati v Slovenski državni holding, ampak tudi
               poslance ali pa, če želite, mene osebno, na tej seji ne bom več sodelovala. Mnenje,
               ki ga bo naša poslanska skupina zastopala, sem pa povedala. In, predsednik, jaz vam
               predlagam, da ne nadaljujete ali pa ne dovolite v nadaljevanju takšne razprave, ki
               resnično ne vodi nikamor. Upam, da smo še vedno demokratična država, kjer lahko vsak
               sodeluje, ali v politični stranki ali v društvu ali kjerkoli želi, brez da ga ima kdo
               pravico obsojati. Problem je samo to, da vi obsojate samo ene, tiste druge pustite pa
               čisto na miru. Tako kot sem že povedala, še enkrat, preden grem, ne bomo podprli
               kandidatov za člane nadzornega sveta, ker sem prepričana, da je to odgovornost
               koalicije in tudi en član opozicija v nadzornem svetu ne bi prav nič spremenil.
               Gospod Šircelj pa ima dovoljenje, pooblastilo ali pa celo obveznost, da hodi, in že
               hodi, kot vem, na seje Nadzornega sveta Slovenskega državnega holdinga.</p>
            </sp>
            <sp xml:id="SDT7-MK-nujna-16-2015-07-16.sp70">

               <speaker>PREDSEDNIK DR. MITJA HORVAT:</speaker>

               <p><stage>/ oglašanje v ozadju/</stage> Obe opozarjam, da sta zlorabili repliko in nista poslušali prej
               razlage, kaj je replika in kaj ni. Gospod Logar, izvolite, imate postopkovno.</p>
            </sp>
            <sp xml:id="SDT7-MK-nujna-16-2015-07-16.sp71">

               <speaker>MAG. ANŽE LOGAR (PS SDS):</speaker>

               <p>Hvala lepa, predsednik.</p>
               <p>Mene je rahlo presenetil ta buren odziv, kot da bi se dotaknil neke boleče točke, pa
               potem, saj veste, ko mački stopiš na rep, zacvili. Pa bi prosil, da kolegico Bratušek
               pozovete, naj neposredno pove, kje sem s svojo izjavo žalil kandidate in člane
               Mandatno-volilne komisije. Sprašujem konkretno, s katerimi besedami, s katero
               vrednostno označbo, bi prosil, da jo pozovete, naj pove, sem jo užalil oziroma če ne
               nje, ostale člane Mandatno-volilne komisije, ker kot se spomnim, sem zgolj – nisem
               pohvalil, ampak dal prav gospodu Hanu, ki se je strinjal z mojimi besedami. Tako da
               bi prosil.</p>
            </sp>
            <sp xml:id="SDT7-MK-nujna-16-2015-07-16.sp72">

               <speaker>PREDSEDNIK DR. MITJA HORVAT:</speaker>

               <p>Najlepša hvala. Nisem čisto razumel, v čem je proceduralni predlog. Vsekakor pa gospe
               Bratušek ne morem več pozvati, zaradi tega, ker je zapustila sejo. Takšno je
               življenje.</p>
               <p>Izvolite, gospod Breznik, imate besedo.</p>
            </sp>
            <sp xml:id="SDT7-MK-nujna-16-2015-07-16.sp73">

               <speaker>FRANC BREZNIK (PS SDS):</speaker>

               <p>Tudi če sem jaz žalil, pa je v magnetogramu, se na naslednji seji gospe Bratušek
               opravičim. Verjamem, da nisem z ničemer nje omenjal. Reagiral sem dvakrat na njene
               izjave. Prvič, da še enkrat ponovim, ker imam zdaj čas za razpravo, omenila je…</p>
            </sp>
            <sp xml:id="SDT7-MK-nujna-16-2015-07-16.sp74">

               <speaker>PREDSEDNIK DR. MITJA HORVAT:</speaker>

               <p>Mislim, da bi tole, kar imata vidva medsebojno, lahko razrešila izven te točke
               dnevnega reda.</p>
            </sp>
            <sp xml:id="SDT7-MK-nujna-16-2015-07-16.sp75">

               <speaker>FRANC BREZNIK (PS SDS):</speaker>

               <p>Glejte, ne gre za to, da nje ni tukaj, gre za to, da v širšem kontekstu želim
               razložiti. Mi smo podali bistvene argumente, zaradi tega, ker imajo kandidati, ki jih
               je Vlada predlagala in tudi komisija za nadzornike Slovenskega državnega holdinga,
               pač nek skupni imenovalec, lahko rečemo tudi z nekoliko širšo besedo, nek pedigre, ki
               nakazuje na nek trikotnik med Forumom 21, IEDC Bled šolo in  med združenjem YES in da vedno kadrujemo
               nekako iz tega trikotnika. Jaz sem dal pač pomisleke ali je to vse kar zmore
               Slovenija ali so to najboljši kadri, ki izhajajo. Jaz tudi nisem dajal vrednostnih
               sodb teh kandidatov, zame mogoče so sposobni voditi kakšno podjetje v Sloveniji. Zelo
               zanimivo bi bilo, če bi v tem trenutku prekinili ta postopek, v Nemčiji, Švici,
               Avstriji ali širom Evrope tečejo številni postopki za multinacionalna podjetja, dajmo
               jih prijaviti, pa pregledati, no, v katerem postopku bi uspeli. Jaz sem bil dvakrat v
               življenju, trikrat na enem takšnem postopku, ne za vrh neke takšne družbe, bil sem v
               prvem postopku v… <stage>/ nerazumljivo/</stage> ameriško-švedski korporaciji na Dunaju. Moram
               povedati kaj vse v takšnem postopku, kaj sem jaz moral za zasedbo enega mesta, enega
               vodje enega oddelka samo, izpolnjevati. Spraševali so me za tri generacije nazaj, kaj
               je delal moj dedek, kaj je bil moj oče, kaj so moji hobiji, kakšne veroizpovedi sem,
               ali sem športnik ali nisem športnik, ali sem kadilec ali nekadilec, poleg strokovnih
               referenc, poleg tega, da sem moral opraviti enega izmed testov tudi strokovnosti in
               tako naprej…</p>
            </sp>
            <sp xml:id="SDT7-MK-nujna-16-2015-07-16.sp76">

               <speaker>PREDSEDNIK DR. MITJA HORVAT:</speaker>

               <p>…Gospod Breznik, na rahlo vas moram opozoriti, da se danes ne pogovarjamo o zakonu o
               SDH, kako pridemo do kandidatov in predloga za nadzornike SDH, ampak…</p>
            </sp>
            <sp xml:id="SDT7-MK-nujna-16-2015-07-16.sp77">

               <speaker>FRANC BREZNIK (PS SDS):</speaker>

               <p>…Razlagam o specifikah kandidatov in tudi državni sekretar, kot minister, sta
               povedala kakšne teste so morali ti kandidati prestati.</p>
               <p>Zdaj pa če začnemo kar na začetku. Torej, vlada imenuje komisijo, ki naredi nek širši
               izbor. Zdaj pa spet pogledamo, te nastavke te sistemske korupcije v Sloveniji,
               nastavke kako eno omrežje deluje. Glejte, ta modus operandi je neverjeten. Če ne bi
               tega omenjal, verjemite mi, da ko bi prišel nazaj v Lenart bi mi kolegi rekli, da
               opazujejo, da sem postal maloumski veleposestnik, kot pravimo po domače kreten. In
               zdaj pogledate, glejte, v tej komisiji imate tri člane, eno je gospa Purgova, drugi
               gospod Kraljič in tretji član. Torej, imata že tako ali tako ta dva večino, kot smo
               opazovali danes, da ne ponavljam, sta sodelovala večkrat v več projektih na istih
               institucijah in tako naprej. Torej, to je ta sistemski nastavek te sistemske
               korupcije. Potem opazujemo nabor kadrov, nenavadno, vedno iz tega trikotnika med
               Forumom 21 in ostalima dvema dejavnikoma. Zdaj je bil prej očitek, vi ste pa iz SDS,
               vi pa vedno delujete drugače, kolega Logar je obrazložil, da smo načelni in da zaradi
               tega tudi na kakšnih volitvah dobimo po glavi, zaradi tega, ker nekdo obljublja več,
               boljše in da ne bo nič varčeval in tako naprej, in dobi kakšen glas več. ampak,
               poglejte. Bila je tudi omemba gospe Bratuškove, pa je zdaj ni tu in ne bom karkoli
               kritično govoril, ampak med Zborom za republiko in Forumom 21. Poglejte, Zbor za
               republiko, da pogledamo samo člane, Drago Jančar, upam, da ne rabim razlagati kdo je
               Drago Jančar, akademik Niko Grafenauer, ustanovitelji Dane Zajc, Ljubo Sirc, doktorat
               v Švici iz ekonomije, vrhunski profesor ekonomije, obsojen celo na smrt v nekdanji
               Jugoslaviji, preživel, ker je bil mladoleten. Če pogledamo, dr. Tine Hribar, če
               pogledamo pok. dr. Andreja Bajuka, prav tako doktorat, dva magisterija, doktorat na
               znamenitem Barkleyu iz ekonomije, če gremo do Boštjana M. Turka, doktorat na
               Sorbonni, resničen doktorat na Sorbonni, mislim, da celo z odliko, da je celo dobil
               nagrado za ta doktorat, mislim, da je tudi Klemen Jaklič, doktorat na Harvardu, na
               Cambridgeu, na Oxfordu in Harvardu, se opravičujem. Potem pa gremo na Forum 21,
               Bohorič Sava, kolega iz Pomurja, da ne bom rekel Prekmurja, se strinjam, da ste me
               opozorili, poglejte si, mi imamo tam prekmurski zakon, vse terme… <stage>/ oglašanje iz
               dvorane/</stage> Pomurski zakon, še enkrat se opravičujem, vse terme na račun Save, ki je to
               kupila in izčrpava ta podjetja, lahko rečemo, dobesedno umirajo na obroke, vse kar je
               v Sava. Torej, Bohorič, Herman Rigelnik, kaj lahko razlagam naprej, Autocommerce,
               nasedli projekti, slaba banka, reprogram kreditov, milijonski, milijonski slabi
               krediti, boljše da ne razlagam naprej. Gremo naprej. Romana Pajnk, Probanka. Ali
               lahko razlagamo naprej! Upam, da ni tu…</p>
            </sp>
            <sp xml:id="SDT7-MK-nujna-16-2015-07-16.sp78">

               <speaker>PREDSEDNIK DR. MITJA HORVAT:</speaker>

               <p>…Zdaj, če že vprašate…</p>
            </sp>
            <sp xml:id="SDT7-MK-nujna-16-2015-07-16.sp79">

               <speaker>FRANC BREZNIK (PS SDS):</speaker>

               <p>…predstavnika malih delničarjev…</p>
            </sp>
            <sp xml:id="SDT7-MK-nujna-16-2015-07-16.sp80">

               <speaker>PREDSEDNIK DR. MITJA HORVAT:</speaker>

               <p>…resnično…</p>
            </sp>
            <sp xml:id="SDT7-MK-nujna-16-2015-07-16.sp81">

               <speaker>FRANC BREZNIK (PS SDS):</speaker>

               <p>…torej, Zoran Janković,…</p>
            </sp>
            <sp xml:id="SDT7-MK-nujna-16-2015-07-16.sp82">

               <speaker>PREDSEDNIK DR. MITJA HORVAT:</speaker>

               <p>…sprašujem…</p>
            </sp>
            <sp xml:id="SDT7-MK-nujna-16-2015-07-16.sp83">

               <speaker>FRANC BREZNIK (PS SDS):</speaker>

               <p>…kot…</p>
            </sp>
            <sp xml:id="SDT7-MK-nujna-16-2015-07-16.sp84">

               <speaker>PREDSEDNIK DR. MITJA HORVAT:</speaker>

               <p>…za razliko med…</p>
            </sp>
            <sp xml:id="SDT7-MK-nujna-16-2015-07-16.sp85">

               <speaker>FRANC BREZNIK (PS SDS):</speaker>

               <p>…kot vrhunski menedžer nekdanjega monopolnega trgovskega podjetja Mercator, Bine
               Kordiš, spoštovani član, Sandi Češko, zdaj kot delodajalec gospoda, ki je kandidat,
               ki mu je ravno ta gospod predlaga, da naj prinese v glavno mesto Nikozijo, torej v
               glavno mesto 
               Nikozijo, torej v glavno mesto Cipra, naj prenese svoj trgovski holding naj tja
               prenese in naj čim več proizvodnje ima v Italiji, tam kjer delajo tudi razni, ko
               preplavajo to morje, ti nesrečniki, ki se ločujejo, in ti izdelujejo te blazine
               Dormeo, potem pogodbe z RTV, cele dneve perejo možgane, in to je to, govorimo o etiki
               delovanja, spoštovani kolegi. Govorimo…</p>
            </sp>
            <sp xml:id="SDT7-MK-nujna-16-2015-07-16.sp86">

               <speaker>PREDSEDNIK DR. MITJA HORVAT:</speaker>

               <p>…Vedel sem, da se boste vrnili…</p>
            </sp>
            <sp xml:id="SDT7-MK-nujna-16-2015-07-16.sp87">

               <speaker>FRANC BREZNIK (PS SDS):</speaker>

               <p>…o kompetencah, etiki delovanja in na podlagi takšne etike delovanja,… A ja, tu sem
               še omenil, Tatjano Fink, Trimo, zelo dobro baje zadnje čase posluje, milijonske
               izgube in tako naprej, Šešoka, ne smemo pozabiti, Iskra, super človek, Iskre delujejo
               solidno, minimalne plače tudi inženirjev, in na koncu tem delavcem, ki imajo
               minimalne plače zaračunava med 20 do 30 evrov za parkirno mesto, češ, z izgovorom, da
               je parkirno mesto iz Ljubljane in da je toliko vredno. To je Forum 21. To so ljudje,
               ki so, kot je rekel prof. dr. Ludvik Toplak nekoč pred leti, ki so ukradli državno
               premoženje, on je izjavil vrhunski izraz konvertirali so svoje politične privilegije
               v državno lastnino z dednim nasledstvom…</p>
            </sp>
            <sp xml:id="SDT7-MK-nujna-16-2015-07-16.sp88">

               <speaker>PREDSEDNIK DR. MITJA HORVAT:</speaker>

               <p>…In ker vedno rečete, da se boste vrnili…</p>
            </sp>
            <sp xml:id="SDT7-MK-nujna-16-2015-07-16.sp89">

               <speaker>FRANC BREZNIK (PS SDS):</speaker>

               <p>…To je bistvo slovenske tranzicije…</p>
            </sp>
            <sp xml:id="SDT7-MK-nujna-16-2015-07-16.sp90">

               <speaker>PREDSEDNIK DR. MITJA HORVAT:</speaker>

               <p>…k točki dnevnega reda…</p>
            </sp>
            <sp xml:id="SDT7-MK-nujna-16-2015-07-16.sp91">

               <speaker>FRANC BREZNIK (PS SDS):</speaker>

               <p>…in kriza Slovenije…</p>
            </sp>
            <sp xml:id="SDT7-MK-nujna-16-2015-07-16.sp92">

               <speaker>PREDSEDNIK DR. MITJA HORVAT:</speaker>

               <p>…vas prosim, da zdaj…</p>
            </sp>
            <sp xml:id="SDT7-MK-nujna-16-2015-07-16.sp93">

               <speaker>FRANC BREZNIK (PS SDS):</speaker>

               <p>…kriza Slovenije…</p>
            </sp>
            <sp xml:id="SDT7-MK-nujna-16-2015-07-16.sp94">

               <speaker>PREDSEDNIK DR. MITJA HORVAT:</speaker>

               <p>…poveste kakšno zvezo ima…</p>
            </sp>
            <sp xml:id="SDT7-MK-nujna-16-2015-07-16.sp95">

               <speaker>FRANC BREZNIK (PS SDS):</speaker>

               <p>…kriza Slovenije, poglejte…</p>
            </sp>
            <sp xml:id="SDT7-MK-nujna-16-2015-07-16.sp96">

               <speaker>PREDSEDNIK DR. MITJA HORVAT:</speaker>

               <p>…to zdaj…</p>
            </sp>
            <sp xml:id="SDT7-MK-nujna-16-2015-07-16.sp97">

               <speaker>FRANC BREZNIK (PS SDS):</speaker>

               <p>…ja…</p>
            </sp>
            <sp xml:id="SDT7-MK-nujna-16-2015-07-16.sp98">

               <speaker>PREDSEDNIK DR. MITJA HORVAT:</speaker>

               <p>…s točko dnevnega reda.</p>
            </sp>
            <sp xml:id="SDT7-MK-nujna-16-2015-07-16.sp99">

               <speaker>FRANC BREZNIK (PS SDS):</speaker>

               <p>Kriza Slovenije je ravno zaradi tega, ker je ta Forum 21 nasedel. Nasedel in ti
               ljudje iz tega kroga tudi nastavljajo zdajšnje nadzornike in kasnejšo upravo. In ta
               modus operandi teče non stop, nič ni šlo brez njih v tej osamosvojitvi. Od prvega
               dneva do zadnjega. Moja edina kritika, ki jo imam tudi do predsednika stranke je,
               zakaj ni prekinil in vsaj deloma ohromil tega omrežja v času od 2004 do 2008, ker
               ravno ta del zadolževanja njihovih privatnih podjetij, ne države, je ključ tega in to
               omrežje večje škode, ki jo je naredilo ne more še narediti eni državi. In iz tega
               omrežja prihajajo torej, če pa zdaj govorim o nogometnem žargonu, če so to trenerji,
               če je to športni direktor, če je to del ekipe, ta del ekipe zna nastaviti tri nove
               igralce. Edino enega pogrešam, še gospoda Marka Goloba tu noter, on je verjetno na
               rezervni klopi in čaka. In potem deluje po istem modus operandi. Glejte, in če vi
               mislite, da boste z istim modusom operandi, ki se je že 4-krat ponovil, ki je naredil
               milijardne izgube preko državnega premoženja, v tem času tisti, ki so delovali v
               svojem privatnem sektorju, včeraj je gospod Boscarol, pogodba za 110 ultralahkih
               letal z indijskim obrambnim ministrstvom in tako naprej, vsi delujejo, noben ni čutil
               skoraj krize od teh ljudi, ki delujejo na globalnih trgih, ki delujejo po nekih
               drugih vzorcih etike, ki imajo proizvodnjo tu in tako naprej. In poglejte, če mi
               mislimo, da bomo s temi ljudi iz tega omrežja naredili karkoli dobrega, ohranili
               premoženje, predvsem apeliram na predstavnike upokojencev, zato da bomo imeli neko
               stabilnost pokojnin, da bomo imeli neko stabilnost države, da bomo iz državnih
               podjetij naredili kakršnekoli Gazele, ne Gazele v tem, da Forum 21 imenuje Gazelo.
               Vsi iz Foruma 21 so Gazele ste to tudi opazili, nenormalne gazele. To je tako kot sem
               jaz Gazela mogoče v Lenartu in v okolici sem glavni igralec, ko pa pridem že do
               Gradca pa sem že bolj stranski igralec, me noben več ne pozna. Tako mi živimo, zato
               sem jaz danes v prvem delu povedal, razmišljajmo izven škatle, če nam je resnično za
               stvar, kot bi rekel pok. Pučnik. Če nam je resnično za stvar, če želimo, da je
               Slovenija nekaj več, imamo ambicioznost te države. Potem si bomo rekli, pomagajte
               nam, ljudje, ki imate resnično etiko poslovanja. Poglejte, omenil sem zbor za
               republiko, omenil sem vrhunske fakultete, kjer je večina članov doktorirala ali
               diplomirala, izven našega prostora, v tujem okolju, brez stricev iz ozadja, celo
               ljudje, ki so šli dobesedno z zobno ščetko so pobegnili pred smrtjo v Sloveniji in so
               postali vrhunski strokovnjaki. In govorim o tistem drugem delu, ki jih omrežje, tisto
               prvo po vojni, ki je pobijalo vse elite, ki je potem ohranjalo tudi v času te naše
               nove države, in vedno se je hranilo iz teh državnih podjetij, ki največkrat
               nasprotuje privatizaciji, ki govorijo o slovenskem interesu, sami pa prenašajo svoje
               firme v tujino, da se izogibajo plačevanju davkov, ki plačujejo mizerno svoje delavce
               in na koncu jim jemlje za parkirne prostore, to pa je etika tega Foruma 21. To je ta
               drugi del tega omrežja, tega, kot bi rekel Đilas, te nove, tega novega razreda, ki je
               nastal, tega <stage>/ nerazumljivo/</stage> proletariata, po domače povedano. In to je ta zgodba
               Slovenije, ta žalostna zgodba. In danes vsi, ki boste dvignili in dali  da in stisnili to zeleno
               tipko, boste povedali, mi nismo ambiciozni, smo ujetniki tega omrežja, nimamo večje
               perspektive, želimo, da iz 10 milijard naredimo 3 milijarde, zagovarjamo, da še to bo
               super. To bo to, ker to omrežje rabite. Oni nimajo interesov, ko jih imajo moji
               kolegi, kot jih je imel Pučnik brez denarja, brez vsega, z nekimi ideali, s katerimi
               smo živeli nekega avtentičnega <stage>/ nerazumljivo/</stage> slovenstva, ki je preživelo na tem
               prostoru stoletja. Mogoče delamo napake, mogoče nismo najboljši, smo tudi, ko je bila
               kriza, kritični vi tudi do svojih tistih volivcev, smo izgubili zaradi tega kar nekaj
               tisoč glasov. Se zavedamo, ampak mi smo se zavedali takrat tudi, kakšna kriza, kakšen
               je procent zadolževanja in da bi bil to samomor in zato smo vedno načelni, kot je
               dejal kolega Logar. In, če vi mislite, da imate isti modus operandi prodali četrtič
               ali pa petič, ta skupina, ki je naredila lahko rečem več kot 10 milijard škode v tej
               državi, potem oprostite to ne bo šlo. Mi bomo vztrajali do konca, ker se zavedamo,
               kaj pomenijo kadri, kaj pomenijo predvsem nadzor enega takega holdinga, ki drži še
               zadnjo, lahko rečemo, tisto zadnje premoženje, ki so ga ustvarjale generacije, ki so
               se morali odpovedovati svojemu standardu, ki so delali desetletje za mizerne plače,
               ki imajo danes zaradi tega minimalne pokojnine in životarijo. Vsi ti ljudje so
               ustvarjali desetletja to premoženje, zato da bo eno isto omrežje se črpalo, živelo,
               špilalo luksuz, se vozil z luksuznimi avtomobili. Svoje premoženje pa nekako oplajajo
               še v tujini in tako naprej. To pač ne gre, spoštovani predsednik in spoštovani
               kolegi. Jaz na to ne pristajam, ker gledamo izven škatle, izven prostora in naša
               etika delovanja je popolnoma enaka je vedno enoznačna, vedno vemo, zakaj smo tukaj,
               kako delujemo in glejte, bistvo opozicije, da to preprečimo. Če pa vi vztrajate na
               tem, se slišimo in vidimo čez tri, štiri leta, ko bodo prvi rezultati teh nadzornikov
               in kasnejše uprave Slovenskega državnega holdinga pred nami. Prosim takrat ne
               omenjajte stranke SDS, lahko jo omenjate samo v tem kontekstu, da smo resno
               opozarjali, da smo imeli resnične argumente in da kot osel ne gremo ali pa trikrat na
               led, mogoče smo kdajkoli spregledali, bili smo tolerantni do nekaterih zadev, mogoče
               smo bili tudi naivni včasih, da smo mislili, da se lahko ljudje spreminjajo. Ljudje
               se ne spreminjajo, njihova etika delovanja po neki mladostniški dobi ostane skozi
               enaka. In ta etika delovanja teh ljudi ne bo boljša, sem prepričan.</p>
            </sp>
            <sp xml:id="SDT7-MK-nujna-16-2015-07-16.sp100">

               <speaker>PREDSEDNIK DR. MITJA HORVAT:</speaker>

               <p>Gospod Jurša, izvolite, imate besedo.</p>
            </sp>
            <sp xml:id="SDT7-MK-nujna-16-2015-07-16.sp101">

               <speaker>FRANC JURŠA (PS DeSUS):</speaker>

               <p>Hvala za besedo. Saj sploh ne vem ali je spametno po taki burni razpravi še kako
               besedo sploh reči, ampak jaz bom čisto z mojega zornega kota, pa mi naj ne zamerijo
               tisti, katerih se bom čisto na kratko dotaknil. Mislim, da je to, kar se zdaj dogaja
               v tej sobi krvavi boj za nadzor nad državnim premoženjem. Prišel sem v ta parlament
               2008 leta, spominjam se ustanavljanja AUKN, to sem tudi zadnjikrat že povedal. Ker
               pač vedno vsaka politika, ko pride na oblast enostavno in preprosto želi prevzeti
               kontrolo nad premoženjem, katerega ima država. Nikoli se ta politika slovenska ne
               more skupaj usesti, pa se nekaj dogovoriti. Ker na eni strani so kadri, ki so zanič,
               za neko politično opcijo, na drugi strani pa so kadri, ki so za drugo politično
               opcijo za nič. In enostavno ne vemo nobene pozitivne zadeve z ene strani reči o nekem
               kadru, ki pač prihaja z druge strani. Jaz ne bom dal roko v ogenj za te kandidate, ki
               so bili predlagani. Vem pa, spremljal sem, kako je potekal postopek. Bil sem
               informiran in nimam slabega občutka, je zelo zanimivo, ker če bi sedel pa z nekom
               drugim v koaliciji, 
               pa bi tisti pripravili, pa bi bil zopet informiran, pa verjetno tudi ne bi imel ne
               vem kako slabega občutka. Pač tako to je. Moraš tako to razumeti. Ker če takrat
               razumeš, potem zadeva lahko gre naprej. Če pa razumeš čisto drugače, pa zadeva nikoli
               ne more iti naprej. In te razprave, oprostite kolegi, kaj vse govorite, enostavno in
               preprosto ne da... Jaz zelo, imam nek čut pač, pa probam razumeti eno in drugo
               politično opcijo, pa tisto kar mi ne paše, probam izpustiti, skozi eno uho notri pa
               na drugem ven, ampak to kar se počenja danes, pa je res malo pretiravanje no. In zato
               sem ga omenjal kot krvavi boj za nadzor nad premoženjem ali pa za boj za to
               premoženje, ki ga ima država.</p>
               <p>In da bom začel še mogoče tam kjer sem prej nehal govoriti o kadrih, o postopkih, ki
               ga je vodil minister za finance. Imenoval je komisijo, prijavilo se je, ne vem, 60 in
               toliko ljudi, komisija je naredila neke izbore, je predlagala ministru, ta se je
               odločil, da da določeni predlog na vlado in vlada je potem tisti njegov predlog
               verjetno, ne vem, če v celoti, potrdila. Pa verjetno ni ta vlada ravno čisto zanič
               no, da ji nič ne zaupamo. Nekaj ji je pa verjetno treba zaupati in pa nekaj je treba
               zaupati tudi tem ljudem, ki so sodelovali. Zakaj bi til sedaj gospod Kraljič, v
               preteklosti nisem slišal, da ste imeli ne vem koliko pripomb nanj, čisto zatič, in da
               bi delal čisto pristransko. Pa jaz mislim, da to ni res, in da moramo malo drugače
               razmišljati. Veste kaj, to omenjanje Milana Kučana pa Forum 21, jaz diskutiram, jaz
               ne repliciram. Meni je to počasi gre na živce, ker enostavno ali ta Milan Kučan lahko
               v tistem penzionu tam v Murglah živi v miru. Pustimo ga že enkrat. Jaz živim z
               Milanom Kučanom, oprostite, nimam nič. Dovolite mi, da razpravo dokončam. Nimam nič.
               Enkrat v življenju sem imel priložnost z njim spregovoriti, pa je najin klepet trajal
               mogoče dve minuti, pa je bil zelo prijeten. Nikdar več prej in ne pozneje nisem z
               njim govoril.</p>
               <p>In z zadovoljstvom sem povedal, da nobenemu od teh petih kandidatov ni noben član
               stranke Desus, niti je... A mogoče pa je kdo simpatizer, pa jaz tega ne vem, ampak
               poslušajte, ali član stranke ne sme nikjer biti. Prej je nekdo omenil Slovenske
               železnice. Danes je informacija prišla. Pa ne pomeni, da ta gospod, jaz ga tudi ne
               poznam, mogoče najbolj dober menedžer v Slovenskih železnicah. Zakaj pa ne bi bil? Se
               pravi, tisti, ki so slabi, gredo v politiko, tisti ki so pa dobri, pa so potem
               menedžerji ali kako bi lahko to zadevo imenovali. Pobili, to pa zdaj bom rekel,
               soimenjak Breznik, Franc, ali so takrat vso elito pobili po drugi svetovni vojni? Se
               je pobila vsa elita? Ne, ni... To so zadeve, ki niso, ki ne zdržijo. Bi nekdo rekel,
               te zadeve ne pijejo vode no. Pa te parkirne lističe. Jaz se v politiko mesta občine
               Ljubljana ne bom spuščal, najmanj pa takrat, ko bomo govorili o nadzornikih v
               Slovenskem državnem holdingu. Takrat pa se res ne bom pogovarjal o lističu, ki ga
               rabim za parkiranje pač v obrobju Ljubljane, pa mi ne zameriti, jaz sem tukaj moral
               povedati, ker bi me preveč notri težilo, ker sem zelo težko ene zadeve danes tukaj
               poslušal.</p>
            </sp>
            <sp xml:id="SDT7-MK-nujna-16-2015-07-16.sp102">

               <speaker>PREDSEDNIK DR. MITJA HORVAT:</speaker>

               <p>Gospod Breznik, replika. Izvolite.</p>
            </sp>
            <sp xml:id="SDT7-MK-nujna-16-2015-07-16.sp103">

               <speaker>FRANC BREZNIK (PS SDS):</speaker>

               <p>Spoštovani kolega! Poglejte, jaz bom zelo kratek.</p>
               <p>Res bom kratek. Prvič, glede genocida, razrednega genocida, ki se je zgodil v
               Sloveniji, je povedal, trije ljudje, spoštovani akademik, doktor, 32. Profesor na
               Yalu ameriške univerzi, profesor za zgodovino jugovzhodne Evrope, dr. Ivo Banac.
               Lahko vsi pogledate vse njegove nastope, eden največjih zgodovinarjev na teh tleh.
               Druga dva sta je bila, dr. Wadl, dr. Elster, ki sta napisala  na 891 straneh v knjigi Titova dolga
               senca, to, da se je v Sloveniji zgodil klasni genocid in da so pobili večino teh
               elit, ostalo je pobegnilo v tujino. Vse to lahko spremljate v Pričevalcih, tudi naši
               državljani in državljanke, kdo so bili ti ljudje. Lahko mi pa naštejete enega
               velikega trgovca, obrtnika, akademika, ki je zadrževal svoje premoženje, ki je lahko
               v bivšem sistemu, ki ga tako hvalite, deloval naprej in ustvarjal dodano
               vrednost.</p>
               <p>Naslednja zadeva, kar se Milana Kučana tiče. Jaz ga danes nisem omenil. Sem pa eden
               izmed tistih, ki mu pomagajo. Mu pomagajo, da bo resnično sestopil z oblasti in da se
               bo resnično upokojil. To pa sem, samo v pomoč njemu, da bo uresničil svoje besede. In
               danes tudi dajem neko pomoč tudi vam, da skupaj pomagate, da Forum 21 tudi sestopi,
               da gre realno na trg in da se dokažejo na trgu, v mednarodnem okolju, in da pokažejo
               svoje menedžerske sposobnosti. Tako oni kot njihovi novi obrazi ali pa novi igralci,
               ki so jih postavili v ospredje in ki jih boste danes imenovali. Toliko zaenkrat.</p>
            </sp>
            <sp xml:id="SDT7-MK-nujna-16-2015-07-16.sp104">

               <speaker>PREDSEDNIK DR. MITJA HORVAT:</speaker>

               <p>Postopkovno, gospod Shaker, izvolite.</p>
            </sp>
            <sp xml:id="SDT7-MK-nujna-16-2015-07-16.sp105">

               <speaker>KAMAL IZIDOR SHAKER (PS SMC):</speaker>

               <p>Hvala lepa, predsednik.</p>
               <p>Ne vem, no, mislim, da se malo odmikamo od točke dnevnega reda, zahajamo v
               polpreteklo zgodovino. In bi vas lepo prosil, tudi spoštovane kolege iz SDS bi
               prosil, da poskušamo ohraniti tisto, zaradi česar smo danes tukaj, to je imenovanje
               petih nadzornikov največjega podjetja, holdinga v tej Sloveniji, da ne zahajamo v
               polpreteklo zgodovino, ker ni povezave, ker gledamo za naprej. Zato bi vas prosil,
               predsednik, da poskušamo obdržati neko rdečo nit in se pogovarjamo za naprej, kako se
               bo ta državni holding peljalo naprej, da bodo podjetja, ki so v državni lasti vodena
               tako, kot je treba.</p>
            </sp>
            <sp xml:id="SDT7-MK-nujna-16-2015-07-16.sp106">

               <speaker>PREDSEDNIK DR. MITJA HORVAT:</speaker>

               <p>Najlepša hvala za podporo in proceduralni predlog. Tako vse prisotne naprošam, da se
               omejite na točko dnevnega reda.</p>
               <p>Gospod Tanko, izvolite, imate besedo.</p>
            </sp>
            <sp xml:id="SDT7-MK-nujna-16-2015-07-16.sp107">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>Gospod Jurša je dejal, da gre danes pri tej razpravi za krvavi boj nad državnim
               premoženjem. Nič od tega ne drži. Mi smo v svojih razpravah opozorili na stvari, ki
               pri predstavitvi Vlade ali pa pri podatkovnih bazah, ki so jih dali, kandidatov, se
               pravi, vse tiste pomanjkljivosti, ki ne držijo pri predlaganih kandidatih. Niso
               popolni CV-ji, se pravi, <q>"curriculum vitae"</q>, niso pravilne izjave in trditve, ki jih
               je povedal minister. V bistvu smo pravzaprav želeli razčistiti samo dve stvari
               oziroma na osnovi tega dopolniti dve zadevi - da se sejo prekine in da se ti podatki
               pri predlaganih kandidatih, kar zadeva njihovo dosedanje delo, dopolnijo s tistim,
               kar manjka. Kolegi so opozorili na nekatere pomanjkljivosti pri kandidatih. Med nami
               je gospod Matić, ki je zgodovinar, najbrž bi on kot profesionalno usposobljena oseba
               na tem področju moral imeti še posebno ambicijo, da so te stvari, kar zadeva
               zgodovino, korektne; to se mi zdi profesionalno potrebno, da se to naredi. Druga
               stvar, kar je, smo pa želeli, da se predloži načrt integritete oziroma da se predloži
               test integritete za kandidate. To je pa nekaj najbolj običajnega. Če tega ne bi
               zahtevali, bi morala biti ambicija Vlade, da to predloži, pravzaprav bi morala dati
               zraven to prilogo. Mi se pogovarjamo danes o tem, ali je bil postopek izbora izbirne
               komisije do izbora kandidatov na izbirni komisiji voden v skladu s temi kriteriji, o
               katerih sprašujemo. Mi nismo govorili o nobenih indičnih krogih, ampak smo govorili o
               dejstvih, o povezavah, ki so se zgodile pri oblikovanju izbirne komisije  in o posledicah oziroma od
               nadgradnje teh zadev, ki se prezentirajo skozi izbor kandidatov. To smo povedali. In
               od članov politične skupine, ki je stavila veliko na brezpogojno izpolnjevanje
               normativov pravne države in na brezpogojno izpolnjevanje etičnih meril bi moralo biti
               to samo po sebi umveno. To je nadgradnja verbalnih nastopov na predvolilni tržnici in
               potem tudi nadgradnja tistega, kar je zapisano v koalicijski pogodbi. Nič od tega pri
               predlogu, ki je pred nami, ni. Mi se zaradi spremembe zakona zavedamo, gospod Jurša,
               da opozicija ne more predlagati nikogar v nadzorni svet, ker je pač postopek tako
               določen. Mi tudi ne govorimo o tem, da hočemo koga imeti. Govorimo pa o tem, da pri
               kandidatih, ki so predloženi s strani Vlade, manjkajo določene stvari. Manjkajo v
               biografijah in manjka, po našem mnenju, na nek način obvezna sestavina vladnega
               predloga, to pa je test integritete. Žal ste koalicijski poslanci, koalicijska večina
               to z glasovanjem zavrnila. Tu je bil minister za finance, tu je državni sekretar, ki
               niti na eno trditev, ki je bila povedana, naša trditev, ki je bila povedana, ni
               ugovarjal, jo ni demantiral, jo ni podkrepil z argumentom, da ne drži. Torej, tu ne
               gre več za tisto klasiko koalicija – opozicija. Tu gre za to, da v predlogu Vlade
               niso izpolnjeni elementarni dokumentarni podatki, ki bi moral ta predlog spremljati.
               Če se je za nekoga ugotovilo, da je bil član Kalandrovega društva, in tega v
               biografiji ni napisal. In je bilo to društvo udeleženo pri nezakonitem financiranju,
               potem najbrž v tem kontekstu težko govorimo o tem, da gre pri tem predlogu za to, da
               izpolnjuje kriterije pravne države. Ne glede na to, ali je bil obsojen ali ni bil
               obsojen. Tudi ne gre za etičnost ravnanja v tem primeru. In ne vem, gospod Dragonja,
               ampak jaz mislim, da bi se morala Vlada potruditi in dostaviti test integritete za
               kandidate, da vidimo kako to izgleda, kakšen je ta obrazec, kako se je to preverjalo
               pri ljudeh. Mi najbrž v opoziciji, pa niti ne v koaliciji ne morete opraviti z neko
               floskulo, da zaupate Vladi. Potem se ne rabi parlamenta. Državni zbor je v postopkih,
               tu kjer je pri kadrovskih postopkih udeležen super visor, on je tisti, ki presoja ali
               so predlogi sodnega sveta ali so predlogi Vlade, ki gre do na mandatnih zadevah čez
               Državni zbor korektni, kompletni, zakoniti, izpolnjujejo kriterije ali ne. Mi
               presojamo to. Opozorili smo vas, da to, kar je danes na mizi ne izpolnjuje nekaterih
               temeljnih zadev. Vlada se niti potrudi ne, da bi te zadeve o katerih govorimo
               demantirala. Čaka, da bo minilo štiri ure ali pet ur in da se bo potem nekako padla
               vnema in da bomo zaključili razpravo in se potem to na hitro izglasuje in se gre
               naprej…</p>
            </sp>
            <sp xml:id="SDT7-MK-nujna-16-2015-07-16.sp108">

               <speaker>PREDSEDNIK DR. MITJA HORVAT:</speaker>

               <p>Ne, gospod Tanko, ta očitek moram odločno zavrniti…</p>
            </sp>
            <sp xml:id="SDT7-MK-nujna-16-2015-07-16.sp109">

               <speaker>JOŽE TANKO (PS SDS):</speaker>

               <p>…dobro, boste gospod…</p>
            </sp>
            <sp xml:id="SDT7-MK-nujna-16-2015-07-16.sp110">

               <speaker>PREDSEDNIK DR. MITJA HORVAT:</speaker>

               <p>…ker je gospod Metod Dragonja že prosil za besedo. In sem samo vam še kot zadnjemu
               prijavljenemu razpravljavcu…</p>
            </sp>
            <sp xml:id="SDT7-MK-nujna-16-2015-07-16.sp111">

               <speaker>JOŽE TANKO (PS SDS):</speaker>

               <p>…boste pač po razpravi…</p>
            </sp>
            <sp xml:id="SDT7-MK-nujna-16-2015-07-16.sp112">

               <speaker>PREDSEDNIK DR. MITJA HORVAT:</speaker>

               <p>…dal besedo… Ali lahko? IN sem počakal, da… <stage>/oglašanje iz klopi/</stage> Vem, da razpravlja,
               ampak sem se vmešal zaradi tega, ker je to tudi očitek meni, kako vodim sejo in
               zaradi tega vas opozarjam, da je gospod Dragonja se že prijavil k besedi, samo niste
               bili seznanjeni s tem, ker to vemo tukaj pri predsedstvu, ni šlo za to, da ne, ampak
               nas je in se mu zahvaljujem, da nas je potrpežljivo poslušal in vem, da je  pripravljen z odgovori na
               vprašanja in dileme, ki so se med razpravo pojavile, tako da enostavno moram zaradi
               spoštovanja gostov, ki jih imamo v Državnem zboru, sem moral intervenirati.
               Izvolite.</p>
            </sp>
            <sp xml:id="SDT7-MK-nujna-16-2015-07-16.sp113">

               <speaker>JOŽE TANKO (PS SDS):</speaker>

               <p>Gospod predsednik, hvala. Jaz nisem na vas naslovil nobenega tovrstnega očitka,
               nobenega, ker tisti, ki so povabljeni na sejo se javijo takrat, ko želijo. Samo zdaj
               je bilo približno 10 razprav na temo neizpolnjevanja ali pa umanjkanja določenih
               podatkov pri nekaterih kandidaturah in na to, da manjka test integritete za vse
               kandidate, pa ni bilo nobenega odziva vladnih predstavnikov. To niste vi krivi, zato
               tudi na vas nisem usmeril nobenega očitka, ampak to manjka, to je dejstvo. Zdaj, če
               želimo poslanci koalicije in opozicije argumentirano odločati, potem te podatke
               rabimo. Če se je koalicija odločila, da slepo verjame in da bo odločila na slepo,
               tudi to je možno, ampak ni pametno. In glede na to, da je zdaj leto dni zamude pri
               oblikovanju novega nadzornega sveta, tudi tri dni ali pet dni ne pomeni nobenega
               posebnega zaostanka ali zamude. Pa še nekaj, jaz se strinjam tudi s trditvijo gospoda
               Hana, da politična pripadnost ne sme biti ovira ali pa prednost pri zasedanju funkcij
               in jaz tudi sam nimam nobene težave. Treba je upoštevati samo tiste omejitve, ki so
               pri posameznih predlogih potrebni zaradi ureditve zakonodaje ali pa kakšnih drugih
               kriterijev. Samo ne strinjam se pa s tem, da se potem to poskuša prezentirati tako
               kot da smo mi proti gospodu Kosu zato, ker je bil on član ali pa ker je član stranke
               SD, ne, mi nasprotujemo ta trenutek tem predlogom zato, ker manjkajo nekateri
               elementarni podatki, na katere smo opozorili, v njihovih biografijah in zato, ker h
               kandidatni listi, ki jo je predložila Vlada, ni predložen test integritete. Mi do
               tistega, da bi karkoli drugače odločali v bistvu skoraj nismo prišli. Mi se
               pogovarjamo in tak je tudi naš procesni predlog, o tem, da ne izpolnjujejo nekaterih
               kriterijev. Tudi nihče v tej razpravi ne minister in ne gospod Dragonja niso
               izključili povezav kar zadeva IECD, to se pravi poslovno šolo Bled, Forum 21 in
               povezavo z izbranimi kandidati z enim in drugim, nihče tega ni izključil. In zdaj
               samo se postavlja vprašanje in tudi tu bi rad zelo nedvoumen odgovor, ali gre v tem
               primeru tega mreženja, ki je iz tega predlogov Vlade očitno zato, ker je definirano
               kot sistemska korupcija. Na to tudi še ni bilo nobenega odgovora, najbrž zato tudi
               testa integritet ni priloženega in to testa integritete, da se razumemo, za izbirno
               komisijo in za izbrane kandidate, oba je potrebno pretestirati ali te kriterije
               izpolnjujejo. In glede na to kar je dostopno v javnih bazah je nemogoče izključiti,
               povezave med poslovno šolo Bled, med Forumom 21 in med nekaterimi izbranimi
               kandidati, ki so tu predlagani, nemogoče. In jaz predlagam, da se za tako pomembno
               zadevo, ki ima lahko tako usodne posledice kot sta opozorila ali kot so opozorili
               moji kolegi Logar, Breznik in Bahova, ali je to politično modro ali kakorkoli modro,
               da te stvari manjkajo preden o njih odločimo.  Mi govorimo zdaj in smo v fazi preventivnega postopka.
               Mandatno-volilna komisija je ta hip v funkciji preventivnega organa. Se pravi, ko
               mora za postavitev neke diagnoze in tega, da ni nekega pričakovanja o uspešnem delu
               oseb, ki jih predlagamo, dobiti neke podatke. Mi tega nimamo. In pričakovati, da se
               to kar na slepo odloči, brez stvari, ki smo jih zahtevali, je najbrž neprimerno in
               nekorektno.</p>
               <p>In, gospod predsednik, še enkrat naslavljam na vas in na koalicijo, da presodi,
               ponovno razmisli o tem, ali ne bi kazalo pridobiti dopolnjene CV-je, ali ne bi kazalo
               dobiti od Vlade testa integritete za izbirno komisijo in testa integritete za izbrane
               kandidate. Še enkrat sprašujem, ker se mi zdi, da brez vsaj teh dopolnjenih podatkov
               in kompletiranega predloga Vlade, mislim, da ni pogojev za odločanje. Niti točka na
               dnevni red, taka kot je, ne bi smela biti uvrščena, zato ker so vladni predstavniki
               tudi sami začeli govoriti o integriteti in testu, da so ga vsi prestali. Pa so
               opozorili kolegi pri posameznih primerih, kje se pojavljajo kolizije in kje zadeve,
               če v žargonu rečem, ne <q>"špilajo"</q>. Predlagam vam razmislek. Mislim, da bi bilo prav,
               da se ti podatki pridobijo. Nisem pa za to, da zato, ker zavračate ta naš predlog za
               pridobitev podatkov, pač usmerjate z raznimi, ne vem, polklevetami ali pa
               insinuacijami zadevo na neke druge stvari. Pri tej konkretni zadevi je pač smiselno,
               da se to, kar predlagamo, kar smo že predlagali in kar bi želeli, da tudi dobimo, v
               dobro nas vseh. Ker tisto, kar je kurativa, je problem. Ne samo problem zato, da se
               bo nekoga zamenjalo, problem je tudi vrednost, problem so stroški, problem so
               morebitne dokapitalizacije in podobne zgodbe, ki smo jim priče, izključno zaradi
               razlogov, na katere opozarjamo v svojih razpravah. Hvala lepa.</p>
            </sp>
            <sp xml:id="SDT7-MK-nujna-16-2015-07-16.sp114">

               <speaker>PREDSEDNIK DR. MITJA HORVAT:</speaker>

               <p>Najlepša hvala.</p>
               <p>Ker ste vsi, ki ste želeli priti do besede, dobili to priložnost, zdaj predlagam, ker
               se je tudi predlagatelj oziroma v njegovem imenu gospod Metod Dragonja prijavil k
               besedi, da mu dam besedo in verjamem, da bo odgovoril tudi na odprta vprašanja, ki so
               se pojavila med razpravo. Izvolite.</p>
            </sp>
            <sp xml:id="SDT7-MK-nujna-16-2015-07-16.sp115">

               <speaker>METOD DRAGONJA:</speaker>

               <p>Hvala lepa, gospod predsednik.</p>
               <p>Dovolite mi, da najprej malo osebno mnenje izrečem, kar se tiče tovrstnih postopkov,
               kadrovskih. Občutljivost teh postopkov je zelo velika, posebej tako izpostavljene
               funkcije, kot jo bodo imeli nadzorniki Slovenskega državnega holdinga. Občutljivost
               je velika, ker je večje število kandidatov in hitro lahko zapademo v situacijo, da v
               tem postopku izbora kandidatov, tehtanja, kdo je bolj kompetenten, bolj ustrezen, pri
               kom ni nekih zadržkov, lahko hitro pademo v diskreditacijo kandidatov in lahko hitro
               pride tudi do tega v takih najbolj občutljivih postopkih, da se diskreditira tistega,
               ki postopek vodi. Tu je vodila postopek komisija, ki jo je imenoval minister za
               finance. Vidim, da je precej dvomov o sami komisiji in njeni integriteti. Moram reči,
               da moja osebna ocena tukaj, mislim, da je minister zelo tehtno in odgovorno imenoval
               to komisijo, da je dal komisiji določene usmeritve, da se ni vtikal v delo komisije,
               dokler mu ni prinesla predloga, in se je dal podučiti s strani komisije, kako je ta
               predlog oblikovala, kako je ta nabor kandidatov  vpeljala.</p>
               <p>Strokovna komisija je predvsem pri svojem delu preverila izpolnjevanje pogojev, ki
               jih določa zakon, vseh pogojev, in se je pri tem deloma tudi posvetovala, čeprav je
               delala v celoti neodvisno. Sam moram poudariti, da sem tudi ministra prosil, da on
               direktno dela s komisijo, jaz sam ne poznam v celoti kako je delo komisije potekalo,
               nisem bil vključen v te procese in vseh pojasnil zato tudi ne bom mogel dati. Vem pa,
               da se je komisija posvetovala s KPK in Ministrstvom za pravosodje, kar se tiče meril
               za ocenjevanje integritete kandidatov.</p>
               <p>Zdaj, to se je po mojem vedenju izvajalo na ta način, da se je integriteta ocenjevala
               upoštevaje vse določbe zakona o integriteti in preprečevanju konflikta interesov.
               Jasno, da se gleda elemente, kot so nekaznovanost, to se pravi se gleda dokumentarne
               podlage, dokumente, nekaznovanost kandidatov, to da niso bili pravnomočno obsojeni,
               tudi to, da niso v kazenskih postopkih in da ti kazenski postopki niso pravnomočni.
               Zelo natančno se je tudi ocenjevalo navzkrižje interesov, tam kjer so se dodatni
               dvomi pojavili je minister tudi danes dal oceno ministrstva ali to navzkrižje
               interesov obstoji ali ne obstoji.</p>
               <p>Potem se je nadalje gledalo ugled teh kandidatov, vseh, potem posebej predlaganih, da
               imajo res neokrnjen ugled in njihovo etičnost, to se pravi, da se ne da očitati
               njihovo etičnost. Na tej osnovi je po mojem vedenju ta izbor in ta test bil
               opravljen, to se pravi deloma na dokumentarnih podlagah, deloma pa potem tudi na
               oceni in analizi dokumentov, ki so jih predložili kandidati in informacij, ki jih je
               komisija tudi dobila. V tem delu so to delno tudi občutljive informacije, kandidate
               se da, bi rekel, tudi diskvalificirati na posameznih elementih, zato je mogoče to res
               najbolj občutljiv del tega procesa kako je selekcija potekala oziroma nabor kadrov.
               Že minister pa je povedal, da je bilo že v tem postopku praktično 32 kandidatov
               izločenih. Deloma zaradi tega, ker tega preskusa niso prestali, deloma pa tudi zato,
               ker njihove vloge niso bile popolne oziroma jih niso dopolnili tako, kot je komisija,
               kot določa zakon in kot jih je komisija pozvala k dopolnitvi.</p>
               <p>Tako, da lahko z vso odgovornostjo, v imenu predlagatelja še enkrat ponovim, da
               predlagani kandidati, po zelo skrbni preveritvi komisije in ministra izpolnjujejo vse
               pogoje, ki jih določa zakon. In to je ključna naloga komisije, ki je vodila. Iz, bi
               rekel, usmerite in podlag ne izhaja, da bi komisija morala izključevati kakršnekoli
               povezave teh ljudi, ki jih v tem testu integritete niso bili zajeti. Se pravi,
               izključno je izpolnjevanje pogojev, in še enkrat lahko potrdimo, da je to
               izpolnjevanje pogojev zagotovljeno.</p>
               <p>Naslednje, kar bi želel reči je to, da članstvo v nadzornih svetih, posebno tako
               zahtevnih institucij, kot je SDH ne prinaša samo velikih privilegijev ali nekih
               vplivov in moči, to članstvo prinaša tudi velike odgovornosti. In te odgovornosti so
               v odločitvah, ki jih sprejemajo, posebej glede privatizacij podjetij zelo veliki. In
               tisti, ki poznate načine delovanja nadzornih svetov ali odločevalcev v teh procesih,
               upam, da razumete, da se ljudje tudi vprašajo, ne samo po vseh strokovnih aspektih,
               ki jih zasledujejo pri svojih odločitvah, ampak tudi o morebitnih posledicah, ki so
               jim  lahko
               izpostavljeni pri tem, ko nekaj o nekih predlogih odločajo, vključno s kazensko in
               materialno odgovornostjo, ki je pri teh članih organov prisotno. S tem se da deloma
               pojasniti, da je sicer interes ali število prijavljenih kandidatov bilo relativno, ni
               bilo majhno, ampak skozi vsa ta sita in potem skozi predvsem zaveze in izjave, ki jih
               kandidati morajo dati, da je precej kandidatov na nek način odstopilo ali izpadlo
               zato, ker niso mogli ali pa niso mogli določenih izjav in zagotovil dajati, niso
               želeli dati in so se že v teh postopkih te odgovornosti izkazale.</p>
               <p>Na koncu bi želel samo reči, da mislim, da postopek, tako kot je bil voden,
               izključuje, da bi se ustvarjali pogoji za sistemsko korupcijo, tudi kar se tiče SDH.
               SDH je postavil zelo visoke standarde, kar se tiče upravljanja, ima posebne akte, ki
               opredeljujejo etičnost in integriteto delovanja, ima tudi pooblaščenca za
               integriteto, v veliki meri je SDH sodeloval s KPK pri tem kako je te standarde
               nastavil. Ti standardi so v veliki meri udejanjeni in jaz sem prepričan, da sestava
               nadzornega sveta, kot je predlagana, bo lahko udejanjala tudi vizijo SDH in podjetij
               v državni lasti, tako da bo zagotavljala izboljševanje gospodarske uspešnosti
               podjetij v državni lasti in da bo našla pravo pot kako bo tudi implementirala
               strategijo, ki jo je Državni zbor potrdil. Pri tem pa je bistvo te vizije in pogleda
               naprej, da se pravilno pozicionira vsako od teh državnih podjetij, glede na tržno
               okolje in glede na svoje konkurente in mednarodno okolje. In to bo ena od ključnih
               nalog, ne samo da kontrolira, ampak da tudi usmerja upravo SDH in delovanje teh
               podjetij. To se velikokrat pozablja, ko nadzorni sveti delujejo pravilno in tako kot
               morajo delati niso predvsem v funkciji kontrole in nadzora, so v funkcijah svetovanja
               in usmerjanja uprav, da delujejo pravilno in da ustvarjajo pogoje za to, da se
               dosegajo zastavljeni cilji.</p>
               <p>In tukaj bi na koncu vsebinsko iz mojih izkušenj povedal samo to, da mi moramo
               definirati svojo vizijo in svojo strategijo, ne moremo kopirati določenih modelov, ki
               so bili v tej diskusiji in tudi predstavljeni nemški modeli, zato ker Slovenija ne
               more konkurirati v masovni produkciji. Slovenija lahko konkurira samo na znanju, na
               inovacijah in na tem, da je učinkovita, da te inovacije preko poslovnih modelov
               uspešno implementira na trgu, zato mi v tem delu rabimo ljudi, ki bodo te, ki te
               procese razumejo, ki so se dokazali in ki bodo takšne usmeritve v stanju dajati potem
               naprej podjetjem v državni lasti in upravi SDH.</p>
               <p>Hvala lepa.</p>
            </sp>
            <sp xml:id="SDT7-MK-nujna-16-2015-07-16.sp116">

               <speaker>PREDSEDNIK DR. MITJA HORVAT:</speaker>

               <p>Najlepša hvala.</p>
               <p>Kot sem prej opozoril, ste vsi razpravljavci dobili možnost, tako da lepo prosim,
               predstavnik vlade je odgovoril na odprta vprašanja in dileme, ki so bile, tako da vas
               prosim, vam bom dal besedo, ampak vas prosim, da ne polemizirate in odpirate nove
               razprave v zvezi s tem kar je predstavnik Vlade pravkar povedal.</p>
               <p>Izvolite, gospod Logar, imate besedo.</p>
            </sp>
            <sp xml:id="SDT7-MK-nujna-16-2015-07-16.sp117">

               <speaker>MAG. ANŽE LOGAR (PS SDS):</speaker>

               <p>Hvala.</p>
               <p>Jaz bi prej rekel, da je s svojim izvajanjem še nove odprl, dodatne dileme. Namreč,
               ob zaključku je rekel, da je SDH vzpostavil visoke standarde kar se tiče upravljanja,
               zraven pa razpravljamo in vlada hiti iz enega ključnega razloga, ker želi zamenjati
               upravo SDH in zato imenuje nove nadzornike. Torej je ta izjava državnega sekretarja
               kontradiktorna s tem, kar je želel v uvodu povedati. In glede na to kako je
               predstavil postopek imenovanja, me še rahlo bolj skrbi. Namreč, dajal je pojasnila v
               zvezi z imenovanjem, hkrati pa je rekel, da  sam pri tem ni sodeloval, da je to izključno vodil
               minister, po mojih podatkih kolikor berem spletne portale se je Vlada zaključila,
               zato predlagam, da minister pride nazaj na odbor MVK in tudi sam poda te poglede, ker
               namreč gospod Dragonja je povedal, da je najprej minister tehtno in odgovorno
               imenoval komisijo, torej po lastnem izboru, ne po izboru koalicije, ne po izboru
               Vlade, torej sam in potem se je dal podučiti, te besede je gospod Dragonja uporabil,
               se je dal poučiti o izboru, torej ta komisija, ki jo je sam imenoval mu je predlagala
               nabor kandidatov, iz kod izhaja dve tretjine te komisije smo prej že podrobno
               razpravljali, in gospod Dragonja, ki sicer pri postopku ni sodeloval, nam zagotavlja,
               da so izpolnjeni vsi pogoji. In še enkrat zagotavlja, bil je pa v bistvu iz tega
               postopka izključen. Poudaril je, da se je preverjal ugled in etičnost posameznih
               kandidatov…</p>
            </sp>
            <sp xml:id="SDT7-MK-nujna-16-2015-07-16.sp118">

               <speaker>PREDSEDNIK DR. MITJA HORVAT:</speaker>

               <p>Gospod Logar, vsi smo poslušali kaj je predstavnik Vlade povedal. Lepo prosim, ni
               namen tega, da ko predstavnik Vlade odgovori na dileme odprta vprašanja, ki so
               predmet točke, da potem na tej podlagi secirate vsako besedo samo zato, da
               razpravljate. Prosim povejte kaj je vaše stališče, kaj bi v zvezi s tem radi
               povedali, ni pa prav, da zdaj secirate vsako besedo, lepo prosim.</p>
            </sp>
            <sp xml:id="SDT7-MK-nujna-16-2015-07-16.sp119">

               <speaker>MAG. ANŽE LOGAR (PS SDS):</speaker>

               <p>Spoštovani predsednik, jaz vem, da se vam mudi.</p>
            </sp>
            <sp xml:id="SDT7-MK-nujna-16-2015-07-16.sp120">

               <speaker>PREDSEDNIK DR. MITJA HORVAT:</speaker>

               <p>Ne, nič se mi ne mudi. Gre samo zato, da malo spoštovanja … bi pa lahko imeli.</p>
            </sp>
            <sp xml:id="SDT7-MK-nujna-16-2015-07-16.sp121">

               <speaker>MAG. ANŽE LOGAR (PS SDS):</speaker>

               <p>Če se pa ne mudi vam zagotavljam, da boste hitreje zaključili to razpravo, če boste
               pustili poslance, da govorijo in opravljajo svojo primarno dolžnost zaradi katere so
               bili tudi izvoljeni v Državni zbor.</p>
            </sp>
            <sp xml:id="SDT7-MK-nujna-16-2015-07-16.sp122">

               <speaker>PREDSEDNIK DR. MITJA HORVAT:</speaker>

               <p>Ni šlo za to, da bi vas omejeval v razpravi, šlo je za to, da moram skrbeti za
               dostojanstvo tistih, ki jih povabimo v našo sredo. Hvala.</p>
            </sp>
            <sp xml:id="SDT7-MK-nujna-16-2015-07-16.sp123">

               <speaker>MAG. ANŽE LOGAR (PS SDS):</speaker>

               <p>No, glejte, predsednik, zdaj mi pa povejte s katerim stavkom, besedo ali stavčno
               zvezo sem žalil dostojanstvo gospoda Dragonje. S katerim stavkom, besedo ali stavčno
               zvezo?</p>
            </sp>
            <sp xml:id="SDT7-MK-nujna-16-2015-07-16.sp124">

               <speaker>PREDSEDNIK DR. MITJA HORVAT:</speaker>

               <p>Povedal sem vam, zaradi tega, ker secirate vsako besedo, ki jo je rekel in jo
               komentirate. Tako, da lepo prosim povejte svoje stališče, ne pa da odpirate razprave
               in secirate to kar je predstavnik Vlade povedal.</p>
            </sp>
            <sp xml:id="SDT7-MK-nujna-16-2015-07-16.sp125">

               <speaker>MAG. ANŽE LOGAR (PS SDS):</speaker>

               <p>Ampak, besede, ki so izrečene v tej sobi, ki so izrečene v parlamentarni dvorani, so
               verjetno besede, ki so uradno stališče bodisi državnega sekretarja, bodisi poslanca,
               bodisi nekoga drugega, ki predstavlja Vlado. In če se poslanci ne moremo razpravljati
               o besedah, ki so izrečene v parlamentarnih dvoranah oziroma sobah, potem pa se bojim,
               da imamo različne standarde oziroma različne poglede na demokracijo, saj na koncu
               koncev mi tu operiramo z besedami, ne s čem drugim. Ampak bom nadaljeval. Glejte,
               govorili smo o ugledu in etičnosti, to pa je bilo, kot je bilo rečeno, ugotovljeno na
               podlagi dokumentov, ki so jih predložili kandidati. Zdaj pa vsaj za enega kandidata
               vemo, da ni podal vseh dokumentov oziroma informacij o sebi. In če je izbor te
               komisije temeljil na dokumentih, ki so bili predloženi, to pomeni, da lahko
               vzpostavimo utemeljen dvom v verodostojnost vseh dokumentov, še posebej, ker smo
               ugotovili, da pri enem dokumentu oziroma pri enem kandidatu nimamo poslanci vseh
               podatkov, ki bi jih drugače morali imeti. Zdaj se pa spomnite pri enem podjetju v
               prodaji, ki bi v državni proračun prinesel 800 milijonov evrov, so bile uporabljene
               prikrite metode, nek minister je moral zaradi tega oditi, zdaj gre pa o premoženju,
               ki dosega 11 milijard evrov, se pa zanašamo na dokumente, ki jih predloži sam
               kandidat. In mi verjamemo, naj verjamemo in zaupamo temu kar je vsak posamezni
               kandidat o sebi predložil za funkcijo, ki je imanentnega pomena in ki bo ena od
               ključnih v naslednjih nekaj letih. Če ni s tem gospod Dragonja sprožil samo dodatnega
               dvoma v postopek imenovanja oziroma postopek predlaganja teh kandidatov, potem pa res
               ne razumem kakšni so tisti standardi na podlagi katerih ta vladna koalicija predlaga
               kandidate. Zatorej predlagam, prvič, da pride minister,  da podrobno razloži ta postopek, ker je bil
               očitno samo on, ne ostali koalicijski partnerji, samo on vključen v ta postopek
               imenovanja. In kot drugo, kar je že vodja Poslanske skupine SDS predlagal, da se ta
               dokumentacija, še posebej, ker je bila podlaga za izbor, ki je torej nepopolna,
               dopolni za vse kandidate in na podlagi tega potem opravimo razpravo in izbor.</p>
            </sp>
            <sp xml:id="SDT7-MK-nujna-16-2015-07-16.sp126">

               <speaker>PREDSEDNIK DR. MITJA HORVAT:</speaker>

               <p>Najlepša hvala.</p>
               <p>Na glasovanje dajem predlog, da se sejo prekine, da pride minister Mramor pojasnit
               podrobnosti v zvezi s postopkom. Glasujemo.</p>
               <p>Kdo je za? <stage>(5 članov.)</stage> Kdo je proti? <stage>(9 članov.)</stage></p>
               <p>Ugotavljam, da predlog ni sprejet.</p>
               <p>Gospod Tanko, izvolite.</p>
            </sp>
            <sp xml:id="SDT7-MK-nujna-16-2015-07-16.sp127">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>Mi v svojih razpravah, gospod Dragonja, nismo diskreditirali nobenega od kandidatov.
               Mi smo v svojih razpravah opozorili na pomisleke, ki so se pojavili v javnosti, in na
               pomanjkljive dokumente, ki so jih kandidati predložili tudi v Državni zbor. Te
               pomanjkljive dokumente imamo v Državnem zboru, in na osnovi tega, kar je bilo
               predloženo, so poslanci ugotovili, da določene stvari manjkajo v dosjejih nekaterih
               kandidatov. Vi ste dejali, da je komisija opravila delo na podlagi predloženih
               dokumentov. Pa sprašujem, ali je komisija preverila predložene dokumente? Ker bistvo
               izbirnega postopka ali pa postopka, v katerem smo zdajle mi, je to, da preverimo
               verodostojnost predložene dokumentacije. To je problem tistih, ki izbirajo. Že prej
               sem v uvodu povedal, že v prejšnji razpravi, da manjkajo nekatere stvari, ki so nujna
               obvezna sestavina izbirnih postopkov. In smo na vas tudi pisno osmega naslovili, da
               Vlada pripravi pregled, da predlagatelj pripravi pregled glede izpolnjevanja
               kriterijev posameznih kandidatov. Po osmih dnevih, ko nadaljujemo sejo, ugotavljam,
               da Vlada ni naredila nič, na tej dopolnitvi ni bilo narejenega nič. Skratka, mi smo
               še vedno v situaciji, ko smo v stanju, o katerem je govorila gospa Kustec Lipicer,
               Vladi bi morali zaupati. Izbirni komisiji, ki je izbrala kandidate, bi morali
               zaupati, brez da karkoli vprašamo. Brez da se preveri kakršenkoli podatek iz
               dokumentov, ki so predloženi v Državni zbor. Več kot sto strani je teh biografij za
               te kandidate in so tam pomanjkljivosti, ki jih ni ugotovila ne izbirna komisija in ki
               jih ni ugotovila niti Vlada. Tu smo jih ugotovili, ko smo pregledovali izpolnjevanje
               posameznih pogojev pri posameznih kandidatih in verodostojnost njihovih vlog oziroma
               dokumentov, s katerimi so se prijavili na razpis. In če se ugotovi, da pri nekem
               kandidatu ali pri več kandidatih ti podatki niso verodostojni, je najbrž naloga
               tistega, ki odloča, ta trenutek smo to mi, če so že vsi tisti pred nami naredili to
               sistemsko napako, da se pač zadeve dopolnijo. In to je bil korekten in dobronameren
               predlog.</p>
               <p>Druga stvar, gospod predsednik, na katero ni odgovorov, očitno se Vlada temu izogiba,
               so pa kolizije oziroma nasprotja interesov, ali kakorkoli bi temu rekel, pri
               nekaterih očitnih zadevah, ki so povezane s točno določenim projektom. Eden teh
               projektov je IEDC, Poslovna šola Bled.  Predlagatelj ustanovitve in direktor sta bila v
               tričlanski komisiji. Se pravi, dva od treh sta bila v neki komisiji. Pri čemer je
               ugotovljeno, da je eden od teh v Programskem svetu Foruma 21, to stoji na spletni
               strani. In pri čemer je ugotovljeno, da je eden izmed izbranih kandidatov povezan
               oziroma zaposlen pri članu Upravnega odbora Foruma 21. In mi smo v svojih razpravah
               zelo jasno postavili zahtevo, da se nam dostavi test integritete, kjer bi morebitne
               kolizije v taki verigi izključili. Pač, koalicija je to zavrnila. Kakorkoli, gospod
               predsednik, še vedno mislim, da Mandatno-volilna komisija brez tega ta hip ne more
               odločati, niso izpolnjeni pogoji, če hočemo sprejeti neko argumentirano, na popolne
               dokumente in popolne izjave oprto odločitev. To se lahko stori samo na slepo, tako da
               pozabiš na vse in edini kriterij za glasovanje je samo to, ali si član koalicije ali
               nisi.</p>
               <p>Jaz predlagam še enkrat, gospod predsednik, da nam pred odločanjem na
               Mandatno-volilni komisiji dostavite popolne CV-je predlaganih kandidatov in da nam
               predložite teste integritete za komisijo in teste izbranih kandidatov, ki jih je
               izbrala komisija in potem potrdila in predložila Vlada v nadaljnji postopek. Mislim,
               da te zahteve niso pretirane. So pa elementarni del postopkov, če se želijo
               odstraniti dvomi, ne sence dvomov, ampak dvomi v tem primeru, ker gre za zelo jasne
               zadeve, pri odločanju o sestavi oziroma o listi za Nadzorni svet Slovenskega
               državnega holdinga. Skratka, ne zahtevamo ničesar, kar bi bilo v nasprotju z
               napovedmi, s koalicijsko pogodbo, z zakonsko ureditvijo, to področje pokrivata vsaj
               dva zakona, to je Zakon o Slovenskem državnem holdingu in Zakon o integriteti in
               preprečevanju korupcije, in njenega zbira, ki bi bil povezan z izbirno komisijo in
               izborom, nimamo v tem primeru kot podlage za odločanje. Govorimo pa o premoženju, ki
               je ta hip približno 30 % večje od državnega proračuna. Mislim, da tako na lahko,
               tako, pravijo, <q>"na easy"</q> odločiti o stvari, ki je usodno povezana z usodo te države,
               se najbrž ne da, se tudi ne sme. In predlagam, da kot predsednik zagotovite dostavo
               popolnih podatkov, ki so povezani s to odločitvijo. Niti ene od zahtev, ki smo jih
               naslovili v tej razpravi, državni sekretar v svojem odgovoru ni izključil. Niti ene,
               ne glede Foruma 21, ne glede Poslovne šole Bled, ne glede izbora kandidatov in
               njihovih povezav z določenimi osebami, ki so v eni ali drugi instituciji. Niti ene.
               Torej, če je to tako, gre koalicija zavestno v neko odločitev, za katero vemo ta
               trenutek, da je problematična. Zavestno, zato ker v razpravi, v odgovoru državni
               sekretar Dragonja ni odpravil niti enega pomisleka, ki smo ga naslovili v tej
               razpravi danes v štirih urah do sedaj, pa še prejšnjič, mislim, da kakšno uro in
               tričetrt. In zdaj, če je temu tako, potem lahko samo zaključimo, da koalicija
               pravzaprav hoče sprejeti odločitev, ki je kontaminirana, ki kaže  na določene povezave, ki kaže na –
               in pravzaprav želi, da take povezave ostajajo nerazčiščene, in da se to pelje naprej.
               Ne vem, mislim, da kakšnega dosti drugačnega zaključka ta hip niti ni možno
               potegniti.</p>
               <p>Ne vem, zdaj, gospod Dragonja na vsako vprašanje, ki smo ga dali, lahko odgovorite.
               Poslovna šola Bled ima v taki ali drugačni povezavi dva od treh članov v izbirni
               komisiji – da ali ne? Izbirna komisija je izbrala – eden izmed teh članov izbirne
               komisije je član Programskega sveta Foruma 21 – da ali ne? Eden od izbranih
               kandidatov je zaposlen pri nekomu, ki je v Upravnem odboru Foruma 21 – da ali ne? Saj
               to so preproste stvari. In zdaj, če je temu tako, kot je razvidno iz teh stvari,
               potem je treba vedeti, ali so to kriteriji, da postaneš član oziroma nadzornik
               Slovenskega državnega holdinga ali ne. Ker očitno je tako, iz Zbora za republiko ni
               nobenega, prej so jih našteli, kateri so. To so pač ugledni družboslovci. To je to.
               In na to gospod Dragonja ni dal niti enega odgovora, kaj šele, da bi odstranil
               kakršenkoli pomislek. In to je velika pomanjkljivost, ne samo današnje razprave ali
               prejšnje razprave pri tej točki dnevnega reda, ampak na splošno pri obravnavi točk,
               ki jih predlaga ta Vlada, na splošno. Tisto, kaj bo po imenovanju tega nadzornega
               sveta, bomo videli, v njihovih smernicah in tako naprej. Mi govorimo zdaj o osebah,
               ki naj bi izpolnjevale kriterije in ki naj bi nekaj za to državo dobrega naredile. In
               o izpolnjevanju kriterijev. Ne vem, kakšni so razlogi, da se tako branite dopolnitve
               dokumentacije in dostave tistega, kar dodatno želimo, se pravi, testov integritete,
               za komisijo in za kandidate. Hvala lepa.</p>
            </sp>
            <sp xml:id="SDT7-MK-nujna-16-2015-07-16.sp128">

               <speaker>PREDSEDNIK DR. MITJA HORVAT:</speaker>

               <p>Preden nadaljujemo, naj vas obvestim, da na seji s pooblastilom namesto poslanca
               Branka Zormana sodeluje mag. Lilijana Kozlovič.</p>
               <p>Gospod Dragonja, izvolite, imate besedo.</p>
            </sp>
            <sp xml:id="SDT7-MK-nujna-16-2015-07-16.sp129">

               <speaker>METOD DRAGONJA:</speaker>

               <p>Hvala lepa, gospod predsednik.</p>
               <p>Ja, jaz sem poskušal odgovoriti oziroma povzeti stališče predlagatelja po svoji
               najboljši moči. Postopek, tako kot sem rekel, je vodila komisija, ki jo je minister
               za finance imenoval. Opisal sem delo komisije. Izrecno še enkrat poudarjam, da je
               komisija preverjala izpolnjevanje pogojev. Preverjala je to, da ni nasprotja
               interesov. Preverjala. In je preverila in je stališče, da vsi izpolnjujejo pogoje, da
               ni nasprotja interesov. Dodatni dvomi, ki so se pojavili potem, ko so bila imena
               kandidatov objavljena, je pa minister sam preverjal in je svoje ugotovitve tudi
               minister sam podal. Tako da kar se tiče tega, da ni z zadostno skrbnostjo komisija
               tega postopka peljala, te očitke zavračamo. In zdaj smo prišli v fazo, ne toliko, da
               se dvomi izražajo glede samih kandidatov, ampak da se diskreditira komisijo, kar je
               pač eden od možnih načinov.</p>
               <p>Zdaj, kakšne so povezave in ali more komisija izključevati povezave, kakršnekoli, kar
               se tiče kandidatov. Jaz bom komentiral samo, kar se tiče komisije. In bom še enkrat
               poudaril, pa sem že enkrat povedal, da sta dva od treh članov komisije povezana z
               IEDC Bled. Tudi če sta, ne vem, če ta element bi pravno vzdržal, če to kakorkoli
               diskvalificira delo komisije. Komisija je morala poleg izpolnjevanja teh pogojev, ki
               jih zakon predvideva, predvsem ocenjevati strokovne kompetence kandidatov. Strokovne
               kompetence, izkušnje in vse ostalo, kar tvori kompetenčni profil posameznih
               kandidatov in celotnega nadzornega sveta. In je to nalogo dobro opravila, to je
                   stališče
               ministrstva.</p>
               <p>Kako pa se ugotavlja izključevanje povezav, da ali ne, tudi tako se lahko vpraša,
               tega komisija ni ugotavljala. Jaz vam še enkrat poudarjam, da dr. Kraljič ni
               ustanovitelj Poslovne šole Bled. Ustanovitelj Centra Brdo, ki je predhodnik Poslovne
               šole Bled je bila Gospodarska zbornica Slovenije, kot kolektivni organ, jaz to
               zgodovino dobro poznam, sedaj so ustanovitelji Poslovne šole Bled različna podjetja,
               ne samo državna podjetja, večina ustanoviteljev te Poslovne šole Bled so podjetja v
               privatni lasti. In to je zelo ugledna institucija, mislim, da smo v Sloveniji lahko
               ponosni, da takšno institucijo imamo, da tako deluje, ko je angleška kraljica prišla
               v Slovenijo, so jo peljali na Poslovno šolo Bled. Mislim, da je to že dosti velika
               referenca o tem kakšno vlogo, ne samo v Sloveniji, ampak širše tudi pri graditvi
               kadrov in pri graditvi kompetenc v poslovnem svetu, tudi v širšem mednarodnem okolju
               ta institucija ima in tudi osebe, ki jo vodijo in ki so v veliki meri tudi z njenim
               poslanstvom identificirane, tako da jaz praktično, še enkrat poudarjam, da so bile
               vse te preverbe izvedene, da so dokumentirane, da so bile preverjene, da jih je
               preverjal minister. Komisija je poročala ministru, ker je tudi z zakonom predvideno,
               da komisija posreduje predlog ministru in mu ga je dodatno obrazložila. Minister se
               ni vtikal v delo komisije, je pustil, da je povsem suvereno delal, ko je bil predlog
               oblikovan, so prišli in so mu predstavili predlog in so ga utemeljili. Izključevanje
               povezav, pa ne vem, bodo pa lahko še pravniki v tem delu, če so kakršnikoli dvomi v
               tem delu, da kakršnakoli povezava lahko vpliva na integriteto ali pa na
               neizpolnjevanje pogojev, jih je pač treba dokazati. Samo indici na to, da neka
               povezava je lahko škodljiva, jaz mislim, da v tem delu niso zadostni.</p>
               <p>Hvala lepa.</p>
            </sp>
            <sp xml:id="SDT7-MK-nujna-16-2015-07-16.sp130">

               <speaker>PREDSEDNIK DR. MITJA HORVAT:</speaker>

               <p>Preden nadaljujemo, namesto poslanca dr. Dragana Matiča s pooblastilom na seji
               sodeluje poslanec Marko Ferluga.</p>
               <p>Jaz moram opozoriti na 40. člen, prvi odstavek zakona o SDH, vse člane nadzornega
               sveta imenuje Državni zbor na predlog vlade. Pomeni, nobenega smisla nima, da mi
               postajamo komisija, ki izbira kandidate, nobenega smisla nima, da prevzemamo
               funkcije, ki jih nimamo. Prav je bilo in prav je, da izrazimo svoje pomisleke,
               argumente za ali proti posameznemu sklepu, nevarno početje pa je, če bi želeli v
               pristojnost Mandatno-volilne komisije Državnega zbora uvesti vse nadzorne funkcije.
               Kajti imamo še druge pristojne organe v Republiki Sloveniji, ki bodo v zvezi z
               vsakršnim ravnanjem opravili delo v postopkih, kot so predvideni, na podlagah kot so
               predvideni. O dodatnih vprašanjih, ki ste jih predložili, smo že glasovali in
               predstavnik Vlade je odgovoril, tako da jaz verjamem, da smo predložili argumente,
               izčrpali našo razpravo in zato jo zaključujem. In prehajam na glasovanje. In pozor,
               nimamo samo enega sklepa. … <stage>/ oglašanje iz dvorane/</stage> Zaključil sem razpravo. Lepo
               prosim. Saj boste imeli še priložnost, da boste o tem istem povedali…</p>
            </sp>
            <sp xml:id="SDT7-MK-nujna-16-2015-07-16.sp131">

               <speaker>ANJA BAH ŽIBERT (PS SDS):</speaker>

               <p>…<stage>/ mikrofon ni vključen, slaba slišnost/</stage> Glejte, jaz mislim, da ne morete zaključiti
               razprave… <stage>/ nerazumljivo/</stage> …po katerem delu Poslovnika, mi zdaj prepovedujete
               razpravo…</p>
            </sp>
            <sp xml:id="SDT7-MK-nujna-16-2015-07-16.sp132">

               <speaker>PREDSEDNIK DR. MITJA HORVAT:</speaker>

               <p>Zato, ker ste se odločili, da se prijavite k besedi šele po tem, ko sem rekel, da
               zaključujem razpravo.</p>
            </sp>
            <sp xml:id="SDT7-MK-nujna-16-2015-07-16.sp133">

               <speaker>ANJA BAH ŽIBERT (PS SDS):</speaker>

               <p>…<stage>/ mikrofon ni vključen, slaba slišnost/</stage> Glejte, dobili smo te odgovore in bi samo
               pač rada…</p>
            </sp>
            <sp xml:id="SDT7-MK-nujna-16-2015-07-16.sp134">

               <speaker>PREDSEDNIK DR. MITJA HORVAT:</speaker>

               <p>…Ja, jaz…</p>
            </sp>
            <sp xml:id="SDT7-MK-nujna-16-2015-07-16.sp135">

               <speaker>ANJA BAH ŽIBERT (PS SDS):</speaker>

               <p>…<stage>/ mikrofon ni vključen, slaba slišnost/</stage> …nanje odgovorila oziroma…</p>
            </sp>
            <sp xml:id="SDT7-MK-nujna-16-2015-07-16.sp136">

               <speaker>PREDSEDNIK DR. MITJA HORVAT:</speaker>

               <p>…Jaz sem pa zaključil razpravo in prehajam na glasovanje.</p>
               <p>Mandatno-volilna komisija predlaga Državnemu zboru, da sprejme sklep o imenovanju
               članov nadzornega sveta državnega holdinga d.d., s katerim se člane nadzornega sveta
                   Slovenskega
               državnega holdinga d.d. imenujejo: Damjan Belič, Drago Ferfolja, Lidija Glavina,
               Duško Kos in Barbara Smolnikar.</p>
               <p>Obrazložitev v imenu poslanske ali osebnem? V svojem imenu, gospa Bah Žibert,
               izvolite.</p>
            </sp>
            <sp xml:id="SDT7-MK-nujna-16-2015-07-16.sp137">

               <speaker>ANJA BAH ŽIBERT (PS SDS):</speaker>

               <p>Hvala lepa, predsedujoči.</p>
               <p>Slišali smo veliko odgovorov oziroma poskusov odgovorov, da bi nas prepričali v to,
               da so kandidati, ne samo primerni, ampak da so prestali vse potrebne, tako zakonske
               preverbe, kot zahteve, kar se tiče KPK.</p>
               <p>Dejstvo je, da je najprej državni sekretar povedal, da je prepustil ta postopke
               oziroma prosil ministra, da ga prevzame on, v nadaljevanju pa je dajal odgovore, kot
               da je bil nenehno zraven. Tako, da tudi tukaj je zadeva več kot problematična. Prav
               tako je vodja Poslanske skupine, največje stranke, SMC v javnosti izjavila, da je bil
               v preteklosti glede SDH dvom in da je pri tem zelo pomembna preglednost, pomembno je,
               da posamezniki v tej instituciji delajo odgovorno, pregledno in da dosedanji niso
               bili vredni zaupanja državljanov in da gre lahko za preveč vmešavanja politike v
               gospodarstvo. Jaz se z veliko njenih besed strinjam, in zato pozivam, da se ne
               glasuje, ker nismo dobili odgovorov na dileme in spornosti, ki smo jih izpostavili,
               in so znane.</p>
               <p>In jaz pozivam v svojem imenu, čeprav ne smem, da le razmislimo o tem, da dobimo vsi
               skupaj odgovore, kajti zadeva ostaja v zraku.</p>
               <p>Hvala lepa.</p>
            </sp>
            <sp xml:id="SDT7-MK-nujna-16-2015-07-16.sp138">

               <speaker>PREDSEDNIK DR. MITJA HORVAT:</speaker>

               <p>Zato tudi ne bom reagiral, ker sva zdaj nekako rešila to zagato, ki sva jo imela
               prej.</p>
               <p>Še kakšna obrazložitev?</p>
               <p>Gospod Breznik, izvolite, imate besedo.</p>
            </sp>
            <sp xml:id="SDT7-MK-nujna-16-2015-07-16.sp139">

               <speaker>FRANC BREZNIK (PS SDS):</speaker>

               <p>Imel sem tri razprave, povedal sem vam, spoštovani kolegice in kolegi, kako deluje
               neko omrežje, o katerem bi mogoče kolega, ki je specialist s tega področja, ki je
               izstopil iz vaše poslanske skupine povedal kaj več, bolj strokovno, bolj poglobljeno.
               Nakazal sem kako deluje to, izven te škatle, ki se imenuje Slovenija, glasoval bom
               proti, ker nisem maloumski veleposestnik, napovedujem pa, prvič – maratonci tečejo
               častni krog Foruma 21 ponovno, vse svetovalne pogodbe, vsi tisti, ki jih imajo, se ne
               rabijo bati za njih, vsi tisti odvetniki v Ljubljani, ki svetujejo državnim
               podjetjem, do zdaj, preko fiktivnih pogodb, ne rabite se bati, vsa dobaviteljska
               veriga v teh podjetjih, ki dobavlja razne repromateriale po nekajkrat višjih cenah
               kot so na trgu, ne rabite se bati. Spoštovani davkoplačevalci, davkoplačevalke,
               primite se za denarnico, maratonci Foruma 21 tečejo ponovno krog, zaradi tega bom sam
               proti.</p>
               <p>Hvala lepa.</p>
            </sp>
            <sp xml:id="SDT7-MK-nujna-16-2015-07-16.sp140">

               <speaker>PREDSEDNIK DR. MITJA HORVAT:</speaker>

               <p>Začenjamo z glasovanjem. Glasovanje poteka. Zaključujem glasovanje.</p>
               <p>Kdo je za? <stage>(10 članov.)</stage> Je kdo proti? <stage>(5 članov.)</stage></p>
               <p>Ugotavljam, da je sklep sprejet.</p>
               <p>Samo trenutek potrpljenja še, lepo prosim. Glede na to, da je jutri izredna seja
               Državnega zbora, predlagam, da odločimo o predlogu Državnemu zboru za razširitev
               dnevnega reda 16. izredne seje s točko A.1 – predlog za imenovanje članov nadzornega
               sveta Slovenskega državnega holdinga d.d., EPA 647-VII. Na glasovanje torej dajem
               naslednji predlog sklepa: Mandatno-volilna komisija v skladu s šestim in sedmim
               odstavkom 64 . člena Poslovnika Državnega zbora predlaga razširitev dnevnega reda 16
               . izredne seje Državnega zbora s točko A.1 – predlog za imenovanje članov nadzornega
               sveta Slovenskega državnega holdinga d.d., EPA 647-VII. Želi kdo obrazložitev glasu,
               če ne, pričenjam z glasovanjem. Glasovanje poteka. Zaključujem glasovanje.</p>
               <p>Kdo je za? <stage>(10 članov.)</stage> Je kdo proti? <stage>(5 članov.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda in s tem tudi  16. nujno sejo Mandatno-volilne komisije.</p>
               <p>Vsem prisotnim se zahvaljujem za sodelovanje in želim obilo uspeha pri nadaljnjem
                  delu. <stage type="time">Seja se je končala 16. julija 2015 ob 13.20.</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZEU-nujna-12-2015-04-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">5F9DFE46C82A9BFCC1257E280023C74F</idno>
               <idno type="custom" subtype="day">D0C14D6C6C105A2FC1257E3B002B4D30</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=D0C14D6C6C105A2FC1257E3B002B4D30</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZEU-nujna-12-2015-04-17.OZZEU" n="12">
               <name>nujna seja</name>
               <date when="2015-04-17"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZEU-nujna-12-2015-04-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZEU-nujna-12-2015-04-17.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">12. nujna seja</stage>
            <stage type="date">(17. april 2015)</stage>
            <stage type="chairman">Sejo je vodil Kamal Izidor Shaker, predsednik Odbora za zadeve Evropske
            unije.</stage>
            <stage type="time">Seja se je začela ob 11.32. </stage>
            


            <sp xml:id="SDT7-OZZEU-nujna-12-2015-04-17.sp1">

               <speaker>PREDSEDNIK KAMAL IZIDOR SHAKER:</speaker>

               <p>Spoštovane kolegice, spoštovani kolegi, začenjam 12. nujno sejo Odbora za zadeve
               Evropske unije.</p>
               <p>Obveščam vas, da imam nekaj pooblastil, in sicer: Vojko Šergan bo nadomeščal mag.
               Branislav Rajić, mag. Bojana Kranjca bo nadomeščala Ksenija Korenjak Kramar in pa
               gospo Andrejo Potočnik bo nadomeščal gospod Marko Ferluga. Še eno pooblastilo. Gospo
               podpredsednico odbora Marinko Levičar bo nadomeščal gospod Ivan Hršak in pa mag. Jano
               Jenko bo nadomeščal gospod Franc Jurša.</p>
               <p>Obveščam vas, da so na sejo povabljeni predstavniki vlade ter poslanci Evropskega
               parlamenta in Republike Slovenije. Še enkrat prav lepo pozdravljeni.</p>
               <p>Prehajam na določitev dnevnega reda seje odbora. S sklicem ste ga tudi prejeli in ker
               v poslovniškem roku nisem prejel predlogov za njegovo spremembo je določen takšen
               dnevni red seje kot ste ga prejeli s sklicem.</p>
               <p>Sumim, da prihaja še eno pooblastilo. Dober dan. Gospoda mag. Anžeta Logarja bo na
               tej seji nadomeščala gospa Anja Bah Žibert.</p>
               <p>Prehajamo na <title>1. TOČKO DNEVNEGA REDA – OSNUTEK NACIONALNEGA REFORMNEGA PROGRAMA
                  2015-2016.</title> Gradivo k tej točki smo prejeli od vlade 15. 4. 2015 in je
               objavljeno na spletni strani Državnega zbora. Med nami lepo pozdravljam gospoda
               Metoda Dragonjo, državnega sekretarja na Ministrstvu za finance in ga prav lepo
               prosim, da nam osnutek nacionalnega reformnega programa tudi predstavi. Izvolite.</p>
            </sp>
            <sp xml:id="SDT7-OZZEU-nujna-12-2015-04-17.sp2">

               <speaker>METOD DRAGONJA:</speaker>

               <p>Hvala lepa gospod predsednik. Spoštovane poslanke in poslanci, spoštovani ostali
               prisotni!</p>
               <p>Vlada Republike Slovenije se je odločila, da posreduje delovnim telesom Državnega
               zbora osnutek oziroma predlog nacionalnega reformnega programa za obdobje 2015-2016.
               Ta dokument podaja osnovne usmeritve in cilje ekonomske politike, ki izhajajo iz
               strategije EU 2020 in hkrati upoštevajo pravila pri oblikovanju ekonomske politike,
               predvsem pa politike javnih financ in širšega makroekonomskega ravnotežja v skladu z
               pravili Evropske unije.
               Glavni cilji, ki jih zasledujemo s tem dokumentom in ki ga želimo danes predstaviti
               so spodbujanje gospodarske rasti, in drugi najpomembnejši cilj, javnofinančna
               konsolidacija. Za doseganje te dolgoročne gospodarske rasti so posebni poudarki dani
               ustvarjanju delovnih mest, saj si je Slovenija začrtala ukrepe na tem področju, da bi
               povečala produktivnost in učinkovitost in zagotovila primerno raven socialne
               vključenosti in pravičnosti. Tako usmeritve kot ukrepi v največji možni meri
               upoštevajo naloge in zaveze iz veljavnih nacionalnih dokumentov.</p>
               <p>Če bi pogledali vsebino dokumenta, ki ste ga prejeli, to je sicer drugi osnutek, ki
               nosi datum 13. 4. V prvem poglavju določa prioritetne ukrepe ekonomske politike za
               naslednji dve leti, potem v naslednjem poglavju pa vsebuje ukrepe za doseganje
               specifičnih priporočil Evropske komisije. V zadnjem poglavju pa ključne izzive in
               glavne cilje pri doseganju strategije EU 2020. Kot je bilo že rečeno je prva
               prioriteta spodbujanje naložb. Iz tega področja bodo izvedeni ukrepi za spodbujanje
               izvozne konkurenčnosti podjetij za razvoj malih in srednjih podjetij, za razvoj
               finančnih instrumentov, izboljšanja posojilnih pogojev ter ukrepi za privabljanje
               zasebnih vlagateljev. Načrtujemo investicije z multiplikativnimi učinki kar bi v
               največji možni meri spodbujalo gospodarsko rast.</p>
               <p>Druga prioriteta so strukturne spremembe. Velika pozornost bo namenjena izboljšanju
               poslovnega okolja z zmanjšanjem administrativnih ovir, predvsem na področju davkov in
               prostorskega načrtovanja ter umeščanja v prostor. Načrtovane so tudi aktivnosti v
               smeri premišljene deregulacije poklicev in dejavnosti. Pripravljene bodo spremembe o
               zdravstvenem sistemu, sočasno pa bo urejena dolgotrajna oskrba. Načrtovani so ukrepi
               za boj proti korupciji, davčnim utajam ter ukrepi na področju zaposlovanja in
               nenazadnje krepitev učinkovitosti delovanja pravosodnega sistema s spremembo
               zakonodaje s tega področja.</p>
               <p>Tretji ključni cilj je fiskalna odgovornost. Slovenija je od leta 2009 kot vemo v
               postopku čezmernega primanjkljaja kar pomeni, da mora voditi fiskalno politiko tako,
               da bo zagotovila trajno in vzdržno znižanje primanjkljaja sektorja države pod 3 %
               GDP. Čeprav se kratkoročno izboljšanje večinoma glavnih makroekonomskih kazalcev že
               odraža se pričakuje, da bo gospodarska rast v letu 2015 nižja kot je bila v letu
               2014. Tako da bo potrebno vložiti velike napore, da bomo v letu 2015 za pol odstotne
               točke znižali javnofinančni primanjkljaj in bili pod 2,5 % primanjkljaja merjeno v
               BDP. Slovenija mora doseči izravnan strukturni saldo do leta 2020.</p>
               <p>Če bi pogledali potem še drugo poglavje. V drugem poglavju imamo v glavnem ukrepe, ki
               so vezani na izvajanje specifičnih priporočil, ki jih je v zadnjem semestru Evropska
               komisija podala Sloveniji. Prvi specifični ukrep so navedeni ukrepi za odpravo
               čezmernega primanjkljaja in stabilizacijo javnega dolga. Potem aktivnosti za
               doseganje drugega priporočila so na področju dolgoročne vzdržnosti javnih financ in
               obvladovanje stroškov staranja. Tretje priporočilo in ukrepi so na segmentu trga
               dela. Četrto področje so banke in bančni sistem. Peto specifično priporočilo in ukrepi se nanašajo na
               nadaljevanje ukrepov s področja upravljanja državnega premoženja. Šesti ukrep in
               priporočilo prestrukturiranje in razdolževanje podjetij. Sedmi ukrep zmanjšanje
               poslovnih oziroma administrativnih ovir. In osmi ukrep so ukrepi za boj proti
               korupciji.</p>
               <p>V tretjem delu NRP so opredeljeni ukrepi za doseganje ciljev EU 2020 in sicer s
               področja spodbujanja zaposlovanja, krepitve vlaganj v raziskave in razvoj
               izobraževanja, zmanjševanje revščine ter podnebnih in okoljskih ciljev kot so
               zmanjšanje CO2 emisij, obnovljivi viri energije in energetska učinkovitost.</p>
               <p>S to kratko predstavitvijo predvsem želimo pridobiti mnenja delovnih teles Državnega
               zbora, ki jih bo vlada upoštevala v končni redakciji teksta besedila. Tekst mora biti
               usklajen tekom naslednjega tedna. Vlada ga bo obravnavala na seji 29. 4., 30. 4. Pa
               mora dokument predati Evropski komisiji. Kot vzporeden dokument se pripravlja tudi
               program stabilnosti za leto 2015, ki bo pa že bolj natančno opredelil ukrepe,
               predvsem z vidika vzdržnosti javnih financ. Ta dokument je vlada včeraj že
               obravnavala na seji, vendar na njem še ni tak napredek, da bi ga lahko predstavili.
               Na njem dela še delovna skupina v okviru vlade tako da prosimo, če bi danes lahko
               opravil o NRP, podobno kot so ga nekatera druga zainteresirana delovna telesa včeraj
               in tekom današnjega dne. Hvala lepa.</p>
            </sp>
            <sp xml:id="SDT7-OZZEU-nujna-12-2015-04-17.sp3">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala spoštovani državni sekretar.</p>
               <p>Predno odprem razpravo vas obveščam, da gospod Luko Mesca na tej seji nadomešča
               gospod Miha Kordiš. </p>
               <p>Zdaj pa odpiram razpravo poslank in poslancev. Želi kdo razpravljati? Gospod Horvat
               izvolite.</p>
            </sp>
            <sp xml:id="SDT7-OZZEU-nujna-12-2015-04-17.sp4">

               <speaker>JOŽEF HORVAT (PS NSi):</speaker>

               <p>Hvala gospod predsednik. Spoštovane kolegice in kolegi, spoštovani gospod državni
               sekretar s sodelavko!</p>
               <p>Moja razprava bo zelo kratka. To kar ste povedali gospod Dragonja na koncu, da
               pravzaprav pričakujete tudi od poslancev neke sugestije, neke pobude, ki bi jih bilo
               dobro vključiti v ta dokument, se bom osredotočil predvsem na to. Sicer pa sem že
               včeraj stališče Poslanske skupine Nove Slovenije do tega dokumenta dokaj obširno tudi
               razložil.</p>
               <p>Gre za to, ko berem ta dokument, predvsem poglavje 3, na 22 strani, Napredek pri
               doseganju glavnih ciljev strategije Evropa 2020. Vsi vemo, da je ena od ključnih
               strategij tudi digitalna agenda za Evropo. Jaz veliko o tem govorim, ampak hvala
               bogu, nekaj se na tem področju dogaja, žal pa ne v tem dokumentu. Če greste gledati
               spletno stran Ministrstva za izobraževanje, znanost in šport boste videli objavljene
               osnutke treh novih strateških dokumentov, eno je strategija razvoja informacijske
               družbe do leta 2020, potem drugi dokument načrt razvoja širokopasovnih omrežij
               naslednje generacije do leta 2020 in nacionalna strategija kibernetske varnosti je
               zelo pomemben dokument. Mi bi pričakovali, da bo tudi ta dokument, ki zajema dve
               ključni leti te vlade, zakaj govorim o ključnih letih? Zato, ker glejte, leto 2017 bo
               leto pred volitvami, če bo vse tako kot bi moralo biti in leto 2018 bo leto volitev.
               In vsi vemo, da čas pred volitvami je racionalni čas in enostavno ni možno izpeljati
               nekih reform oziroma sprememb. Zato bi želel, da se v ta dokument vključi tudi to
               poglavje, se pravi implementacija digitalne agende za Evropo v Sloveniji. Jaz sem
               prepričan, da Slovenija najbrž te implementaciji digitalne agende ne nasprotuje
               zaradi  dejstev o
               katerih smo govorili na prejšnji skupni seji Odbora za zunanjo politiko in Odbora za
               zadeve Evropske unije ko smo ugotavljali tudi s pomočjo Evropskega računskega
               sodišča, da seveda E poslovanje in E trgovina dejansko prinašata izpad davčnih
               prihodkov, predvsem iz naslova DDV. Če ne bomo zadostne pozornosti posvetili prav
               digitalni Sloveniji, potem se nam slabo piše. Morda se zdi kot kakšna floskula ampak
               trdim, da tisti, ki ne bo digitalen, tistega ne bo. Tistega preprosto ne bo.
               Digitalno infrastrukturo in digitalno poslovanje lahko razumemo v današnjem času na
               začetku tretjega tisočletja kot pridobitev kot jo je prinesla elektrifikacija
               slovenskega podeželja v petdesetih letih prejšnjega stoletja. Dokler ne bomo razumeli
               pomembnosti tega segmenta, do takrat ne bo tudi kakšnega posebnega razvojnega
               napredka.</p>
               <p>Morda bi se… tu jaz seveda ne pričakujem kakšnih odgovorov s strani državnega
               sekretarja, seveda jih bom z veseljem poslušal. Govora je tudi o spremembi
               zakonodaje, ki bi naj prispevala k izboljšanju našega pravosodnega sistema, ki na
               mnogih lestvicah merjenja učinkovitosti dobiva slabe ocene. Pričakuje se, da bi se
               naj vzpostavil tako imenovani pravosodni supervizor, ki bi po mojem razumevanju bil
               na razpolago seveda vsem državljankam in državljanom in če je res temu tako potem bi
               pričakoval tudi nekakšen časovni okvir, kako bo to delovalo in kdaj bo to zaživelo.
               To mislim, da bi bilo zelo, zelo pomembno.</p>
               <p>Seveda veliko drugih stvari pa sem povedal včeraj na Odboru za finance in danes ne
               bom ponavljal. Hvala za pozornost.</p>
            </sp>
            <sp xml:id="SDT7-OZZEU-nujna-12-2015-04-17.sp5">

               <speaker>PREDSEDNIK KAMAL IZIDOR SHAKER:</speaker>

               <p>Tudi vam najlepša hvala.</p>
               <p>Razprava je odprta. Gospod Ferluga želite besedo? Izvolite.</p>
            </sp>
            <sp xml:id="SDT7-OZZEU-nujna-12-2015-04-17.sp6">

               <speaker>MARKO FERLUGA (PS SMC):</speaker>

               <p>Hvala lepa za besedo.</p>
               <p>Jaz bi glede tega, kakor je že omenil gospod Horvat, povedano že v kar parih odborih
               do sedaj, tako da tudi jaz se ne bom ponavljal kar sem v prehodnih odborih
               govoril.</p>
               <p>Bi pa rad samo tole dodal, da je izredno pomemben vidik, ki ga mogoče marsikdo
               spregleda, tale okvir in nabor projektov, ki je bil poslan Evropski uniji in ki so po
               mojem precej pomembni iz vidika krepitve gospodarske rasti. Je pa res veliko
               vprašanje tega Juncerjevega načrta koliko je to realno, da se bo realiziralo teh 300
               milijard in tega, je pa za Slovenijo skoraj 10 milijard investicij in če bi, bog daj,
               da bi, vsaj 2 projekta od teh 22 bila realizirana na podlagi tega, bi za Slovenijo to
               zelo veliko pomenilo v smislu razvoja.</p>
               <p>Jaz ta osnutek nacionalnega reformnega programa gledam kot neko vizijo dela te vlade
               in vsak, ki si je imel priložnost pogledati tudi prehodne, ima vsaka vlada neko svojo
               pot in svoje prioritete tako da kar se teh stvari tiče je pač na vladah, da nekako
               vidijo svojo vizijo, kam bi šle. Stvari se da in kritizirati in debatirati o njih,
               mislim pa, da je vseeno potrebno gledati v neki pozitivni luči, da se to začne v neko
               smer vleči. Tukaj bi edino kar bi iz mojega vidika pozval, da bi se ti nacionalni
               programi nekako vezali eden na drugega, ne pa nekako imeli vsak svojo pot in potem
               res ni nobenega <stage>/ nerazumljivo/</stage>, ki bi bil pomemben za to, da gre  Slovenija v pravo smer.</p>
               <p>Drugače pa, saj pravim, tu je veliko točk in za ta kratek čas, če se bo dalo to
               realizirati, bo to zelo spodbudno. Jaz sem bolj tako pesimističen v tem pogledu in
               pravim, da če bo vsaj polovica teh stvari nekako realizirana, bo že veliko za
               Slovenijo. Hvala.</p>
            </sp>
            <sp xml:id="SDT7-OZZEU-nujna-12-2015-04-17.sp7">

               <speaker>PREDSEDNIK KAMAL IZIDOR SHAKER:</speaker>

               <p>Hvala tudi vam.</p>
               <p>Razprava je odprta. Ne vidim več želje po razpravi tak oda kar dajem besedo državnemu
               sekretarju. Izvolite.</p>
            </sp>
            <sp xml:id="SDT7-OZZEU-nujna-12-2015-04-17.sp8">

               <speaker>METOD DRAGONJA:</speaker>

               <p>Hvala lepa.</p>
               <p>Najprej kar se tiče predlogov gospoda Horvata. To smo že včeraj tudi na Odboru za
               finance in monetarno politiko si zapisali in bomo vsekakor aktivnosti na segmentu
               digitalne agende temeljito pogledali še s kolegi iz pristojnega resorja in jih bomo
               vključili v bolj razširjeni obliki tako da hvala za to pobudo.</p>
               <p>Enako kar se tiče izboljšav na področju pravosodja. Roka glede revizorja vam ne morem
               povedati, bomo pa se pozanimali pri kolegih, Ministrstvu za pravosodje in če bo le
               možno bomo konkretizirali tudi to v samem NRP.</p>
               <p>Kar pa se tiče predlogov gospoda Ferluge bi pa kar se tiče tega dodatka, ki je s tem
               naborom projektov, ki jih je Slovenija identificirala za Junckerjev program povedal,
               da nekateri projekti so v bolj taki še načelni fazi, so bolj v idejni fazi, nekateri
               projekti so pa praktično pripravljeni za realizacijo. Na to se najbolj vidi v tem
               delu, če primerjate prvo in drugo kolono s številkami. Tam kjer je druga kolona enaka
               tej prvi koloni pomeni, da so projekti do take faze že pripravljeni, da bodo lahko
               realizirani v obdobju 2015-2017. Če pa je predvidena poraba v tem obdobju relativno
               majhna glede na svojo predračunsko vrednost pa pomeni, da so projekti še v
               pripravljalni fazi in da se predvsem pokriva ali da je predvidena poraba na projektni
               dokumentaciji in na pripravljalnih delih. Lahko rečemo, da na primer iz nabora teh
               projektov so projekti tudi večjo težo dobili, ti, ki pokrivajo čezmejne projekte in
               sodelovanje s sosednjimi državami. Tukaj na primer če pogledamo na področju
               energetike, ta daljnovod Cirkovce – Pince pomeni povezavo na visoki napetosti
               direktno z Madžarsko. Za ta projekt so praktično sredstva zagotovljena. Nosilec je
               določen, je Eles in ta projekt praktično prehaja v realizacijo.</p>
               <p>Kar se tiče teh plinovodov je to zdaj alternativa južnemu toku. Bazirajo pa na
               napredku projekta utekočinjenega zemeljskega plina na Krku. Tukaj se vidi, da
               pravzaprav ni predvidena še velika poraba, da pa Slovenija v tej aktivnosti za
               izboljšanje oskrbe in za potem plinovodne povezave proti severu in vzhodu se bo
               vključila, odvisno od napredka glede te alternativne oskrbe z energijo.
               Hidroelektrarne na spodnji Savi se že gradijo, na srednji Savi pa je tukaj predvidena
               relativno majhna poraba glede na to, da projekti še niso do take mere pripravljeni do
               2017, da bi lahko šli v realizacijo na primer. Potem, če bi šli tako naprej projekti,
               saj boste lahko videli, železniške projekte smo spakirali tukaj v en sklop, ne samo
               drugi tir ampak tudi modernizacija teh notranjih ključnih arterij železniških. Tukaj
               se že dogaja. Vemo kako je s to prijavo v program CEF kar se tiče drugega tira. Tudi
               določene širitve v Luki Koper potekajo z odobrenim delnim financiranjem že iz
               Evropske investicijske banke in tako naprej. Je pa nekaj projektov oziroma idej, ki
               so pa še bolj v taki fazi, kjer projekti se šele strukturirajo in bodo kandidirali
               lahko na inštrumentih, ki bodo  na voljo v okviru tega evropskega sklada za strateške projekte, bodisi
               pa tudi v drugih programih, posebej ti, ki se nanašajo na znanost in tehnologijo.
               Lahko, da je tukaj tudi sicer delno prikrivanje s kohezijskimi programi ampak ker je
               ta Juncerjeva iniciativa pravzaprav dodatna oziroma ne bi se smela, ne znižuje obseg
               aktivnosti v kohezijskih programih je to pravzaprav bilo tudi iz tega vidika
               pripravljeno in se na tem dela, da zagotovimo tudi možnost kvalifikacije teh
               projektov, ne samo v infrastrukturnih segmentih ampak tudi v drugih podjetniških,
               inovativnih, zdravja, tudi druge dejavnosti in iz tega vidika sem povedal, da posebej
               v infrastrukturi so določeni projekti že praktično ne samo v pripravi, ali so
               praktično zreli za vstop v realizacijo ali pa se posamezne začetne faze že izvajajo.
               Medtem ko bo pa treba preostale projekte še za to pripraviti. Moram reči, da bi bil
               bolj pesimist, jaz mislim, da bi Slovenija morala imeti ambicijo, da bi v tem zdaj
               dvoletnem obdobju, vsaj polovico teh projektov, ki so na tej listi pripeljala do te
               faze, bodisi da so že realizirani ali pa da je dokumentacija za začetek realizacije
               teh projektov že do te mere pripravljena, da omogoča potem kvalifikacijo za sredstva
               v okviru evropskih programov in da omogoča potem tudi že pristop k realizaciji
               projektov.</p>
            </sp>
            <sp xml:id="SDT7-OZZEU-nujna-12-2015-04-17.sp9">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Gospa Bah Žibert izvolite.</p>
            </sp>
            <sp xml:id="SDT7-OZZEU-nujna-12-2015-04-17.sp10">

               <speaker>ANJA BAH ŽIBERT (PS SDS):</speaker>

               <p> Hvala lepa za besedo.</p>
               <p>Eno vprašanje bi imela povezano s prenovo sistema javnega naročanja. Že v tem osnutku
               je videti, da ste posamezne ukrepe sprejeli, nekateri naj bi veljali od 1. 2. Gre za
               tako imenovano E dražbo. Zanima me ali ta sistem že deluje. So že kakšni učinki
               oziroma dobro je vedeti, glede na to, da nekatere stvari se še napovedujejo, ta
               zadeva bi pa zdaj nekako že dva meseca morala veljati in me zanima kako te stvari
               potekajo, ker se mi zdi, da pač seveda zapisano je lahko dobro, zanima me pa tudi
               sama praksa. Hvala.</p>
            </sp>
            <sp xml:id="SDT7-OZZEU-nujna-12-2015-04-17.sp11">

               <speaker>PREDSEDNIK KAMAL IZIDOR SHAKER:</speaker>

               <p>Hvala tudi vam.</p>
               <p>Pobiram še zadnji krog prijav za razpravo. Izvolite gospod državni sekretar.</p>
            </sp>
            <sp xml:id="SDT7-OZZEU-nujna-12-2015-04-17.sp12">

               <speaker>METOD DRAGONJA:</speaker>

               <p>Hvala lepa.</p>
               <p>Področje javnih naročil je iz Ministrstva za finance po novi organizaciji vlade
               prešlo na Ministrstvo za javno upravo, vendar še v obdobju ko je bil sektor pod
               okriljem Ministrstva za finance so bili prvi elektronski razpisi z akcijami že
               izvedeni, že v mesecu decembru. Kakšen je obseg tega vam ne morem povedati, bomo pa
               prosili kolege, da pripravijo statusno poročilo pa bomo poslali, ampak tako. Pilotni
               projekti pa so že izvedeni.</p>
            </sp>
            <sp xml:id="SDT7-OZZEU-nujna-12-2015-04-17.sp13">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Ker ne vidim več želje po razpravi to tudi zaključujem. Prehajamo na glasovanje o
               naslednjem sklepu: Odbor za zadeve Evropske unije se je seznanil z osnutkom
               nacionalnega reformnega programa 2015-2016. Odbor predlaga vladi naj prouči predloge
               in pripombe iz razprave na seji odbora in na njihovi podlagi oblikuje končno besedilo
               nacionalnega reformnega programa 2015-2016.</p>
               <p>Je kakšna obrazložitev glasu? Gospod Pogačnik izvolite.</p>
            </sp>
            <sp xml:id="SDT7-OZZEU-nujna-12-2015-04-17.sp14">

               <speaker>MAG. MARKO POGAČNIK (PS SDS):</speaker>

               <p>Spoštovani predsednik hvala za dano besedo.</p>
               <p>Jaz imam tukaj svoje mnenje glede tega nacionalnega reformnega programa, nekaj je
               bilo že včeraj povedano na Odboru za finance in monetarno politiko in res po eni
               strani ne razumem vlade Mira Cerarja, da pač vztraja na tem, da se ta nacionalni
               reformni program zdaj seznanja, bi rekel posiljujejo vse odbore z seznanitvijo tega
               programa. Mislim, da tudi čas državnega sekretarja bi bil lahko boljše namenjen, da
               ga obremenjujemo danes skozi celi petek. Nacionalni reformni program je napisan, ne
               vem, verjetno na nivoju neke seminarske naloge, kjer ni konkretnih ciljev, ni nobenih
               drugih zadev. Včeraj določeni predlogi, ki sem jih dal na odboru niso bili sprejeti.
               Vsi vemo, da tukaj notri  vlada mora to poslati 30. 4. v Bruselj. Vlada naj bi pač dokončni ta
               program potrjevala na seji vlade 29. 4., tako je bilo včeraj razbrati iz besed
               spoštovanega državnega sekretarja in vsekakor, da bi mogoče tudi ta odbor se zavzel
               za to zadevo, da pred dokončno obravnavo na vladi, vsaj Odbor za finance in monetarno
               politiko še enkrat obravnava ta reformni program in da se ve katere pripombe in
               katere predloge je vlada Mira Cerarja obravnavala in kakšen je efekt teh predstavitev
               na teh odborih, kajti jaz sem mnenja, da ne, da je to zapravljanje časa in da bi bilo
               mogoče bolj smiselno, da bi vlada sklicala izredno sejo Državnega zbora, predstavila
               nacionalni reformni program in bi lahko poslanske skupine in posamezniki dali te
               pripombe. Zdaj nas pa vi z odbori obremenjujete non stop in v pošti sem dobil gor 7
               teh programov, zato ker sem član tega. In ne stroškovnik, ne nič ne znate razdeliti.
               Obravnavamo pa drugi osnutek. Zakaj nismo še prvega? In koliko osnutkov bo še
               pripravljenih do 29. 4 oziroma do 30. 4.? Samo ta predlog, da bi bil tudi to stališče
               odbora, da predlaga Vladi Republike Slovenije, da pred odločitvijo oziroma sprejemom
               na seji vlade z dokončno verzijo obravnava saj Odbor za finance in monetarno
               politiko. Hvala.</p>
            </sp>
            <sp xml:id="SDT7-OZZEU-nujna-12-2015-04-17.sp15">

               <speaker>PREDSEDNIK KAMAL IZIDOR SHAKER:</speaker>

               <p>Smo pri obrazložitvi glasu. Drugače nimam težav s tem, da bi Odbor za finance in
               monetarno politiko še enkrat obravnaval zadnjo verzijo tega poročila. Moramo pa
               vedeti, da je drug teden zasedanje Državnega zbora in bo to sejo verjetno zelo težko
               speljati. Bi pa morda kot predsednik odbora apeliral na državnega sekretarja, da se
               potrudi oziroma prouči možnosti za izpeljavo take seje, če bi bilo to mogoče.</p>
               <p>Gospod Božič ima obrazložitev glasu. Izvolite.</p>
            </sp>
            <sp xml:id="SDT7-OZZEU-nujna-12-2015-04-17.sp16">

               <speaker>TILEN BOŽIČ (PS SMC):</speaker>

               <p> Mislim, da imam bolj postopkovno v tem konkretnem primeru zaradi tega, ker je bil
               tam podan nek predlog. Jaz kot član Odbora za finance oziroma podpredsednik sem bil
               tam tudi prisoten in se dejansko moram ne strinjati s tem predlogom. Zakaj? Iz več
               razlogov. Razprava v tem Državnem zboru na raznih odborih je namenjena predvsem temu,
               da podamo svoja mišljenja in predloge kako bi lahko ta dokument v fazi izdelave
               izboljšali. Mislim, da je to en pristop SMC, ki je bil že večkrat pozdravljen kot
               nekaj primernega, da se takrat ko se dela take dokumente obrnemo tako na širšo
               javnost, se pravi vlada, na širšo javnost in Državni zbor, da podajo svoja mišljenja
               in da gre dejansko ta dokument Evropski komisiji v najboljši možni obliki. Seveda pa
               tukaj velja tudi izpostaviti, da je dokument v izključni pristojnosti in nenazadnje
               odgovornosti vlade, da se pripravi in pošlje naprej in tega dokumenta ne potrjuje
               Državni zbor. Zaradi tega sem naklonjen temu, da se v tej fazi kot je trenutno, glede
               tega izrekamo, ne vidim pa nobene dodatne vrednosti, da bi na vrat na nos potem ko
               mora 30. to vlada poslati na komisijo, morda dan prej, se do tega ponovno
               opredeljeval ta Državni zbor, ker je verjetnost, da bi kakorkoli na to vplivali
               izjemno majhna in naj ponovim, da je ta priložnost po mojem mnenju dana že v tej
               fazi. In v kolikor bi bil ta interes, da se pa to na tak način zapelje tudi na Odboru
               za finance dovolj velik, potem ne bi ostali na seji samo pozicija ampak bi do konca
               te seje vztrajali tudi kolegi s tem predlogom. Hvala.</p>
            </sp>
            <sp xml:id="SDT7-OZZEU-nujna-12-2015-04-17.sp17">

               <speaker>PREDSEDNIK KAMAL IZIDOR SHAKER:</speaker>

               <p>Repliko ima… Postopkovno. Postopkovno gospod Pogačnik. Izvolite.</p>
            </sp>
            <sp xml:id="SDT7-OZZEU-nujna-12-2015-04-17.sp18">

               <speaker>MAG. MARKO POGAČNIK (PS SDS):</speaker>

               <p>Spoštovani predsednik hvala za dano besedo. </p>
               <p>Mnenje kolega Božiča jaz ne morem spreminjati, mislim pa, da je bilo predvsem na
               koncu nekorektno dan. Mi smo tudi včeraj v okviru Poslanske skupine SDS povedali na
               začetku, da bomo glasovali proti širitvi predlogu dnevnega reda in sicer, da v SDS
               ocenjujemo, da je 
               nacionalni reformni program 2015-2016 preveč pomemben, da bi ga lahko obravnavali
               tako na hitro in predvsem zaradi tega tudi, ker je sama predsednica odbora v
               obrazložitvi širitve dnevnega reda dejala, da pričakuje pripombe in predloge. Mi smo
               ta nacionalni reformni program dobili med pošto v sredo nekje v popoldanskem času,
               Odbor za finance je bil pa včeraj ob 2 uri. To pomeni manj kot 24 ur časa za pripravo
               kvalitetnih pripomb in predlogov. Ne vem, če v Stranki modernega centra lahko
               kvalitetne predloge daste v roku manj kot 24 ur prav. V SDS bi si radi vzeli več časa
               in to je bilo včeraj povedano. Smo smo sodelovali tudi v sami razpravi in smo
               povedali in v redu, vsak je imel tudi neke svoje obveznosti, ki pa so bile verjetno
               neodložljive glede na to, da je bila seja Odbora za finance sklicana zgolj z eno
               točko in da je širitev dnevnega reda prišla naknadno in da določene obveznosti, ki si
               jih splaniraš ne moreš potem odpovedati. Smo pa svoje mnenje glede tega nacionalnega
               reformnega programa 2016 kolikor je bilo mogoče povedali in sem prepričan, da v
               Poslanski skupini SDS bomo konkretnejše pripombe in pa predloge podali v prihodnjih
               dneh.</p>
            </sp>
            <sp xml:id="SDT7-OZZEU-nujna-12-2015-04-17.sp19">

               <speaker>PREDSEDNIK KAMAL IZIDOR SHAKER:</speaker>

               <p>Kakšen je vaš postopkovni predlog?</p>
            </sp>
            <sp xml:id="SDT7-OZZEU-nujna-12-2015-04-17.sp20">

               <speaker>MAG. MARKO POGAČNIK (PS SDS):</speaker>

               <p>Moj postopkovni predlog je, da o vsebini malo bolj konkretneje razpravljamo in malo
               bolj korektno, ne da tukaj notri, da se nekatere poslanske skupine rečejo niste bili
               prisotni oziroma ste zapustili razpravo. Mi smo tudi povedali razloge zakaj in res mi
               ne moremo slediti temu vašemu sklicevanju sej in enkrat poskušajte eno zadevo skozi
               ta Državni zbor zapeljati po rednem postopku. Vi večinoma stvari speljujte po nujnih,
               po hitrih postopkih ali pa po širitvi dnevnega reda določenih odborov.</p>
            </sp>
            <sp xml:id="SDT7-OZZEU-nujna-12-2015-04-17.sp21">

               <speaker>PREDSEDNIK KAMAL IZIDOR SHAKER:</speaker>

               <p>Hvala.</p>
               <p>Še vedno smo pri obrazložitvi glasu. Gospa Bah Žibert.</p>
            </sp>
            <sp xml:id="SDT7-OZZEU-nujna-12-2015-04-17.sp22">

               <speaker>ANJA BAH ŽIBERT (PS SDS):</speaker>

               <p> Hvala za besedo.</p>
               <p>Glejte, jaz pač takšnih dokumentov res ne morem potrditi. Tudi ne razumem vse tiste,
               ki jih lahko. Danes je par poslancev v razpravi izpostavilo vprašanje na katere
               odgovore nismo prejeli, glede na to, ker so vezani tudi na druga ministrstva. Na
               podlagi tega pričakujete, da bomo te zadeve potrjevali, ob tem, da se veda prvega
               osnutka sploh ni bilo. Saj ta drugi osnutek bi lahko šel skozi po nekem hitrejšem
               postopku, ampak potem bi morali imeti prvi osnutek, ker bi si vzeli vsi skupaj dovolj
               časa. In oprostite, vse skupaj izgleda in daje občutek samo to, da se bo poslalo
               nekaj kar se dobro sliši, do realnosti smo pa daleč kar se tudi vidi pri posameznih
               ukrepih, ki bi že morali biti sprejeti pa še vedno niso.</p>
            </sp>
            <sp xml:id="SDT7-OZZEU-nujna-12-2015-04-17.sp23">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Bom še enkrat prebral predlagani sklep. Ravno zaradi tega tudi imamo to sejo, da
               lahko predstavniki vlade poberejo različne predloge, ki so tudi jih od gospoda
               podpredsednika recimo. Zdaj bom še enkrat prebral sklep o katerem bomo glasovali:
               Odbor za zadeve Evropske unije se je seznanil z osnutkom nacionalnega reformnega
               programa 2015-2016. Odbor predlaga vladi naj prouči predloge in pripombe iz razprave
               na seji odbora ter na njihovi podlagi oblikuje končno besedilo nacionalnega
               reformnega programa 2015-2016.</p>
               <p>Bi pa morda na tej točki še enkrat vsaj pozval na nek način predstavnike vlade
               oziroma državnega sekretarja, da morda zadnjo verzijo osnutka tega nacionalnega
               reformnega programa seznani člane Odbor za finance predno ga pošlje v Bruselj. Če se
               strinjate s tem? Je v redu? To je bil moj apel in poziv in smo pri glasovanju o tem
               sklepu, ki sem ga prebral.</p>
               <p>Proceduralno izvolite gospa  Anja Bah Žibert.</p>
            </sp>
            <sp xml:id="SDT7-OZZEU-nujna-12-2015-04-17.sp24">

               <speaker>ANJA BAH ŽIBERT (PS SDS):</speaker>

               <p> Glejte, jaz mislim, da je treba biti pa natančen. To je drugi osnutek. Mi pa
               sprejemamo sklep o sprejemu osnutka. Treba je biti natančen in sprejmemo sklep o
               drugem osnutku. Dokumenti so vezani na drugi osnutek in sklep je pa samo za osnutek.
               Mislim, da bo osnutkov lahko še več in je treba vedeti kateri osnutek smo
               sprejeli.</p>
            </sp>
            <sp xml:id="SDT7-OZZEU-nujna-12-2015-04-17.sp25">

               <speaker>PREDSEDNIK KAMAL IZIDOR SHAKER:</speaker>

               <p>Glasujemo o osnutku nacionalnega reformnega programa, ki je prišel v Državni zbor dne
               15. 4. In sicer s šifro 008-20/15-1/2. Vsi osnutki se navezujejo na to številko, na
               to šifro. <stage>/ oglašanje iz dvorane/</stage> Glasujemo o sklepu, ki sem ga že drugič
               prebral.</p>
               <p>Kdo je za? <stage>(8 članov.)</stage> Kdo je proti? <stage>(2 člana.)</stage></p>
               <p>Ugotavljam, da je bil sklep sprejet.</p>
               <p>S tem tudi končujem 1. točko dnevnega reda in 12. nujno sejo Odbora za zadeve
               Evropske unije in vam želim prijeten konec tedna. Se zahvaljujem državnemu sekretarju
               s sodelavko. <stage type="time">Seja se je končala 17. aprila 2015 ob 12.11.</stage>
               </p>
            </sp>
         </div>
      </body>
   </text>
</TEI>
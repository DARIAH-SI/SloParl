<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZP-redna-25-2016-07-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">D9DCCC7C0888D049C1257FD2002C9FBB</idno>
               <idno type="custom" subtype="day">BB7C973894F174F5C12580410048FB1A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=BB7C973894F174F5C12580410048FB1A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZP-redna-25-2016-07-07.OZP" n="25">
               <name>redna seja</name>
               <date when="2016-07-07"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZP-redna-25-2016-07-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZP-redna-25-2016-07-07.OZP">
                        <orgName key="OZP">Odbor za pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA PRAVOSODJE</stage>
            <stage type="session">25. redna seja</stage>
            <stage type="date">(7. julij 2016)</stage>
            <stage type="chairman">Sejo je vodil Jan Škoberne, predsednik Odbora za pravosodje.</stage>
            <stage type="time">Seja se je pričela ob 9.02.</stage>


            <sp xml:id="SDT7-OZP-redna-25-2016-07-07.sp1">

               <speaker>PREDSEDNIK JAN ŠKOBERNE:</speaker>

               <p>Dobro jutro, dober dan. Spoštovane kolegice, cenjeni kolegi, spoštovani predsednik
               Vrhovnega sodišča, državna sekretarka, dragi gostje.</p>
               <p>Pričenjamo 2e. sejo Odbora za pravosodje.</p>
               <p>Dovolite mi, da vas na začetku obvestim, da sem prejel dve opravičili, in sicer s
               strani dr. Mateja Tašner Vatovca ter gospe Ive Dimic, da gospoda Radiča nadomešča
               Erika Dekleva, Marjano Kotnik Poropat nadomešča Uroš Prikl, sicer pa smo v redni
               sestavi.</p>
               <p>Ker k dnevnemu redu ni bil predlogov za umik ali širitev, in ker tudi ne vidim drugih
               idej, ugotavljam, da je dnevni red tak, kot ste ga prejeli s sklicem.</p>
               <p>Zato prehajam na <title>1. TOČKO DNEVNEGA REDA,</title> to je na <title>OBRAVNAVO LETNEGA POROČILA O UČINKOVITOSTI IN USPEŠNOSTI SODIŠČ ZA LETO
               2015,</title>
               ki je bilo objavljeno na strani Državnega zbora.</p>
               <p>Kot gradivo smo dodatno prejeli še mnenje Državnega sveta ter stališče Vlade do
               mnenja Državnega sveta.</p>
               <p>K tej točki smo vabili: Vrhovno sodišče, Sodni svet, Ministrstvo za pravosodje ter
               Državni svet.</p>
               <p>Letno poročilo o učinkovitosti in uspešnosti sodišč za leto 2015 je Državnemu zbor
               posredovalo Vrhovno sodišče Republike Slovenije na podlagi 60.b člena Zakona o
               sodiščih, Odbor za pravosodje pa ga bo obravnaval na podlagi četrtega odstavka 41.
               člena Poslovnika zbora, ki določa, da matično delovno telo obravnava poročilo, ki je
               bilo Državnemu zboru posredovano na podlagi zakona ali drugega predpisa, praviloma v
               treh mesecih po posredovanju.</p>
               <p>Ker ni drugih idej, pričenjamo obravnavo letnega poročila, in k besedi vabim
               predsednika Vrhovnega sodišča. Gospod Masleša, izvolite.
               </p>
            </sp>
            <sp xml:id="SDT7-OZP-redna-25-2016-07-07.sp2">

               <speaker>BRANKO MASLEŠA:</speaker>

               <p>Hvala lepa. Spoštovani predsednik Odbora za pravosodje gospod Jan Škoberne,
               spoštovane članice in člani Odbora, spoštovani tudi ostali vabljeni na današnjo
               sejo.</p>
               <p>Vrhovno sodišče je bilo povabljeno k točki, v okviru katere bo vaš Odbor obravnaval
               Letno poročilo o učinkovitosti in uspešnosti delovanja sodišč v letu 2015.</p>
               <p>Ocenjujem, da ni nobene potrebe, da bi ponavljal že zapisano v poročilu, saj ste se z
               njim zagotovo podrobno seznanili, zato mi dovolite, da vam predstavim temeljne
               usmeritve delovanja slovenskega sodstva, ter vas v grobih orisih seznanim tudi s
               sedanjim stanjem.</p>
               <p>Slovensko sodstvo je v okviru Strategije za pametno, trajnostno in vključujočo rast
               Evropa 2020 sprejelo naslednje strateške cilje za zagotovitev razvoja do leta 2020.
               Pričakovani čas rešitve pomembnejših zadev bo v letu 2020 znašal 6 mesecev,
               pričakovani čas rešitve ostalih zadev pa 3 mesece. Delež sodnikov na 100 tisoč
               prebivalcev se bo ob predpostavki nespremenjenih okoliščin glede pristojnosti in
               pripada znižal na 42. Razmerje med sodnim osebjem in sodnikom, pa se bo zvišalo na
               3,6, torej, iz 3,6 na 4,3.</p>
               <p>Delujemo v skladu z naslednjimi upravljavskimi načeli: vsaka zadeva je v najkrajšem
               času deležna individualne pozornosti, individualna pozornost je sorazmerna s pomenom
               in zahtevnostjo zadeve, vsako opravilo se izvaja na najnižji možni ravni kompetenc,
               odločitve izkazujejo postopkovno pravičnost in sodniki nadzirajo potek postopka.
               Izhajamo iz zavedanja, da je sodstvo sistem, ki ne prenese improvizacij, in ga je
               treba opravljati z jasno vizijo. Za razliko od državne uprave, sodstva ni mogoče
               opravljati po načelu subordinacije, zato je vloga Vrhovnega sodišča predvsem
               koordinativne narave.</p>
               <p>Dejstvo je, da je med sodniki in sodnim osebjem, ne glede na morebitne drugačne
               mantre, ki jih dnevno poslušamo, veliko znanja in inovativnosti, le nekatere ovire bi
               bilo treba odpraviti in na ta način vzpodbuditi ustvarjalne zmogljivosti na sodiščih,
               ter jih nato kot dobre prakse prenesti tudi na druga sodišča.</p>
               <p>Ocenjujem, da smo se uspešno izogibali pastem in dosegli razumno ravnovesje med
               sodniško avtonomijo in administrativno povezanostjo, ter na ta način uspešno
               odgovorili na izzive, sicer občutljivega iskanja ravnotežja med sodniško avtonomijo
               in sodno upravo.</p>
               <p>V sodstvu pričakujemo jasno razmejitev med pristojnostmi Ministrstva za pravosodje,
               Sodnega sveta in Vrhovnega sodišča, tudi na način, da bo med pristojnostmi in
               odgovornostjo podana jasna korelacija. V sodstvu ocenjujemo, da smo dosegli pomembne
               kakovostne premike. Seveda je prostora za izboljšanje še kar nekaj, ko govorimo o
               delovanju sodnega sistema. Morebitne spremembe pa podpiramo, seveda, če bodo v
               funkciji izboljšanja delovanja sodstva.</p>
               <p>Decembra lani je Sodni svet ukinil količinske normative sodnikovega dela in s tem
               odpravil način ocenjevanja, ki je v sebi nosil latentno nevarnost, delno čutimo
               posledice tudi danes, takega pogleda, da iz sodnika ustvari uradnika. Vrhovno sodišče
               je sprejelo časovne standarde reševanja zadeve kot novo pomembno upravljavsko orodje.
               Sistematično spremljamo, kako se je odprava količinskih normativov odrazila na delo
               sodišč in sodnikov. Pri tem ugotavljamo, da se število nerešenih zadev ni povečalo,
               prav tako ne čas reševanja. Enak odgovor je glede podaljšanja faz postopka glede na
               časovne standarde. Le pri nekaterih posameznih podpodročjih se je, glede na prvi
               prejem, starost nerešenih zadev povečala. Na dan 30. 6. je bilo nerešenih skupaj 215
               tisoč zadev, primeroma konec lanskega leta 226 tisoč, primeroma leta 2010, torej, 460
               tisoč. Opažamo, da je prišlo do znižanja tako števila ne le vseh, ampak tudi
               pomembnih zadev. Pri slednjih, govorimo o manj kot 86 tisoč nerešenih, se je prvič
               spustilo pod mejo iz leta 1990. Seveda pa je utopično pričakovati, da se bo število
               nerešenih zadev še naprej tako vztrajno nižalo, pa tudi, da se bodo časi reševanja
                  zadev v nedogled
               krajšali, in da bomo ob novih pristojnostih sodstva in največjemu številu pripadlih
               ali prejetih zadev v primerjavi s sodišči držav EU in poglabljanju medgeneracijske
               vrzeli med sodniki, da se bo to število še kar bistveno zmanjševalo.</p>
               <p>Dejstvo pa je, da v sodstvu nismo v celoti izrabili priložnosti, da bi glede ena
               sedanje stanje, za katerega je značilno manjše število na sodišča prejetih zadev, še
               bolj znižali število najstarejših, torej, nerešenih, a rešljivih zadev.</p>
               <p>Mogoče še ta podatek: 4. 7. je bilo na sodiščih zaposlenih 907 sodnikov in okrog
               3.200 sodnega oseb ja, tako da se je, glede na konec lanskega leta, razmerje med
               sodnim osebjem in sodniki nekoliko izboljšalo.</p>
               <p>Dejstvo je, da smo bili pred leti v sodstvu pred izzivom nujnosti znižanja števila
               nerešenih zadev na obvladljivo raven, da bi se lahko poudarjeno posvetili izboljšanju
               kakovosti. Tudi v tem pogledu je bilo naše delovanje vseskozi usmerjeno. Tako smo med
               prednostnimi nalogami določili izboljšanje kakovosti, s posebnim poudarkom na
               prenašanju zanj na mlajše sodnike in sodnike, ki menjujejo pravna področja,
               zagotavljanju oblik strukturirane izmenjave mnenj med sodniki ter izboljšanju sodnih
               odločb.</p>
               <p>Posebno pozornost posvečamo ukrepom za ustrezno usposabljanje sodnega osebja. Dejstvo
               je namreč, da je težava v tem, da nimamo ustreznih šolskih programov, ki bi omogočili
               šolanje sodnega osebja za profile, potrebne za učinkovito delovanje sodstva, zato
               zanje razvijamo ustrezne izobraževalne vsebine in jih spodbujamo k udeležbi na
               usposabljanjih.</p>
               <p>Pomemben poudarek je tudi na usklajevanju sodne prakse, saj je to eden temeljnih
               grenikov poštenega in pravičnega sojenja, predvsem z vidika predvidljivosti.</p>
               <p>Na drugi strani pa neenotna sodna praksa pri strankah spodbuja, vzbuja občutek
               negotovosti in nezaupanja. Na tem področju poteka več aktivnosti, čeprav na izvedbeni
               ravni še vedno nismo v celoti zadovoljni. Je pa treba poudariti, da je iluzorno
               pričakovati, da bo v nomični družbi in normativnem okolju, ki je vse boj nepregledno,
               nekonsistentno, nesistematično in se pogosto premalo premišljeno, praviloma pa
               kazuistično odziva na konkretne življenjske primere, edino sodna praksa, ki bo
               poenotena in ustaljena. Pravo je dinamično. Ko danes vidimo, življenje teče vse
               hitreje, in tudi čas, če gledamo relativno, teče hitreje, tako, da se tudi pravo
               vseskozi razvija. Seveda in zato tudi treba opozoriti tukaj na navidezno antinomijo
               med statičnim razvojem prava oziroma, kot sodno prakso, kot nekim statičnim
               elementom, in razvojem prava, kot dinamično komponento, ki jo je treba, seveda z
               ustreznim balansom oziroma občutkom za ravnovesje, znova in znova presegati.</p>
               <p>Sodno prakso Vrhovnega sodišča in višjih sodišč redno objavljamo, kar pa zadeva
               objavljanje odločb I. stopenjskih sodišč, zagovarjamo previdno postopnost. To je
               objava samo tistih odločb o katerih so bila vložena redna ali izredna pravna
               sredstva. Objavljanje vseh I. stopenjskih odločb, bi po našem videnju stvari privedlo
               do stanja, da bi sodna praksa postala manj pregledna ali postala celo popolnoma
               nepregledna.</p>
               <p>Poseben pomen pripisujemo tudi postopkovni pravičnosti, saj se zavzemamo zato, da
               bodo udeleženci v postopkih in javnosti ves čas obravnavani s spoštovanjem njihovega
               človeškega dostojanstva, da jim bodo ob ohranjanju nepristranskosti in enake
               obravnave zagotovljena potrebna pojasnila, da bodo čim prej tudi na spletnih straneh
               deležni ustreznih nasvetov, najpozneje pa takoj ob vstopu v prostore sodišča, in da
               bodo ti prostori ustrezno prilagojeni posebnim skupinam udeležencev.</p>
               <p>V srčiki pričakovanih izboljšav, pa vidimo sodnika, ki bo veščin sojenja kompetentno
               obvladal, ki bo empatičen do strank, ki ne bo reševal spisov in zadev, ampak spore
               konkretnih ljudi, ki so se znašli v stiski, in pred njim kot tistim, ki jim lahko
               pomaga in mu lahko zaupajo.</p>
               <p>Na delovanje sodstva lahko bistveno vpliva prinos pristojnosti iz drugih državnih
               organov. Primeroma navajam predlog novega družinskega zakonika, ki je v javni
               razpravi in iz katerega
               razberemo, da ne bo imel nobenih finančnih posledic, in da bo pospešil postopke, kar
               je seveda popolnoma nerealno. Dejstvo je, da bo že zaradi procesnih pravil, ki
               veljajo pred sodišči, ta postopek daljši in dražji. Utemeljeno je pričakovati, da bo
               zahteval tudi povečanje števila sodnikov, zanesljivo pa se bo to zgodilo, če dotlej
               ne bo uveden model enovitega I. stopenjskega sodnika. Tak predlog smo podali že leta
               2014. Oblikovali tudi besedilo. Kot kaže, se bo ta zamisel udejanjila v jeseni.</p>
               <p>Mogoče še nekaj besed o razkoraku med dojemanjem ugleda sodstva v splošni javnosti na
               eni, ter strokovno javnostjo, udeleženci postopkov in zaposlenimi v sodstvu na drugi
               strani. Objektivni kazalniki učinkovitosti sodstva so merjeni po mednarodno
               uveljavljenih kazalnikih pomembno izboljšujejo, kar pa se ne odraža v dojemanju
               splošne javnosti, torej med tistimi, ki v zadnjih treh letih niso imeli stika s
               sodiščem. Nasprotno, percepcija ugleda sodnikov in sodstva, ki je ključnega pomena z
               vidika legitimnosti njegovega delovanja, je bistveno nižja, kot pri ostalih treh
               kategorijah. Seveda lahko o tem delu, o tem pogledu, s svojim boljšim delovanjem
               precej storimo tudi sodniki, vendar pa nizek ugled v veliki meri lahko pripišemo tudi
               permanentnemu in načrtnemu spodnašanju vseh avtoritet v družbi, tudi v sodstvu, kar
               je z vidika varovanja ugleda države, ali če hočete, državotvornosti popolnoma
               nesprejemljivo.</p>
               <p>Torej, naj ponovim, kar sem že večkrat povedal, da ko gre za blatenje sodnikov in
               sodstva, da skrbi skoraj komorna tišina tistih, ki bi morali do kraja škodljive
               posledice tovrstnih metod prepoznati, in se na takšno ravnanje nujno tudi
               odzvati.</p>
               <p>In na koncu: pozitivno in uspešno poslovanje v lanskem letu, ocenjevano po mednarodno
               uveljavljenih kazalnikih, se nadaljuje. Seveda je prostora za izboljšave še kar
               nekaj. Izzive vidimo v izboljšanju kakovosti našega delovanja v najširšem pomenu
               beseda in v ukrepih, ki bodo omogočili, da bo pozitivne premike prepoznala tudi
               splošna javnost. Bati se je pa navidezno preprostih in lahkih normativnih rešitev, ki
               niso sad prehojene dolge poti do spoznanja. V sodstvu se zavedamo, da le odprtost za
               nova, tudi tuja znanja in izkušnje, ob razumevanju in spoštovanju lastne pravne
               tradicije, ki je ni mogoče zanemariti ali pa kar odmisliti, zagotavlja naše
               kakovostnejše delovanje. Vemo tudi, da je treba graditi z jasnim premislekom, korak
               za korakom, na trdnih temeljih, in nikakor le v zasledovanju trenutnih učinkov.
               Rezultati zadnjih let, tudi lanski, doseženi v zelo zahtevnih razmerah, nam krepijo
               zaupanje v lastno znanje in izkušnje, ter utrjujejo prepričanje, da smo na pravi
               poti.</p>
               <p>Za enkrat hvala za pozornost. S sodelavcema, generalnim sekretarjem Jankom Marinkom
               in vodjo Službe za razvoj sodne uprave mag. Jašo Vrabcem, se bomo potrudili
               odgovoriti ali pa dati pojasnila na vaša morebitna vprašanja. Hvala lepa.</p>
            </sp>
            <sp xml:id="SDT7-OZP-redna-25-2016-07-07.sp3">

               <speaker>PREDSEDNIK JAN ŠKOBERNE:</speaker>

               <p>Najlepša hvala, gospod predsednik. K besedi pa vabim predstavnika Sodnega sveta dr.
               Novaka. Izvolite.</p>
            </sp>
            <sp xml:id="SDT7-OZP-redna-25-2016-07-07.sp4">

               <speaker>DR. MARKO NOVAK:</speaker>

               <p>Hvala lepa. Najprej moram opravičiti predsednico, ki je imela en medicinski poseg,
               tako da jo nadomeščam kot podpredsednik.</p>
               <p>Na kratko bom predstavil mnenje Sodnega sveta glede Letnega poročila o učinkovitosti
               in uspešnosti sodišč. Zdaj, seveda, mi najprej ugotavljamo tudi tisto, kar kažejo
               mednarodni kazalniki. Predvsem bi tukaj opozoril na Justice Scoreboard, da se
               določene stvari izboljšujejo. Seveda, pa tako, kot je tudi sam predsednik Vrhovnega
               sodišča rekel, je tukaj kar nekaj prostora za izboljšave. Seveda, ki pa tangirajo
               deloma Vrhovno sodišče, samo, deloma pa tudi vse druge segmente pravnega sistema.</p>
               <p>Zdaj, seveda, prva, nekako prva pripomba, opomba je opozorilo glede generacijske
               vrzeli samih sodnikov. Mi se strinjamo z opozorilom Vrhovnega sodišča, da se pri
               sodnikih poglablja generacijska vrzel, in da je treba zagotoviti dotok novih
               sodnikov. Zato bi bilo ob tem, da si želimo tudi zmanjšati število  sodnikov, morda treba razmisliti o
               znižanju starosti za upokojitev sodnikov, recimo na 67 let. To je mogoče ena od idej.
               Ampak, se pravi, ta splošen problem generacijske vrzeli, ki nas bo potem še leta
               lahko nam povzročal probleme.</p>
               <p>Potem drugič, je seveda to, kar mogoče izhaja problem glede reševanja starejših
               zadev. Dobro je, da se število nerešenih zadev pospešeno zmanjšuje. Ni pa dobro, da
               se je povprečna starost nerešenih zadev v letu 2015 nekoliko zvišala. Število
               nerešenih pomembnejših zadev, starejših od 5 let, se je zvišalo na treh višjih
               sodiščih, na sedmih okrožnih sodiščih in na trinajstih okrajnih sodiščih, ob tem, da
               se pripad zadev na sodišča zmanjšuje, bi se morali sodniki pospešeno posvetiti starim
               zadevam. Predvsem bi bilo treba podrobneje pregledati zadeve, v katerih so postopki
               prekinjeni, analizirati vzroke in predlagati ukrepe za izboljšanje stanja.</p>
               <p>Tudi glede reševanja starejših zadev, kot je, seveda tudi že predsednik Vrhovnega
               sodišča nakazal, je Sodni svet merila za kakovost dela sodnikov z oceno sodniške
               službe, decembra lani, spremenil tako, da personalni sveti učinkovitosti sodnika ne
               ocenjujejo več v razmerju do vnaprej določene številke za posamezno vrsto zadet, tako
               imenovani pričakovani obseg dela, ampak s primerjavo med sodniki, ki rešujejo iste
               vrste zadev. S tem samo želeli sodniki vzpodbuditi, da se namesto, da se trudijo
               doseči čim večje število rešenih zadev, posvetijo reševanju starih zadev. Ta merila
               so začela veljati šele z začetkom leta 2016, tako da na rezultate dela v letu 2015
               seveda še niso mogla vplivati. Bo pa Sodni svet zato v letošnjem letu budno
               spremljal, ali se stanje starih zadev kaj izboljšuje. Zaradi reševanja starih zadev
               je pričakovati, da se bo povprečni čas rešitve pri rešenih zadevah daljšal, pri
               nerešenih pa krajšal. Vsekakor pa se mora zmanjšati število nerešenih zadev,
               starejših od 5 let.</p>
               <p>Nadalje, problem razveljavitev. Menimo, da je še vedno preveč zadev na sodiščih II.
               stopnje razveljavljenih in vrnjenih v ponovno sojenje. Predlagamo, da bi se
               oblikovala posebna delovna skupina, ki bi proučila, kakšni so vzroki za takšno
               stanje, in predlagala ukrepe za izboljšanje.</p>
               <p>Potem še, iz poročila izhajajo velik razlike v obremenjenosti, zlasti pri okrajnih
               sodiščih, kar terja resen razmislek o nadaljnjih ukrepih. Več kot očitno je, da
               potencial sodnikov na podobremenjenih sodiščih ni optimalno izkoriščen.</p>
               <p>Toliko za enkrat. Saj pravim, to je prostora za izboljšanje je še kar nekaj, četudi
               se določene stvari jasno izboljšujejo, ampak seveda to je pa apel tako za samo
               sodstvo in jasno, tudi za druge gradnike pravosodja. Hvala lepa za enkrat.</p>
            </sp>
            <sp xml:id="SDT7-OZP-redna-25-2016-07-07.sp5">

               <speaker>PREDSEDNIK JAN ŠKOBERNE:</speaker>

               <p>Najlepša hvala tudi vam. Za predstavitev mnenja Državnega sveta, pa vabim k besedi
               državnega svetnika gospoda Verbiča. Izvolite.</p>
            </sp>
            <sp xml:id="SDT7-OZP-redna-25-2016-07-07.sp6">

               <speaker>JERNEJ VERBIČ:</speaker>

               <p>Hvala lepa gospod predsednik. Lep pozdrav vsem prisotnim.</p>
               <p>Torej, najprej mnenje o Letnem poročilu o učinkovitosti in uspešnosti sodišč za leto
               2015 je obširno, vsaj na 4 straneh. Državni svet se je seznanil s tem letnim
               poročilom in ga tudi podprl. Pa vendarle mi dovolite vsaj nekaj poudarkov iz tega
               mnenja.</p>
               <p>Državni svet je pohvalil pripravo poročila in izboljšanje rezultatov dela sodišč.
               Trendi na slovenskih sodiščih so pozitivni, kar so prepoznale tudi mednarodne
               organizacije. Tako je Evropska komisija v okviru raziskave Justice Scoreboard 2016
               kakovost slovenskega sodnega sistema ocenila kot dobro. Tudi mednarodni dokument
               Doing Business je rezultate slovenskih sodišč ocenil kot ugodne, saj se je čas
               reševanja zadev skrajšal.</p>
               <p>Državni svetniki pa so se
               strinjali z Vrhovnim sodiščem, da je zaskrbljujoča velika razlika med dejanskimi
               rezultati sodišč in odnosom javnosti do sodstva. Dojemanje tako neodvisnosti, kot
               nepristranskosti sodišč v javnosti, ki je v Sloveniji izrazito negativno, o čemer
               priča tudi uvrstitev Slovenije na 24 mesto znotraj Evropske unije pri ocenjevanju
               tega odnosa.</p>
               <p>Podobni rezultati so se pokazali tudi pri analizah, ki jih je opravilo Vrhovno
               sodišče, in jih še zmeraj opravlja, pri čemer strokovna javnost in stranke na
               sodiščih delo sodišč ocenjujejo mnogo bolj pozitivno, kot splošna javnost. Državni
               svet je izpostavil, da je za odnos javnosti do sodstva zelo pomemben tudi videz
               nepristranskosti, zato podpirajo predlog in projekt izboljšanja kakovosti, ki ga je
               pričelo Vrhovno sodišče samo, saj bo le tako mogoče v javnosti dojemanje sodstva
               spreobrniti v pozitivno smer.</p>
               <p>Predsednik Vrhovnega sodišča je pri tem opozoril še na dodatno težavo. Analize namreč
               kažejo, da sodstvo lahko z zapisom v medijih in odnosa politike do sodstva, na kar pa
               sodstvo nima neposrednega vpliva. Kljub dobrim rezultatom, je zato Državni svet
               opozoril na težave pri reševanju gospodarskih sporov na sodiščih, predvsem ko gre za
               tiste manjše pravne osebe, in na nujnost pospešitve postopkov izvršbe, saj se ti
               nerazumno vlečejo tudi potem, ko so sklepi o izvršbi že pravnomočni. Prav tako je
               nujno poenotenje sodišč na tem področju, torej na gospodarskem.</p>
               <p>Državni svet je opozoril, to ste tudi pred par minutami slušali, na problem
               neenotnosti sodnih praks, kar ne povečuje ugleda sodstva v javnosti, in jih je nujno
               poenotiti. Predstavnik vrhovnega sodišča se je strinjal z državnimi svetniki, da
               neenotnost sodnih praks ne krepi zaupanja v pravno državo, in poudaril, da se na
               Vrhovnem sodišču zavedajo, da se mora enotnost sodnih praks izvajati tako
               horizontalno kot vertikalno na nivoju in na nivoju istih sodišč. V zvezi s to
               problematiko so na Ministrstvu za pravosodje že vložil predlog za spremembo
               zakonodaje, ki bo omogočila lažje poenotenje sodne prakse na Vrhovnem sodišču.</p>
               <p>Državni svet je izpostavil tudi vprašanje glede javnih objav sodb, ki bi prav tako
               pripomogle k večji transparentnosti dela sodstva, in okrepile zaupanje javnosti vanj.
               II. stopenjske sodbe in sodbe Vrhovnega sodišča so že javno objavljene. Glede objav
               I. stopenjskih sodb, pa morata tako Ministrstvo za pravosodje in Vrhovno sodišče
               rešiti vprašanje glede povečanega obsega dela in tudi drugih stroškov, ki nastanejo
               pri anonimizaciji sodb, ki je potrebna zaradi varstva osebnih podatkov. Glede na
               dobro sodelovanje med Vrhovnim sodiščem in Ministrstvom za pravosodje, je Državni
               svet prepričan, da se bosta instituciji uspeli dogovoriti, in tako še povečati
               transparentnost delovanja sodstva. No, to ste slišali pred par minutami.</p>
               <p>Na neenotnost sodnih praks vplivajo tudi hitre in nedorečene spremembe zakonodaje.
               Predstavnik Vrhovnega sodišča je pri tem opozoril še, da sprejem zakonodaje
               velikokrat ni podprt z ustrezno analizo, in se zato finančne posledice zakona
               pokažejo šele naknadno. V zvezi s tem je Državni svet opozoril na nekatere
               alternativne metode reševanja, ki so se ob uvajanju izkazale kot zelo uspešne, kot so
               postopki mediacije, ampak tu že naletimo na drugo težavo. In to je finančna težava,
               kajti odvisni smo, tako od državnega proračuna, kot od finančnih sredstev, ki
               prihajajo iz Evropske unije.</p>
               <p>No, in še dva ali tri poudarke. Državni svet je podprl prizadevanje sodstva za
               zmanjševanje števila sodnikov, kajti zastavljeni cilj je 42 sodnikov na 100 tisoč
               prebivalcev. Predstavnik Vrhovnega sodišča je potrdil, da so prizadevanja za
               zmanjševanje števila sodnikov pravilna. Opozoril pa je, da se mora pri tem število
               sodnega osebja povečati
               in slediti cilju, da bo razmerje med sodniki in sodnim osebjem 4 proti 3, žal pa se
               je razmerje v primerjavi z letom 2014 celo malce poslabšalo.</p>
               <p>No, in še na en problem je opozoril Državni svet, in to je na težavo pripravnikov, ki
               se pripravljajo na pravosodni državni izpit. Večina jih pripravništvo ne more več
               opraviti na sodiščih, kar je zagotovo najbolj kakovostno pripravo na izpit. Zdaj
               pripravniki namreč čakajo na pripravništvo nerazumno dolgo, čeprav ga lahko
               opravljajo tudi izven sodišč. In še posebej velik pritisk je na odvetniške
               pisarne.</p>
               <p>To bi bilo za enkrat vse. Hvala lepa.</p>
            </sp>
            <sp xml:id="SDT7-OZP-redna-25-2016-07-07.sp7">

               <speaker>PREDSEDNIK JAN ŠKOBERNE:</speaker>

               <p>Najlepša hvala. Besedo pa dajem državni sekretarki, gospe Brecelj. Izvolite.</p>
            </sp>
            <sp xml:id="SDT7-OZP-redna-25-2016-07-07.sp8">

               <speaker>TINA BRECELJ:</speaker>

               <p>Najlepša hvala gospod predsednik za besedo.</p>
               <p>Tudi Ministrstvo za pravosodje je poročilo natančno preučilo. In v nadaljevanju bom
               predstavila nekaj naših glavnih ugotovitev in zaključkov.</p>
               <p>Nedvomno se je mogoče strinjati z oceno Vrhovnega sodišča, da je bilo izvajanje sodne
               oblasti v letu 2015 pozitivno. Sodstvo kot celota je ob tem, ko je zmanjšalo število
               sodnikov, obvladovalo pripad, zmanjšalo število nerešenih zadev in skrajšalo
               pričakovani čas rešitve zadev ter povprečni čas rešitve zadev za pomembnejše zadeve.
               Pozitivni rezultati so bili doseženi tudi po posameznih vrstah sodišč.</p>
               <p>Čeprav uspešnega poslovanja sodstva kot celote v letu 2015 ne gre zanikati, pa je, po
               našem mnenju, vendarle potrebno izpostaviti, da se je pripad zadev v letu 2015, glede
               na leto poprej, zmanjšal, ter da so sodišča kot celota rešila manj zadev, kot v letu
               2014. Nekoliko se je zmanjšala tudi učinkovitost sodnikov, izjema so sodniki
               Vrhovnega sodišča, katerim zmanjšanje učinkovitosti ne gre očitati.</p>
               <p>Eden glavnih izzivov, gledano vsebinsko, slovenskega sodstva na področju kakovosti in
               učinkovitosti, še naprej, kljub izkazanemu napredku, ostaja področje izvršitve
               pogodb.</p>
               <p>V letnem poročilu se je Vrhovno sodišče, statistično gledano, predvsem osredotočilo
               na kazalnike uspešnosti po posameznih vrstah sodišč. Iz tabel, z zbirnimi
               statističnimi podatki v prilogi, pa je mogoče razbrati, da se je na petih okrožnih
               sodiščih število nerešenih zadev povečalo, slabše pa je tudi poslovanje enega od
               višjih sodišč splošne pristojnosti.</p>
               <p>Pri primerjalni oceni zbranih podatkov Vrhovno sodišče sicer opozarja, da je treba
               upoštevati posamezne notranje in zunanje dejavnike, ki vplivajo na dosežene rezultate
               sodišč, kljub temu, pa bi po našem mnenju, pri izpostavljenih vprašanjih oziroma pri
               izpostavljenih slabših rezultatih poslovanja, bilo pričakovati, da bi bili vendarle
               še bolj izrecno in določno opredeljeni, kateri so tisti dejavniki, ki so botrovali
               takšnim rezultatom, in v nadaljevanju tudi zapisana ocena in, torej, nekakšna
               prognoza, načrt, ali bo zaradi doseženih rezultatov, torej, ali bodo sprejeti kakšni
               ukrepi in kakšni le-ti bodo.</p>
               <p>Slednje, bi predvsem pričakovali pri zadevah po, tako imenovanem ZVETL, torej Zakonu
               o etažni lastnini, skrajšano povedano. Namreč, pri reševanju tovrstnih zadev so
               pričakovani časi rešitve še vedno izrazito dolgi.</p>
               <p>Kljub pretežno pozitivnim izkazom, kot sem jih omenila, v poročilu, torej, pogrešamo
               le nekoliko natančnejšo navedbo ukrepov in pristopov izboljšav pri manj pohvalnih
               rezultatih poslovanja.</p>
               <p>Pod črto pa lahko ugotovimo, da je poročilo, ki je danes pred vami, vsebinsko bogato
               in pregledno. Zgovorno in zelo pomembno je med drugim tudi poglavje 7.5 o mednarodnih
               primerjavah poslovanja slovenskega sodstva, kjer Slovenija z dobrimi uvrstitvami naših sodišč, našega
               sodstva, dokazuje, izkazuje napredke zadnjih let.</p>
               <p>Za konec naj izpostavim še izrazito dobro sodelovanje med Ministrstvom za pravosodje
               in Vrhovnim sodiščem pri pripravi zakonodajnih predlogov.</p>
               <p>Toliko uvodoma. Najlepša hvala.</p>
            </sp>
            <sp xml:id="SDT7-OZP-redna-25-2016-07-07.sp9">

               <speaker>PREDSEDNIK JAN ŠKOBERNE:</speaker>

               <p>Najlepša hvala gospa državna sekretarka. Ker ni več vabljenih gostov, prehajamo na
               razpravo poslank in poslancev. Želi kdo besedo? Dr. Dobovšek, izvolite.</p>
            </sp>
            <sp xml:id="SDT7-OZP-redna-25-2016-07-07.sp10">

               <speaker>DR. BOJAN DOBOVŠEK (PS NP):</speaker>

               <p>Hvala. Spoštovani vsi, ki spremljate to sejo.</p>
               <p>Nekaj problemov je že bilo izpostavljenih. Veseli me, da so institucije, ki so za to
               pristojne, prepoznale določene probleme, na katere sem opozarjal že na
               Mandatno-volilni komisiji, kako se Sodni svet zavzema, da II. stopenjska sodišča
               začnejo odločati in ne vračati zadeve na I. stopnjo, na kar smo že velikokrat
               opozorili.</p>
               <p>Poleg tega bi pa izpostavil, primarno, dve zadevi. In sicer, najprej vezano na
               število sodnikov in pa na napredovanje. Gre za to, da imamo kar lepo število
               sodnikov, ki so dodeljeni na druga dela in naloge, in ne sodijo. Če bi sodili, bi
               potem lahko rešili več zadev. Da je sojenje tisto žlahtno delo, je opozoril že
               prejšnji predsednik Sodnega sveta. In, ko imamo v tem poročilu veliko statistik in
               meril, da vse sodnike sedaj sodijo, koliko zadev so rešili, kako hitro, in je
               pregledno, in na podlagi teh meril, potem sodniki napredujejo, so v nekonkurenčnem
               položaju s tistimi sodniki, ki so dodeljeni na druga dela, in jih ne moremo
               primerjati pri napredovanju, ker gre za osebne ocene prijateljev, zato tukaj
               opozarjamo, da ta merila še niso v celoti upoštevana, in da moramo tukaj sistem
               nadgraditi.</p>
               <p>Drugi problem pa je problem izobraževanja. Že kolega iz Državnega sveta je opozoril,
               da morajo sodniki sami narediti največ na svojem ugledu, in delati na neodvisnosti in
               nepristranskosti. Opozarjam na problem izobraževanja, ampak ne na tisti, ki je
               znotraj sodišč, se pravi, znotraj centra za izobraževanje v pravosodju, ampak vse
               širši pojav, da sodniki predavajo za zunanje subjekte. Gre za izobraževanja kot
               pridobitno dejavnost.</p>
               <p>In tukaj bi vprašal nekaj zadev. In sicer kot prvo, če se izvaja določilo 43. člena
               Zakona o sodniški službi, da predsedniki sodišč o tovrstnih pojavih, se pravi, ko
               sodniki izobražujejo za zunanje subjekte, o tem obveščajo sodišča, ki so nad njimi
               pristojna, in, če, tukaj bi pa vprašal za Sodni svet, o nestrinjanjih Sodni svet dobi
               kakšna takšna nestrinjanja v obravnavo, in koliko je teh primerov.</p>
               <p>Drugi sklop se veže pa na to, da izvajanje tovrstnih predavanj izven centra za
               izobraževanje v pravosodju. Gre za zunanje subjekte in te sodniki, ki izobražujejo,
               prihajajo v stik z zunanjimi subjekti in pa tistimi, ki izobražujejo, in me zanima,
               kako se preprečujejo potem konflikte interesov, sploh pa vplivanja teh svetovalcev,
               zunanjih, na delo sodnikov, ker opažamo, da velika večina sodnikov je na II. stopnji,
               se pravi, sodnikov višjih in vrhovnih sodišč na tovrstnih izobraževanjih. Kako se
               preprečuje vplivanje teh zunanjih svetovalcev, ker so to inštančni sodniki, in da ne
               prihaja do vpliva na sojenje, če govorimo, da moramo krepiti neodvisnost in
               nepristranskost, in gre potem za nezdružljivost dela sodnikov. In kako se potem ta
               sodna funkcija lahko neodvisno opravlja?</p>
               <p>Za konec bi vprašal, če obstajajo kakršnikoli podatki o zaslužkih, ker gre za
               pridobitno dejavnost, sodnikov? S katerimi zunanjimi subjekti se opravi največ teh izobraževanj? In
               pa, če imajo sodišča kaj od teh izobraževanj? Koliko denarja pridobijo sodišča? Kajti
               če pogledamo sodniki izrabljajo ime institucije, da opravljajo to svojo pridobitno
               dejavnost. Se prav, zanima me, če kaj takšnega obstaja, in če, v bistvu, prihaja do
               privatizacije sodniške službe, pravzaprav. Hvala.</p>
            </sp>
            <sp xml:id="SDT7-OZP-redna-25-2016-07-07.sp11">

               <speaker>PREDSEDNIK JAN ŠKOBERNE:</speaker>

               <p>Najlepša hvala. Besedo ima dr. Gorenak. Izvolite.</p>
            </sp>
            <sp xml:id="SDT7-OZP-redna-25-2016-07-07.sp12">

               <speaker>DR. VINKO GORENAK (PS SDS):</speaker>

               <p>Hvala lepa. No, državna sekretarka, jaz bom zadovoljen, ko bo slovensko sodstvo tam
               nekje na povprečju Evropske unije.</p>
               <p>Začel bom s tem, kar ste vi rekla. Izrazito dobro sodelovanje je z Vrhovnim sodiščem
               pa Ministrstvom. Povsem logično. Spet, ja. Povsem logično. Zakaj je to povsem logična
               zadeva? Preprosto zato, ker ljudje iz pravosodja iz Vrhovnega sodišča, odnosno
               sodišč, če želite, odhajajo na Ministrstvo, tam kreirajo neko politiko, seveda v
               korist sodstva, in pol grejo nazaj v službo. To velja za vas, to velja za gospo
               Kociprovo in še koga. Krasno. Ona je bila sicer v parlamentu. Na ta način bi tudi se
               jaz lahko pohvalil, kak dobro s kom sodelujem, če bi bilo na tem, ampak to pustimo,
               to niti ni tok pomembna zadeva.</p>
               <p>Začel bi mogoče še s temle sodnimi praksami, o katerih je bilo tudi govora. Ja,
               glejte, to je nujnost. To je nujnost. Če ti sodnik v Celju odloči tak, sodnik v
               Ljubljani pa drugače, v isti zadevi. Govorimo o zasegu dokumentov za potrebe
               Preiskovalne komisije. In lepo mine 6 mesecev in se ne zgodi nič. Tako, da to je
               čisto sigurno ena od stvari.</p>
               <p>Glejte, to zdaj, naslednja zadeva, o kateri bi rekel par besed, je bančna
               kriminaliteta, po domače povedano. Na Islandiji so v treh letih in pol, je sodna veja
               oblasti poslala v zapore, in tam že sedijo, 80 % ljudi, ki so podpisali slabe
               kredite. Zdaj, to ni očitek vam, zaradi tega, ker do vas še niso nič prišlo. Nič še
               ni skoraj prišlo do vas. Tisto, kar pa je, pa tudi meljete tak k kafe mlinček ali pa
               jaz kavo, če bi jo sam delal, ampak zelo malo je tega pri vas, tak da to ni tak
               problem.</p>
               <p>Glejte, nerešene zadeve, 5 let. To, kar ste vi govorili. To je noro. To je norost. Je
               pa druga stvar tudi, vprašanje zastaranj. Glejte, kar veliko zadev je, ki zastarajo.
               Tule, to je vaš dopis, o poslanskem vprašanju govorim. Recimo, v Slovenj Gradcu
               zastara skoraj toliko zadev, kot v Ljubljani. In to celo brez narokov. Se pravi, da
               je spis prišel na sodišče in je tam ležal v predalu in je zastaral. Tu bi le kazalo
               narediti kako analizo, kaj se na tem področju sploh dogaja, če želite. Tisto, kar je
               pa govoril gospod Dobovšek, je tudi pomembna zadeva. Izjemno pomembna zadeva. Glejte,
               jaz si že 3 ali 4 leta, ali pa 5 let, kar ste vi predsednik, prizadevam, da bi se kaj
               premaknilo na področju služenja sodnikov, financ. Sodniki na debelo predavajo zunaj,
               na debelo. In več ali manj je vsak odgovor, ki ga jaz od vas dobim: <q>»Ja, to je stvar
               predsednikov sodišč, njim morajo prijaviti, in mi ugotavljamo, da je vse v redu.«</q> Tak
               vi odgovorite, gospod Marinko, mislim, da vi pripravljate te odgovore. Skratka, vse
               je v redu. Uni na debelo služijo, na debelo predavajo in vse je v redu.</p>
               <p>Ampak, eno od poslanskih vprašanj, na katerega ste mi odgovorili, ko sem jaz
               spraševal, ali tudi dvojno služijo. Pomeni, da v času, ko je osem ur na šihtu na
               sodišču, rečmo po domače, in v tem času tudi predava, kako je s tem? A je dvakrat
               plačan? Veste kaj ste mi odgovorili? A se spomnite, kaj ste odgovorili? To je stvar
               svobode sodnikov. Ja Kristus Jezus. Leta 1996 sem sedel na temle stolu, k zdajle vi
               sedite, približno. Tule, je bilo pa takratno vodstvo, ne vem, kake komisije že. In
               sem za 8 tisoč slovenskih policistov mogel nositi torbo, pa dokazovati, kje je kdo
               bil, pa kaj je kdo delal, da ni bil slučajno dvakrat plačan. Šlo je pa za Računsko
               sodišče, ki je ugotavljajo pač stanje na področju notranjih zadev.</p>
               <p>Zdaj po 20 letih
               ugotavljam, da je pa to stvar svobode sodnika, da dobi enkrat plačano na sodniji,
               enkrat pa tam pri privatni, neki šoli, kjer pač on predava. To je po mojem, celo
               kaznivo dejanje. Ampak, mislim, da je kaznivo dejanje, če si dvakrat plačan, po moje,
               bi to bilo. Ampak, glejte, čisto nič se ne premakne. Čisto nič.</p>
               <p>Jaz se strinjam, da vi, predsednik, ne morete navzdol naročati, kako nekdo sodi. To
               verjetno drži. Ampak, lahko pa navzdol naročate, da ne smejo dvakrat služiti. Po
               moje, to smete narediti.</p>
               <p>Zdaj, če boste rekli, da tega ni, vam bom pokazal spiske. To so vaši spiski. Saj
               lahko še kak ključek pogledava. To so vaši spiski, ki jih dobivam iz sodišč. Ker
               sodniki opozarjajo, da tega ne prenašajo več. Ker peščica, ali pa en pomemben del
               sodnikov preprosto predava v času, ko je v službi. To ne gre tako več. To jaz dobivam
               vsak dan, te spiske, kake take spiske, in to so vaši spiski. To preprosto ne gre
               tako.</p>
               <p>Druga zadeva. Če pogledate, tisti, če slučajno kdo predava na kaki od fakultet. Evo,
               dr. Dobovšek bo vedel. Glejte, urna postavka. Urna postavka univerzitetnega
               profesorja, evo ga, gospoda Dobovška. Redni profesor, mednarodni strokovnjak, pa ne
               vem, kaj vse, koliko je, neto? In koliko je bruto? Tam okrog 50, 55 evrov, do 60 se
               še da priti bruto, recimo. Glejte, pri vas je pa 130 do 150 evrov na uro za nekega
               gospoda, ki ima sicer fakulteto. Ja od kod? Od kod 150 evrov? Od kod 130 evrov? In
               Ministrstvo pravi, da je to v redu. Jaz vas moram samo še spraviti k šolski
               ministrici, da bo šolska ministrica kaj naredila na področju plač profesorjev, če
               želite. Ja, tak to ne gre, po mojem mnenju.</p>
               <p>Zdaj, glejte, pred seboj imam še en spis, ki se imenuje takole: Prošnja za vračilo
               prevzetih sredstev in denarja, ki ste ga zapravili. Ne vi. Jaz osebe ne bom imenoval,
               čeprav boste vedeli, za koga gre. Tule pravi takole: dne 19. 4. 2016 ste kupili
               letalsko karto Benetke – Bukarešta v višini 173 evrov in plačali parkirnino 42 evrov.
               Potem pa pravi takole: glede na naše podatke se izobraževanja sploh niste udeležili,
               prav tako nam niste dovolili, dostavili originalnih računov, in tako dalje in tako
               dalje. Zaradi nenamenske porabe proračunskih sredstev vam predlagamo, da se čim prej
               oglasite pri nas in poravnate nezakonito porabljen državni denar. Zdaj pa, če se to
               nanaša na predsednico sodišča, potem pa recite, da lahko predsednica sodišča red
               dela. Ne more ga delati. Ne more ga delati.</p>
               <p>Odsotnost sodnikov, naprej. Glejte, če je sodnica odsotna mesec dni, mesec dni je
               odsotna, uradne evidence pa pravijo, da je bila odsotna 1 dan. V resnici je pa mesec
               dni ni bilo na šiht. A ne, kak je v redu, gospa državna sekretarka. En dan prijaviš
               dopust, ni te pa en mesec. Oprostite, tako ne gre.</p>
               <p>Za enkrat, hvala lepa.</p>
            </sp>
            <sp xml:id="SDT7-OZP-redna-25-2016-07-07.sp13">

               <speaker>PREDSEDNIK JAN ŠKOBERNE:</speaker>

               <p>Najlepša hvala, dr. Gorenak. Vsekakor zanimivi podatki. Če dovolite, bi fotokopirali,
               da jih lahko tudi ostali vidijo, vidimo, da bomo lahko po potrebi opravili razpravo.
               Sicer pa besedo dajem mag. Lilijani Kozlovič. Izvolite.</p>
            </sp>
            <sp xml:id="SDT7-OZP-redna-25-2016-07-07.sp14">

               <speaker>MAG. LILIJANA KOZLOVIČ (PS SMC):</speaker>

               <p>Spoštovani predsednik, hvala za besedo. Pozdrav vsem prisotnim.</p>
               <p>Torej, danes obravnavamo Poročilo o učinkovitosti in uspešnosti sodišč. Gre predvsem
               za kvantitativne podatke in pa seveda o učinkovitosti. Nekoliko manj je, čeprav je v
               enem delu tudi o sami kakovosti dela sodišč. Vsekakor je viden napredek in je to
               pohvalno.</p>
               <p>Kar se pa tiče samega poročila, tako, ko se sprehodim skozi njega, mi malo manjkajo
               vsebinska problematika. Nekako bi pričakovala, da bi navedli v poročilu, kaj so razlogi, ki so pripeljali
               do posameznih, različnih podatkov, se pravi, tako primerjave z lanskim letom, kot pa
               tudi predvsem predlogi, kako posamezne zadeve izboljšati. Kajti na tak način bi
               dobili dejanski uvid, kaj se v družbi dogaja. Ne gre tukaj samo, kaj se dogaja na
               sodišču, ampak tudi, kakšen je trend dogajanja v družbi, v katerih primerih in kdaj
               se pravzaprav na sodišču uporabljajo, in kje so tiste možne izboljšave. Kajti
               izboljšave so vedno možne.</p>
               <p>Zato bi, par mojih vprašanj se nanašalo neposredno na vsebino tistih stvari, ki se mi
               zdijo pereče oziroma tisto, kar smo tudi v Državnem zboru neposredno in pogosto
               obravnavali. Seveda bi lahko skozi vsa poročilo, kar veliko vprašanj, ampak bom samo
               nekatere.</p>
               <p>Na primer, zanima me področje izvršb. To imamo na strani 37. Navedeno je, da je manj
               teh zadev, in da je, seveda, število rešenih zadev v porastu. Tukaj me zanima
               predvsem ta struktura izvršb, tako kot sem rekla z vidika, da vidimo, kaj se dogaja v
               sami družbi. Ali gre tukaj še vedno za velik pritisk izvršb s strani gospodarskega
               dogajanja, se pravi krize, ki je pripeljala do velikih izvršb in pa terjatev upnikov?
               Ali so tukaj še vedno gospodinjstva tista, ker vemo, da v določenem trenutku zaradi
               revščine v družbi oziroma manjšega prihodka na gospodinjstvo, je bil tudi zelo velik
               pritisk na posamezna gospodinjstva oziroma na posameznike glede izvršb.</p>
               <p>Kar se pa tiče nerešenih zadev in tudi časa nerešenosti, je naveden podatek v
               poročilu, da je tega največ prav na izvršbah, ker ni premoženja. Torej, zanima me
               vaši predlogi, kako vidite možnost, da bi se ta situacija rešila. Torej, da ne bi te
               zadeve ostajale na tak način nerešene. Torej, ali je to z vidika zakonodaje, ali
               kakšni drugi ukrepi? Kako bi to zadevo pravzaprav saniralo? In tudi, ali je morda
               kakšen primerjalni vidik, kako se te problematike rešujejo v drugih državah?</p>
               <p>Potem, naslednje področje, ki me zanima, je brezplačna pravna pomoč. O tem smo tudi
               veliko govorili v Državnem zboru in je tudi prišlo do sistemske spremembe. Vaš
               podatek v poročilu navaja, da je tega manj za 5,3 %. V nadaljevanju navajate, da je
               prešlo, verjetno, da je to razlog, ker se te zadeve v stečajnih postopkih se
               neposredno iz stečajnih postopkov in se to ne štejejo več za brezplačne pravne
               pomoči. Vemo pa, da je ta brezplačna pravna pomoč tisto sredstvo, ki omogoča
               posamezniku, da pride do sodnega varstva, pa me zanima vaše mnenje. Ali je tukaj manj
               potreb do brezplačne pravne pomoči, ali gre samo za neko sistemsko situacijo?
               Skratka, kakšno je stanje na tem področju? Predvsem takrat, ko je prišlo do spremembe
               zakonodaje, je bilo veliko očitkov, pa si ne želim, da je to razlog zmanjšanega
               števila povpraševanja po brezplačni pomoči, da smo onemogočili pristop do brezplačne
               pomoči. Pa me ta vidik pravzaprav zanima.</p>
               <p>No, tukaj imate eno poglavje, ki se dotika tudi kakovosti dela sodišč. In ta se mi
               zdi izjemno pomemben. Dejstvo je, da so napredki na kvantiteti, potrebno je pa
               narediti še velik premik tudi na kakovosti. Tako, kot je že sam Sodni svet rekel,
               menim, da je 31 % zadev, ki so bile razveljavljene ali spremenjene, še vedno prevelik
               delež. Namreč, sodstvo je tisto, kjer ljudje iščejo tisto zadnjo pravico. In se mi ta
               delež, torej razveljavljenih in pa spremenjenih, zdi še vedno visok in si želim, da
               bi ga znižali.</p>
               <p>In seveda, ta poudarek na tem, da višja sodišča neposredno odločajo in ne vračajo
               nazaj v postopek, kajti v tem primeru se postopki ponovno začnejo, celoten mehanizem,
               vse faze, podaljšujejo. Predvsem pa, tudi lahko vemo, pride tudi do zastaranja. Tako,
               da tukaj lahko višja sodišča veliko naredijo na tem segmentu.</p>
               <p>Prav tako, ko pogledamo podatek, v koliko zadevah je Ustavno sodišče, zaradi ustavne
               pritožbe, ugodilo. Čeprav je delež glede na pripad oziroma na število, ki je bilo
               vloženih, relativno majhen. Ampak, vsaka zadeva, ki pomeni kršitev človekovih pravic,
               jo je potrebno, vsekakor
               je treba ta delež še vedno znižati, še bolj znižati.</p>
               <p>Tudi Sodni svet se je dotaknil vprašanja obremenjenosti. Tukaj, ko pogledam podatke,
               je trenutno na delovnih in socialnih sodiščih obremenjenost, v primerjavi z ostalimi,
               najnižja. Pa me zanima, kako rešujete to problematiko. Ali prerazporejate sodnike?
               Ali je to sploh možno? Skratka, kako zagotavljate to enakomerno obremenjenost, kajti
               nedopustno bi bilo, da torej sodniki, ki nimajo dela, preprosto so v službi, pa
               dobijo plačilo. Zdi se mi, da je potrebna neka primerna prerazporeditev.</p>
               <p>Zdaj, kar se tiče zakonodaje, je tukaj, pa tudi predsednik Vrhovnega sodišča je
               rekel, da je velika krivda tudi na strani hitre zakonodaje, nepremišljene. Sama se
               moram strinjati, da se je, pa ne samo v tem mandatu, ampak vsesplošno se preveč
               ukvarjamo s spremembami zakonodaje, namesto, da bi se odzivali z izvrševanjem in pa
               ustreznimi ukrepi v samem izvajanju. Tukaj niste navedli, kateri so te primeri. Je
               samo tako na splošno navedeno. Ministrstvo za pravosodje pa pravi, da zelo zgledno
               sodelujete pri podajanju predlogov in pa pri oblikovanju, čeprav jaz mislim,
               Ministrstvo za pravosodje, da je to neposredno kritika tudi na vas, kajti velik delež
               te zakonodaje se sprejema tudi na Ministrstvu za pravosodje. Tako, da tukaj me zanima
               tudi ta vaš vidik, pa tudi, kako imate to s sodišči urejeno? Se pravi, ali sodišča se
               odzivajo samo takrat, ko vi pripravite že nek osnutek, ali dobivate z njihove strani
               tudi že prej predloge?</p>
               <p>Zdaj, vseeno bi se dotaknila tega, kar je bilo rečeno glede služenja sodnikov. Nimam
               teh podatkov. Ne poznam te zadeve. Seveda, če se to dogaja, je potrebno to sistemsko
               urediti tako, kot se je to uredilo sistemsko za ministrstva. Ne morem se pa v celoti
               strinjati, da tega na fakultetah ni. Jaz mislim, da tudi tukaj je potrebno se enkrat
               dotakniti tega vprašanja. Mislim, da tudi profesorji, ki so zaposleni na fakulteti,
               popoldne služijo, če se tako izrazim, dopoldne si pripravljajo gradiva ali pa jim
               celo študentje pripravljajo gradivo, popoldne pa služijo. In jaz mislim, da tudi
               tukaj je potrebno, ali pa pišejo knjige in od njih imajo nek donos. Jaz mislim, da
               tudi tukaj bi bilo potrebno urediti vprašanja lastninske zaščite avtorskih pravic ali
               pa v celoti sodi res profesorju ali deloma tudi fakultetam, tako kot je recimo na
               posameznih inštitutih, kot je Inštitut Jožef Štefan in podobno, ker mislim, da to
               vprašanje je potrebno sistemsko urediti v celotni državi in seveda tudi za vsa
               področja. Tako, da tukaj profesorjem, jaz se ne bi s tem prav posebej, bi tudi to
               področje raziskala.</p>
               <p>Kar se pa tiče percepcije ugleda, ko je bilo govora, da tisti, ki imajo stike s
               sodiščem zaupajo, medtem ko javnost pa temu ne zaupa. Dejstvo je, da pravno državo
               oblikujemo vsi mi uradniki. Tudi politiki smo na nek način javni uslužbenci in
               uradniki, in jo vsi skupaj oblikujemo, tako sodniki, kot tudi ministrstva, skratka
               vsi. Dejstvo je, da, kar se tiče politike, vemo, da so tukaj politični interesi, in
               seveda tista opcija, ki je na oblasti, nekako skuša zadeve urejati in ščititi, medtem
               ko tisti, ki so pa v opoziciji, to počnejo tudi zaradi političnih točk, so pa seveda
               velikokrat tudi kritični zelo upravičeno.</p>
               <p>Mislim, da je tisto, kar je sodstvu zbilo ugled, predvsem dogajanje v preteklosti,
               govorim o kazenskih zadevah v velikih primerih, ko so se pod sojem žarometov v času
               gospodarske krize osebe nekako spravile v kazenski postopek, kasneje pa se ni
               dogodilo skorajda nič. Razlog vidim v tem, da se je zlorabljalo procesne garancije,
               ki so dane. Vemo, da so bili odvetniki nosilci sodnega procesa. Čutiti je bilo pri
               sodnikih strah. Niso odločali tudi, kar se tiče samega kaznovanja. Če pogledamo, kako
               se odločajo v okviru razpona kazni, se velikokrat odloča najnižja, ali pa celo so
               pogojne obsodbe. In vse te zadeve so tiste, ki, pa seveda tudi čas, kot se je reko,
               od trenutka, ko se je zoper nekoga začel kazenski postopek, do trenutka, ko je bila
               izrečena sodba, pa tudi primeri zastaranja, vse to je seveda tisto, kar v  družbi niža ugled sodišča.
               Vemo, da se mnenje oblikuje samo na podlagi posameznih primerov, zelo odmevnih
               primerov, kljub temu, da je veliko primerov zelo dobro rešenih, so ti premeri tisti,
               ki vplivajo potem na javno mnenje.</p>
               <p>Kar se pa tiče seveda ugleda sodišč, pa tudi na splošno. Zelo hitro se ugled zruši.
               Potrebno je pa veliko, veliko časa, da se ta ugled povrne. Tako, da jaz verjamem, da
               je sodstvo trenutno na dobri poti s temi rezultati, ki so glede, predvsem razumnega
               časa, so v enem razumnem roku se stvari izboljšujejo. In jaz verjamem, da je to
               sodstvo na dobri poti, je pa še veliko predlogov za izboljšavo.</p>
               <p>Tako, da hvaležna vam bom za vaše odgovore oziroma vaše stališče do mojih vprašanj.
               Hvala.</p>
            </sp>
            <sp xml:id="SDT7-OZP-redna-25-2016-07-07.sp15">

               <speaker>PREDSEDNIK JAN ŠKOBERNE:</speaker>

               <p>Najlepša hvala. Besedo pa ima dr. Jasna Murgel. Izvolite.</p>
            </sp>
            <sp xml:id="SDT7-OZP-redna-25-2016-07-07.sp16">

               <speaker>DR. JASNA MURGEL (PS SMC):</speaker>

               <p>Hvala lepa za besedo. Lep pozdrav v mojem imenu vsem prisotnim.</p>
               <p>Zdaj, poročilo, ki ga obravnavamo, kaže vsekakor napredek na marsikaterem področju,
               in tudi sama sem bila zelo vesela tega, da se ugotavlja, da se pričakovani čas
               rešitve skrajšal, recimo v insolvenčnih zadevah, ki so bile dolgo časa problem, in da
               je Slovenija na tem področju napredovala po Justice Scoreboard na oziroma Doing
               Business napredovala iz 42 na 12 mesto, kar zadeva zemljiško knjigo iz 90 na 36
               mesto.</p>
               <p>Potem, če pogledamo to, kar je predstavnik Državnega sveta izpostavil glede tega,
               kako pomembne so izvršilne zadeve in gospodarski spori, se tukaj tudi, je iz tega
               poročila razviden napredek, ker recimo v gospodarskih sporih se je v čas, reševanja
               zadev skrajšal vseeno za pol meseca, in je sedaj 8 mesecev. Tu so tudi izvajani
               nekateri projekti, recimo triaža v gospodarskih sporih, ki so dali rezultate, in so
               pomembni tudi, bi lahko bili uporabljeni tudi pri drugih postopkih, in mislim, da tu
               moramo reči, da, ker v gospodarskih zadevah so zadeve 130 % obvladovane na sodiščih,
               je to zelo pomemben napredek, kajti vedno govorimo, ponavljamo, ja, v gospodarskih
               zadevah je treba doseči napredek, tu je treba doseči napredek, in iz tega je
               razvidno, da napredek je v gospodarskih zadevah.</p>
               <p>Kar zadeva izvršbo, imamo tukaj pričakovani čas se je, kar, v zadevah, ki ne
               predstavljajo tiste zadeve COL, skrajšal na 3,3 mesece. Torej, je napredek tudi na
               tem področju izvršbe. Zdaj, jaz vedno ponavljam, tukaj, kar zadeva statistiko, imamo
               vedno en, kar zadeva izvršbo, eno tako statistično zankico, da imamo pač odčrtane
               zadeve statistično rešene, in izvršba je tukaj specifična. Imamo pa tudi tiste, ki
               so, torej nerešene, na katerih delamo in jih štejemo. V izvršbi pa sodišče dela tudi
               na statistično rešenih zadevah, torej odčrtanih zadevah, in teh je bistveno, bistveno
               več, kot je statistično nerešenih. In tukaj imajo izvršilni oddelki veliko dela s
               tem. Niso pa zaključene in morajo sodišča delati na tem.</p>
               <p>Vedno, ko pripravimo letno poročilo o delovanju nekega organa, in tako tudi sodišč,
               se vprašamo, je osnovni namen tega, da ugotovimo, kaj je treba izboljšati, kaj je
               treba eventualno še narediti. In jaz bi tukaj res sledila izjavi predsednika
               Vrhovnega sodišča, da je tukaj vedno treba upoštevati, da ne smemo delovati po načelu
               subordinacije, ampak da pač gre za sodišča, ki so pri svojem delu seveda odgovorna v
               prvi meri, odgovorna za to, ker počnejo, kako odločajo. In tega se, prepričana sem,
               sodišča sama zavedajo in odločajo odgovorno. Če pa pač v določenih primerih temu ni
               tako, obstajajo pravna sredstva in določeni mehanizmi in tudi poročilo Vrhovnega
               sodišča in nadzor Vrhovnega sodišča, ki ga izvaja, je temu namenjen.</p>
               <p>Vsekakor bi se pridružila stališčem, da je izboljšave potrebno delati premišljeno, in
               seveda ob sodelovanju
               vseh deležnikov, ki so v pravosodju, predvsem Vrhovnega sodišča, Sodnega sveta. In
               tudi menim, da ob sodelovanju sodnikov, ki se ukvarjajo z določenim, ki delajo na
               določenem področju, ker marsikdaj bi lahko iz prakse iz svojega področja dali
               marsikatero utemeljeno mnenje, ki bi lahko pomagalo k izboljšanju situacije.</p>
               <p>Zdaj, ocena javnosti o zaupanju v sodstvu, delovanju sodstva se, tako, kot je rekla
               tudi kolegica, žal dostikrat ustvari iz posameznih primerov, odmevnih primerov, ki so
               pa kapljica v morje, število primerov, ki jih sodišča sicer obravnavajo.</p>
               <p>Meni se, če pogledamo potrjene zadeve na višjih sodiščih in okrožnih in okrajnih
               zadev, nekje v povprečju so 70 % je potrjenost. Meni se ta potrjenost ne zdi tako
               mala, sploh ob upoštevanju tega, recimo, da v civilnih zadevah, se za spremenjeno
               zadevo šteje zadeva, če je potrjena odločitev po temelju zahtevka, in je samo zadeva
               spremenjena v stroških. Mislim, dostikrat se zgodi, da pač napačno odločiš po mnenju
               višjega sodišča, recimo v, glede enega določenih točk odvetniških stroškov, in je že
               odločitev spremenjena. Torej, dosti jih je lahko tudi potrjenih po temelju, ni pa po
               stroških, tako, da kljub temu se mi zdi potrjenost 70 % dokaj dobra. Se pravi, da je
               tukaj graditi oceno, na tem, tukaj se kaže tudi kakovost sojenja v številu potrjenih
               zadev in menim, da zdaj pa reči, da je 70 % potrjenost slaba, je malo pretežka
               izjava, saj po mojem mnenju, seveda, so še možnosti za izboljšave, ampak s tem, da
               bomo dajali samo poudarek na čim prej, čim prej, čim prej, čim več, seveda kakovost
               je težje zagotavljati, tako da morem reči, da ta rezultat je za mene dokaj dober.</p>
               <p>Mislim pa, da bi bilo treba v poročilu, kakor sem ga prebrala, tudi dati en poudarek
               na tem, koliko imajo sodniki, kakšno je razmerje med strokovnimi sodelavci in
               sodniškimi pomočniki in sodniki, ker so tisti, ki pomagajo sodniku pri vsebinskem
               delu, strokovni sodelavci, in teh bi, seveda po mojem mnenju, moralo biti dosti več,
               da bi se sodniki ukvarjali res samo s tistimi najtežjimi zadevami, ki jih obravnavajo
               na sodiščih.</p>
               <p>Zdaj, tisto čemur, kar je razvidno iz letnega poročila, se bo morali posvetiti, je,
               se bo Ministrstvo za pravosodje skupaj z deležniki v pravosodju moralo posvetiti in
               se temu že posveča, je mreža slovenskih sodišč. Ob čemer je treba, seveda, v prejšnji
               meri, seveda, bo treba verjetnost že, se upošteva število zadev, ki jih imajo
               sodišča, in tudi hkrati nekaj, kar je na osnovnih ugotovitev tega poročila, da se
               število prejetih novih zadev na sodišču, pomembnih novih zadev zmanjšuje. In tukaj bo
               potrebno res narediti eno oceno, ki je seveda težka, ampak dogaja se pač, da na
               določenih sodiščih imajo sodniki malo manj dela, kot ga imajo na drugih sodiščih, in
               bo treba, po moje ena bistvenih stvari, na katerih bo treba delati, in vem, da se že
               dela ta razporeditev mreže sodišč in tudi seveda, enoviti sodnik.</p>
               <p>Tukaj vidim še veliko prostora za izboljšave, čeprav, mislim, zdaj sodišče ni
               gospodarska družba, kjer bomo zdaj vsako leto imeli, ne vem, 200 % izboljšave in
               dobička in ne vem kaj. Enostavno gre za subtilne procese, ki pač, kadar gre za
               najtežje zadeve, pač moraš imeti čas in strokovnost in sposobnost, da odločaš. In
               tukaj vsaka naglica pač nikoli ne bo obrodila ne vem kakšnih dobrih sadov. Tako, da
               tukaj mislim, da je prostor, in da bodo izboljšave, in da delate vsi skupaj na tem,
               da se ta stvar izboljša, je pa pomembno, da, in se tukaj strinjam, da gre zadeva
               postopoma. Ker zdaj, če  kar neka sodišča ukinemo, bodo težave, bomo, o tem ne bi
               zdaj v podrobnosti.</p>
               <p>Tukaj pa seveda, in se strinjam s predsednikom Vrhovnega sodišča, je vprašanje, ali
               bodo sodišča dobila neke nove pristojnosti, in pri Družinskem zakoniku se to
               napoveduje, in tu je resnično treba biti previden. Verjamem, da boste, ampak
               Ministrstvo za pravosodje, upoštevati statistiko obstoječih zadev, ki bi se naj
               prenesle in tudi obremenjenost na sodiščih, na katera se misli zadeva prenesti, kot
               tudi organizacijo teh sodišč, pa usposabljanje sodnikov za to delo in tako dalje. In
               jaz mislim, da bi bilo tukaj res nujno potrebno se posvetovati z okrožnimi sodišči,
               ki bodo tole izvajala.</p>
               <p>To je moje skromno mnenje in mislim, da bodo znali opozoriti na tiste bistvene
               vidike, ki jih je potrebno upoštevati pri tem prenosu, da ga ne bi prehitro in morda
               malo premalo premišljeno prenesli, da se ne bi tega lotili z naglico, da bi uredili
               zadevo, potem pa bi zadeva izpadla, ne tako, kot smo si jo želeli in pričakovali.</p>
               <p>Zdaj, v nadaljevanju pa bi samo še rekla, da seveda izboljšave so odvisne tudi od
               spremembe zakonodaje. Nekaj zakonodaje je zdaj Ministrstvo za pravosodje dalo v javno
               razpravo. Zakon o pravdnem postopku, Zakon o kazenskem postopku, sodni red je tudi,
               to se pravi, to ni zdaj v pristojnosti parlamenta, ampak je tudi, sem videla, zunaj
               Zakon o Sodnem svetu, in tukaj res pričakujem, da bo Vrhovno sodišče, Sodni svet in
               strokovna javnost imela možnost, da poda argumente, in da se ti upoštevajo, da bi jih
               sprejeli čim bolj ustrezne rešitve, da bomo nadaljevali ta trend izboljšave situacije
               na slovenskih sodiščih. Vsekakor na hitro nikakor ne gre, ampak ob upoštevanju vseh
               teh izkušenj, ki jih imajo sodniki, ki jih ima Vrhovno sodišče in tudi Sodni svet,
               mislim, da lahko sprejmemo še dodatne rešitve, da situacijo še izboljšamo, ker je to
               v interesu vseh nas, celotne družbe. Hvala lepa.</p>
            </sp>
            <sp xml:id="SDT7-OZP-redna-25-2016-07-07.sp17">

               <speaker>PREDSEDNIK JAN ŠKOBERNE:</speaker>

               <p>Najlepša hvala. V vmesnem času smo vam razdelili tudi del informacij, ki jih je podal
               dr. Gorenak, ta del, ki ga je bil pripravljen predati. Moja ocena, sicer osebna je,
               da je pomembno, da se s tem seznanimo, da je pa prav tako pomembna ugotovitev, da se
               ne deluje po principu vrana vrani ne izkljuje oči, in da se stvari ne pometa pod
               preprogo, kar sicer sam razumem iz tega poziva, da v kolikor je do kršitve prišlo, je
               bila ugotovljena, in zahtevan ukrep po vrnitvi v I. ali pa pravo stanje tudi
               izvedena.</p>
               <p>Prijava, dr. Gorenak, ali postopkovno? Prav, izvolite.</p>
            </sp>
            <sp xml:id="SDT7-OZP-redna-25-2016-07-07.sp18">

               <speaker>DR. VINKO GORENAK (PS SDS):</speaker>

               <p>Hotel sem samo to pojasniti, da ne bo kdo rekel, da je to kaka limanka zdaj. Zakaj?
               Tu sta dva dokumenta, ločena, in spodnji tekst ni nujno, da se nanaša na to osebo, ki
               je zgoraj napisana, ker sta dva ločena dokumenta. Tak sem jih jaz dobil v obliki
               anonimke. Se pravi, ta spodnji tekst, ki se nanaša na denarna sredstva, ni nujno, da
               se nanaša na osebo, ki je v naslovu. Samo to pojasnilo. Hvala.</p>
            </sp>
            <sp xml:id="SDT7-OZP-redna-25-2016-07-07.sp19">

               <speaker>PREDSEDNIK JAN ŠKOBERNE:</speaker>

               <p>Najlepša hvala. Mag. Verbič, izvolite.</p>
            </sp>
            <sp xml:id="SDT7-OZP-redna-25-2016-07-07.sp20">

               <speaker>MAG. DUŠAN VERBIČ (PS SMC):</speaker>

               <p>Hvala za besedo, predsednik. Spoštovani predsednik Vrhovnega sodišča s sodelavci,
               državna sekretarka, poslanke in poslanci, prav lep pozdrav.</p>
               <p>Glede letnega poročila lahko samo rečem, da po moji oceni je skrbno pripravljen, je
               pregleden in nanj preprosto nimam nikakršnih koli pripomb. Ker pa je razprava danes
               tudi nekoliko širša, se bom pa tudi sam dotaknil ene specifične zadeve, za katere
               menim, da je ta hip tudi zelo aktualna, in je bilo iz strani enega od predhodnih
               razpravljavcev se tudi že dotaknjeno.</p>
               <p>Dejstvo pa je, da se navezujem na predsednico Slovenskega sodniškega društva, in samo
               povzemam tisto, kar je vsaj v tem prvem delu zapisala, in sicer: <q>»Sodstvo je tista veja oblasti, ki edina
               lahko učinkovito nadzira drugi dve politični veji oblasti.«</q> Konec te njene navedbe.
               In tukaj bi jaz samo dodal: zelo zanimiva teza avtorice. Izhajam pa še iz njenega
               prispevka, in sicer z naslovom <q>»Neodvisno sodstvo, pravica državljanov.«</q> In v tem
               kontekstu imam jaz dobesedno tudi takoj vprašanje, ali ni pravica državljanov, da
               dobijo informacijo, zakaj so morali dokapitalizirati 5 milijard evrov državne banke.
               In, ali jim ni ta pravica kršena preko skrivanja za neodvisnim sodstvom posameznega
               sodišča oziroma sodnika. Kajti v isti stvari je sodišče v Mariboru in Celju predhodno
               že odločilo in dovolilo vpogled v listine Parlamentarni preiskovalni komisiji.</p>
               <p>In tukaj se navezujem, spoštovani predsednik Vrhovnega sodišča, ki ste v svoji uvodni
               predstavitvi lepo povzel in predstavil, da je tudi skrb, tudi iz pozicije, ki jo
               imate, poenotenje sodne prakse. In, če mogoče malce z laičnim pogledom to ocenjujem,
               mislim, da je v enaki zadevi bi moralo sodišče tudi enako postopati. Strinjam pa se,
               da se tukaj pojavi potem vprašanje. Zakaj je šele na ljubljanskem sodišču prišlo do
               vložitve za ustavno presojo, kar se dotičnega zakona, ki je popolnoma legitimno.
               Vendar se mi postavi vprašanje, ali je ljubljansko sodišče toliko bolj strokovno
               usposobljeno iz strani sodnikov v primerjavi z mariborskim in Celjem, da preprosto
               oni niso ocenili potrebo po nekih tovrstnih aktivnostih, kajti menim, da tovrstne
               odločitve so namenjene zgolj za zavlačevanju postopkov, in ti postopki, ki praviloma
               morajo potekati v interesu zadovoljevanja pravice državljanov.</p>
               <p>Toliko v tem delu, in bi bil zelo vesel, če bi bil lahko tudi kak komentar. Hvala
               lepa.</p>
            </sp>
            <sp xml:id="SDT7-OZP-redna-25-2016-07-07.sp21">

               <speaker>PREDSEDNIK JAN ŠKOBERNE:</speaker>

               <p>Najlepša hvala, mag. Verbič.</p>
               <p>Glede na to, da smo v prvem krogu izčrpali razpravo poslank in poslancev, in glede na
               to, da je bilo vprašanj in želja po odgovorih kar precej, bi morda uvodoma prosil oba
               predstavnika Vrhovnega sodišča, če želi kdo podati odgovore, komentarje. Izvolite,
               gospod predsednik.</p>
            </sp>
            <sp xml:id="SDT7-OZP-redna-25-2016-07-07.sp22">

               <speaker>BRANKO MASLEŠA:</speaker>

               <p>Hvala lepa za besedo. Vprašanj je bilo veliko. Skušal bom to spraviti v sklope.</p>
               <p>Kar je kolega dr. Novak že povedal, tam je pa tudi dr. Dobovšek se temu pridružil pač
               glede tega vprašanja, da naj bi zadeva šla po eni poti skozi sodni sistem. Seveda, mi
               pozdravljamo tak pogled, ker tudi z vidika ugleda sodstva je zaželeno, da se zadeve
               ne vračajo, in da se preveč ne razveljavlja, ker se to v končni fazi potem kot
               bumerang ne vrača samo kot slabitev I. stopenjskih, ampak tudi vseh ostalih sodišč,
               in v končni fazi tudi sodstva. Vrhovno sodišče je že v času kolega Testena, torej
               določeno skupino, ki jo je vodil sodnik Zobec, ki so se ukvarjal s tem vprašanjem, in
               je potem ta zadeva vendarle ostala ne nedorečena, ampak se niso določili to, da bi
               II. stopenjska sodišča, pač čeprav to je potem v Zakonu o pravnem postopku prišlo,
               nekako niso bili temu naklonjeni. Mislim, da je to vprašanje pa vendarle treba
               nekoliko širše zastaviti. Namreč, z vidika, sploh pravnih sredstev, torej števila
               pravnih sredstev, ki jih mi imamo zoper odločbe. Torej, pri nas je neko enormno
               število teh sredstev, in iluzija je, da z več pravnimi sredstvi, da to zagotavlja več
               pravic oziroma pravne varnosti. To ni res. Celo nasprotno. In nekateri kolegi tudi
               opozarjajo, tudi  z
               Ustavnega sodišča, da v bistvu, da to pomeni nek neresen pristop. Kot I. in II.
               stopnja se jemlje, to bomo že nekako, potem prava bitka se pa začne potem pa na
               Vrhovnem in potem nadaljuje po potrebi tudi na Ustavnem sodišču. Tako, da tukaj gre
               za eno kompleksno vprašanje, ki jaz upam, da ga bomo rešili.</p>
               <p>Zdaj, seveda nekatere rešitve, predvsem Zakon o kazenskem postopku, recimo, ki širijo
               možnost pritožbe na Vrhovno sodišče, gredo, čeprav to gre šele, mislim, da ta ZKP,
               predlog še ni zunaj. Zdaj, kolegica Murgel je rekla, da je že, ampak ni. Šlo je pa za
               osnutek. Ampak v osnutku je pač tam nekako nakazano, da naj bi II. stopenjska sodišča
               odločala, ko gre za zmotno in nepopolno ugotovitev dejanskega stanja, in da bi v vseh
               primerih bila potem pritožba dovoljena na Vrhovno sodišče. Seveda, mi želimo, da bi
               Vrhovno sodišče tudi na področju kazenskega prava postalo revizijsko sodišče, torej,
               ne pa kasacijsko, torej, da bi, recimo, popravljalo neke minimalne napake, seveda,
               tam, kjer napake koljejo v oči, seveda tam, zanesljivo, da bi moralo intervenirati
               tudi Vrhovno sodišče, ampak, recimo ta lijak bi se moral zoževat. V takem primeru bi
               se pa širil in to pomeni tudi dejansko, da bi mi morali imeti večje število sodnikov,
               tako na II. kot tudi na III. stopnji, ker bi to pač zahtevalo delo.</p>
               <p>Zdaj, drugi problem, ki je bil načet, je problem tega izobraževanja, ki ga izvajajo
               sodniki. Zdaj, da je to tako razširjeno, jaz ne vem. Jaz lahko, jaz se spominjam, da
               sigurno 30 let nazaj, da smo imeli en tak primer, ko je en kolega predaval v nekih
               ožjih krogih, in sem jaz pač kot disciplinski tožilec takrat vložil zahtevo, in tudi
               je bil potem opravljen disciplinski postopek, ker je to pač bilo ugotovljeno, da je
               šlo za kršitev. Pa govorim o 30 letih nazaj. Zadaj, 43. člen Zakona o sodniški
               službi, vemo, kaj pove. Kar zadeva Vrhovno sodišče, torej mene kolegi obveščajo, in
               kolikor je meni znano, v delovnem času ne predavajo, ampak jemljejo dopust, tako da,
               seveda je pa z vidika dovoljevanja, jaz se strinjam, da če je to nekako gre čez vse
               razumne meje, da potem je to že na neki meji, že morda že degutantno. Torej, ampak
               dejstvo pa je, da saj kar zadeva naše sodišče, jaz ne opažam, da bi tukaj ta zadeva
               šla čez rob.</p>
               <p>Druga stvar je seveda tudi, da ti kolegi, ki predavajo, na ta način tudi širijo neka
               pravna obzorja, in recimo nekje v ozadju, vendarle je potem tudi manjši, torej ta
               širitev tega znanja potem pomeni tudi boljšo kakovost v samih postopkih, ker se tudi
               stranke znajo bolje artikulirati, pač svoje zahtevke in tudi postaviti zadevo v sporu
               tako, da na ta način pač se temu lahko izognemo.</p>
               <p>Zdaj, kolega Dobovšek je verjetno tudi mislil na take primere, kjer potem ti
               predavatelji na, mogoče, vsaj po mojem, na sporen način napišejo določenim sodnikom v
               odprtih, torej v odprtih zadevah, kjer so sprejete I. stopenjske sodbe, in potem oni
               to komentirajo in to pošiljajo sodnikom II. pa tudi III. stopnje, seveda izbranim.
               Jaz sem pač ta primer zaznal kot edinega, edinega doslej, in lahko, po mojem, lahko
               tukaj mirno rečem, da gre za prakso, ki pomeni zanesljivo pritisk na odločanje
               sodnikov, in bomo mi glede tega zavzeli temu ustrezno stališče. Seveda se pa
               strinjam, da to področje, da lahko pripelje do konfliktov interesov. To pa mora tudi
               vsak od sodnikov ustrezno pretehtati.</p>
               <p>Zdaj, pri nas tu ne prihaja do tega, da bi, ko sodniki mene obveščajo o tem, da bi
               jaz to zavračal, v bistvu, v tistih primerih, ko je, recimo, ko bi utegnila biti ta
               zadeva do neke meje sporna, se vedno pogovorimo, in nikoli sodnik ne vztraja pri tem,
               da gre zadeva potem na Sodni svet, ampak reče enostavno tega: <q>»Bom to zavrnil, se bom
               zahvalil«</q> in potem pač zadeva se na tem zaključi.</p>
               <p>Seveda, prej je bilo govora tudi o teh starejših zadevah. Jasno, to nas zelo žuli.
               Tudi smo številne programe tukaj aktivirali. Tudi predsednikom nekako stalno pihamo na dušo. Potem smo
               tudi tistih top 20, najstarejših, pač na vsakem sodišču pošiljamo. Seveda, en del
               zadev, teh, moramo vedeti, je nerešljiv, praktično. Ker predvsem tiste kazenske
               zadeve, kjer so storilci na begu, pa gre za huda kazniva dejanja, potem pri izvršbah,
               kjer so dogovorjeni bili odlogi celo po 20 let med upnikom in dolžnikom.</p>
               <p>Potem, tudi pri teh osebnih stečajih, dobro, zdaj se je nekoliko ta preizkusna doba
               še malo znižala, ampak prej je bilo do 5 let in tako naprej. Pač, to so neke
               objektivno pogojene zadeve, kjer mi nimamo kontrole oziroma je tudi ne moremo
               imeti.</p>
               <p>Zdaj, glede zastaranja zadev. Mi smo že leta 2011, torej takoj že v januarju mesecu,
               torej, na sestanku predsednikov sodišč jasno pač opredelili, da vsako zastaranje mora
               sodnik obrazložiti in ga predložiti predsedniku višjega sodišča, in da se mora potem
               tudi to zrcaliti na ustrezen način, torej pri oceni sodniške službe. Potem mi
               spremljamo, mislim, da vsakih 6 mesecev, koliko zadev v sistemu zastara, in če so pač
               neke zadeve izstopajoče, zahtevamo takojšnje, takojšnje pojasnilo in tudi ukrepanje,
               da se te stvari ne bi ponavljale.</p>
               <p>Zdaj, glede neenakomerne obremenitve sodišč. To je problem, na katerega opozarjamo že
               od leta 2004 dalje. To ni nič novega. Seveda, skušamo ga reševati z dodelitvami
               sodnikov, torej s sodišča na sodišče, s predodelitvami prenosa torej spisov na tista
               sodišča, ki so manj obremenjena s tistih, ki so bolj obremenjena.</p>
               <p>In tudi pri teh podatkih, ko je bilo govora, da so nekatera sodišča pač nekoliko
               klecnila, pa da so rezultati slabši, o tem bo več povedal potem kolega generalni
               sekretar. Je en del se skriva tudi v tem, ker so ta sodišča dobila z drugih sodišč
               pač eno večje število zadev, in praviloma pač tako je v življenju, da pač so te
               zadeve dostikrat tudi zelo, zelo zapletene in terjajo veliko časa. Tako, da potem
               tudi tukaj se skriva en del te skrivnosti.</p>
               <p>Zdaj, tukaj je bilo govora tudi potem, čeprav kolega Gorenak tukaj nam je dal neko <stage>/
               nerazumljivo/</stage>, češ, da nismo mi, koliko je bilo govora o Islandiji, ampak, dejstvo
               je, da mi te najhujše zadeve, ki jih dobivamo, prihajajo na sodišče, torej po 5 ali
               več letih, recimo že v preiskavo, kaj šele v postopek. In seveda vemo, čim bolj je ta
               zadeva oddaljena od same storitve dejanja, je dokazovanje bistveno, bistveno težje,
               in to pomeni torej številne ovire v samem postopku. Se pa seveda popolnoma zavedamo,
               da ravno na teh zadevah pač je ključno, torej stoji ali pa celo pade ugled
               sodstva.</p>
               <p>Zdaj, kratko še o sodni praksi. Pač mi smo uspeli določene ukrepe. Jaz vas tukaj ne
               bom zdaj s tem seveda niti moril, ampak dejstvo je, da neki pomiki so. To vidim tudi
               v poročilu generalnega državnega pravobranilca, kjer manjši pripad, na lanski seji je
               kolega Möderndorfer kar nekako vzrojil na to besedo, ki jo pač uporabljamo, to je na
               pakedranka, ampak vemo vsi, kaj pomeni, torej, da se je zmanjšal pripad tudi zato,
               ker se je sodna praksa ustalila. In predvsem na delovnem in socialnem področju, tam
               so včasih neke številke enormne, kot recimo tam izkazuje, ne vem, Koper, da ima
               katastrofalne rezultate, ampak, recimo, to nas niti ne skrbi, ker gre recimo za tisoč
               istovrstnih zadev, množičnih, in kjer so 2 že šli po poti do vrhovnega, 1 celo do
               ustavnega sodišča, in potem, ko bo ta zadeva rešena, na enkrat bo to sodišče
               eksplodiralo, vse to rešilo in bo potem seveda ta rezultat fascinanten, čeprav je
               zgodba dosti bolj preprosta. Tako, da, treba je vse te komponente brati, torej
               povezano.</p>
               <p>Težave seveda imamo. Na nekatere ste tudi vi opozorili. Če mi lahko verjamete, jaz jih vidim še
               bistveno več, ampak boste tudi razumeli, da tukaj o tem ne bom na široko razpravljal.
               Iščemo tudi rešitve. Ampak je pa tudi izjemno zapleteno, pač v sedanjih razmerah, ko
               je družba nekako razklana na pol, recimo, tukaj doseči konsenz tudi glede teh zadev.
               Ampak skušamo te stvari peljati in prepričan sem, da jih bomo peljali tudi v bodoče,
               torej popolnoma profesionalno.</p>
               <p>Zdaj, tudi glede teh drugih dveh zadev, ki jih je na koncu tudi nekakšen posladek
               ponudil kolega Gorenak. Torej, ko gre za povrnitev teh stroškov oziroma s tistimi
               dopusti. To so zadeve, ki tečejo. Torej postavljeno je bilo poslansko vprašanje in
               seveda bodo dobile ustrezen epilog glede pač na ugotovitve, torej dejstev. Odvisno bo
               pač, kaj se bo tukaj ugotovilo. Če bo pač to ugotovljeno tako, kot je, bodo potem
               tudi ustrezne konsekvence. Ampak zadeve pa se nikakor ni mogoče posploševati. Torej,
               gre za, če že, za popolnoma ekscesne primere, tako da zdaj nekako gledati samo skozi
               te naočnike delovanja celotnega sodstva, nekako ne gre.</p>
               <p>Zdaj, kar je povedal mag. Verbič, to je seveda tista znana zadeva. Torej, sojenje
               dejansko, ali pa odločanje ni matematika. Strinjam se, da bi bilo veliko bolje, če bi
               pač v enakih ali pa podobnih položajih bilo tudi odločeno enako, ampak tukaj je pač
               sodnikova neodvisnost. Kolegica je pač tako presodila. V končni fazi je potem tudi,
               kot je meni znano, Višje sodišče v Ljubljani potem šlo naproti Preiskovalni komisiji,
               tako da je bilo z nekim zamikom, ampak nihče pa sodniku ne more vzeti pač pravice, če
               sam ocenjuje, da zakon ali pa določena zakonska določba ni v sklad z Ustavo, pač, da
               zahteva tako presojo. Tako, da, tukaj neke v takem pomenu uniformiranosti ne more
               biti. Seveda, je pa bistveno bolje, če je pač ta sodna praksa ustaljena. Čeprav
               tukaj, kle ne moremo govoriti o eni sodni praksi in ustaljenosti ali pa enotnosti,
               ker, v bistvu, je teh primerov, to je šlo samo za en primer, v ostalih primerih pa za
               pravne položaje, ki mogoče niso bili popolnoma primerljivi s tem položajem.</p>
               <p>Zdaj, na vprašanja kolegice Kozlovič, bo glede BPP in izvršilnih zadev, mislim, da bo
               pa nekaj povedal kolega generalni sekretar.</p>
            </sp>
            <sp xml:id="SDT7-OZP-redna-25-2016-07-07.sp23">

               <speaker>PREDSEDNIK JAN ŠKOBERNE:</speaker>

               <p>Najlepša hvala gospod predsednik. Gospod Marinko, izvolite.</p>
            </sp>
            <sp xml:id="SDT7-OZP-redna-25-2016-07-07.sp24">

               <speaker>JANKO MARINKO:</speaker>

               <p>Hvala lepa. Če smem iti na nekatere druge stvari. Opozorjeno je bilo na generacijsko
               vrzel. To tematiko smo uvrstili v to poročilo predvsem zaradi tega, kar smo lahko
               ugotovili v postopkih izvolitev sodnikov, ko je vendarle prišlo do nekega
               nasprotovanja med predlogi sodišč, Sodnega sveta in Državnega zbora. Želimo namreč to
               povedati, da tudi v primerih, ko povsem natančno izračunano ne bi bilo potrebe po
               novem sodniku, iz tega razloga, v določenih primerih predlagamo izvolitev novega
               sodnika. Torej, da te generacijske vrzeli ne povečujemo, ampak zagotavljamo nek
               minimalni dotok mladih novih sodnikov v sistem. In to bi bila nekako prošnja
               Državnemu zboru, da to upošteva, da včasih, torej, zgolj po številkah ni mogoče
               sprejeti takšne odločitve.</p>
               <p>Mimogrede, mi smo opozorili na generacijsko vrzel, ampak generacijsko vrzel ima cela
               državna uprava, samo morda se še ne zaveda tega, da jo ima.</p>
               <p>Glede tistega dela, kjer je bilo kar nekaj vprašanj okrog analiz, bolj podrobnih
               analiz, kaj se dogaja na posameznih sodiščih, in kakšni ukrepi bodo sprejeti v tistih
               primerih, ko naj bi bile ugotovljene neke težave, bi rad povedal, da je treba to
               poročilo, pravzaprav brati z dokumentom otvoritev sodnega leta. Otvoritev sodnega
               leta je tisti dokument, ki na najbolj splošni ravni pove, kakšni ukrepi in na katerih
               področjih bodo sprejeti, torej, kaj so tista področja, ki so najbolj  potrebna neke bolj skrbne
               spremljave. Oba dokumenta sta novele dokumenta, ki sta na visoki ravni in se ne
               ukvarjata toliko s posameznim sodiščem. Konec koncev, vsako posamezno sodišče je
               dolžno sprejeti letni program dela in tudi poročati o njegovi izvršitvi. In to je
               naloga predsednikov sodišč. Menimo, da v tem dokumentu, pa tudi v dokumentu otvoritev
               sodnega leta, sodišče ali pa sodstvo kot celota, saj dokument sprejema sodstvo kot
               celota, se ne more spuščati na raven zelo konkretnih stvari, ampak mora ugotoviti
               tiste probleme, ki so dovolj splošni, da jih je treba izpostaviti, bodisi tu, bodisi
               jih nasloviti v dokumentu otvoritev sodnega leta. tako, da ne vidimo prave koristi od
               tega, da bi se tu z vsakim posameznim sodiščem še kaj dosti več ukvarjali, kot je
               trenutno v tem poročilu.</p>
               <p>Dejstvo pa je, na kar je bilo pa že malce tudi opozorjeno z različnih vidikov, da so
               razlogi lahko zelo različni. Ena stvar je, čisto prva, je branje in razumevanje
               podatkov, ki so v tem poročilu. V poročilu je cela vrsta tabel, cela vrsta
               kazalnikov, ki, vzeti vsak zase, lahko zelo zavajajočo sliko dajejo. Spet, najbolj
               tipičen primer so ravno delovna sodišča s temi množičnimi zadevami, ki lahko bistveno
               vplivajo na sliko, kaj se na sodišču dogaja, če imaš v določenem letu priliv novih
               zadev iz ene pravne podlage povečan za, recimo četrtino. Na videz se je zgodila
               katastrofa, v resnici seveda morda temu ni tako. In naslednje leto, ko se bo zgodilo,
               da bojo te zadeve rešene, je na videz to sodišče izredno kakovostno, pridno. In kaj,
               pa v resnici spet ni tako. Približno ves čas dela z istim tempom.</p>
               <p>Kazalniki, ki govorijo o, recimo rešenih, nerešenih zadevah. Hkrati jih je treba
               gledati tudi z vidika starejših zadev, jih je treba gledati z vidika absolutnih in
               relativnih številk. Tukaj v poročilu je kar nekaj podatkov, ki z vidika relativnih
               razmerij izstopajo. Ko pa gremo pogledati, kakšne so pa absolutne številke zadaj, pa
               vidimo, seveda, da ni tako zaskrbljujoče, kot bi sodili na podlagi tistih zadev. Malo
               za šalo, ampak ilustrativno, če iz, lani je bila ene zadeva, letos sta pa dve, je to
               100 % povišanje. Ampak to ni zaskrbljujoče. Skratka, bistveno bolj je treba to
               podrobno brati in brati v kombinaciji večjih kazalnikov.</p>
               <p>Sodišča so zgleda občutljiva tudi na kakšne dogodke, ki so samo v določenem letu,
               recimo odhod večjega števila sodnikov. Recimo, daljše obdobje, ko sodišče nima
               vodstva. To je ena od problematik, ki nas zelo skrbi, da pravzaprav nekako ni pravega
               zavedanja, kaj pomeni odsotnost predsednika oziroma odsotnost vodstvenega kadra.
               Vsak, ki se ukvarja v državni upravi ali pa v drugih sistemih z nekim vodenjem in
               upravljanje ve, da takoj, ko ni več pravega vodja s polnimi pooblastili, začne v
               sistemu delovati slabšalno.</p>
               <p>Skratka, zelo različni razlogi so, ki se pa lahko v relativno hitrem času spet
               popravijo, recimo, ko dobi to sodišče novega sodnika in, recimo, tudi okrožna sodišča
               so relativno majhna z 8, 9 sodniki. Torej, če enega sodnika ni, je to takoj 15 % manj
               sodnikov, lahko zelo močno vpliva na rezultate v določenem letu, ki se pa že
               naslednje leto popravi. Torej je treba tudi časovno dimenzijo upoštevati in morda ni
               ravno vsak podatek za določeno leto tako zaskrbljujoč.</p>
               <p>V zvezi s tem, kar je povedal dr. Dobovšek, seveda jaz se tu čutim takoj neposredno
               izzvanega, ker sem jaz en od tistih dodeljenih sodnikov, o katerih je govoril. Rad
               bi, močno me je zbodla no ta, češ, da gre za osebne ocene prijateljev. Mene ocenjuje
               personalni svet. In me ocenjuje personalni svet Vrhovnega sodišča, na koncu seveda to
               oceno potrjuje Sodni svet, tako, da jaz mislim,da to ne bo držalo.</p>
               <p>Rad bi pa poudaril predvsem to: dodeljeni sodniki so v enem manjšem delu, so
               dodeljeni na sodeče oddelke Vrhovnega sodišča ali višjih sodišč, ker pravzaprav
               opravljajo zelo podobno delo kot sicer sodniki. Tako da tam, mislim, da z vidika
               tega, kako se taka ocena takšnega sodnika gradi, kakšnih velikih razlik ni, ker
               delajo na konkretnih zadevah, pripravljajo odločbe, tako kot sicer kolegi na I. stopnji, s tem, da so
               pravzaprav pod drobnogledom kolegov z višjih instanc, kar se mi zdi, da daje kvečjemu
               bolj kvalitetno oceno njihovega dela.</p>
               <p>Pretežni del dodeljenih sodnikov so dodeljeni na Vrhovno sodišče za projekte,
               informatizacije sodišč, saj je seveda treba vsako informacijsko rešitev narediti tako
               s tehničnega vidika, kot iz vsebinskega vidika. Tu se seveda pokaže, da delo na takem
               projektu zahteva zelo, zelo dobro poznavanje zakonodaje, ne samo za posameznega
               področja, ki, na primer Zakona o pravdnem postopku, ampak bistveno širše poznavanje,
               poznavanje zakonodaje, ki običajno pri navadnem, običajnem sodniškem delu niti ne
               pride toliko na mizo, recimo varovanje osebnih podatkov, treba je poznati tajne
               podatke in podobne stvari, in seveda treba je dovolj spoznati tudi jezik tehničnega
               dela projekta, kar pomeni, da se moraš naučiti še ene dodatne spretnosti.</p>
               <p>Ti sodniki so torej delali na takšnih ukrepih, projektih. Spremljajo potem tudi
               implementacijo teh projektov v praksi. In seveda tudi spremljajo odzive s sodišč, kaj
               je potrebno še morda spremeniti, dodelati, ampak vedno in znova, oni morajo predvsem
               v ta projekt prenesti vsebinsko znanje, zato so tudi izbrani sodniki, ki so se
               izkazali v dotedanji praksi kot sodniki, ker želimo ravno to znanje prenesti v
               projekt.</p>
               <p>Praviloma se taki sodniki potem tudi vračajo na matična sodišča, in potem nadaljujejo
               svoje delo kot pač sodniki.</p>
               <p>V zvezi s to povezavo sodstva in Ministrstva. To je pa nekaj, kjer se pokaže pa ravno
               kako se skuša prikazati nekaj kot nenavadno, v resnici je pa to evropska praksa. Ko
               boste šli na nemška ministrstva, boste ugotovili, da so tam sodniki in tožilci, s
               tem, da je tam ta magistratura bistveno bolj poenotena, kariera sodnika pa tožilca se
               prepletata, in na ministrstvih so ljudje iz sodišč. Greste na francosko ministrstvo
               za pravosodje, boste tam našli sodnike. Ravno to je evropska praksa. Ravno to je
               evropska praksa, vi ste pa zoper evropsko prakso.</p>
               <p>Glede sodelovanja pri zakonodajnih postopkih. Ja, seveda, sodelujemo, sodelujemo
               predvsem pri tistih zakonih, ki so v pristojnosti Ministrstva za pravosodje. In ko
               govorimo o slabi kvaliteti, ne mislimo na ta ali pa samo na te zakone. Spet, na
               dovolj splošni ravni je ta ugotovitev bila povedana, ampak bom pa vseeno ilustriral z
               enim primerom. Kasneje boste obravnavali Poročilo državnega pravobranilstva, kjer
               izrazito opozarja, spet se vračamo na delovno področje, da je pretežni del dnevnih
               sporov so spori javnih uslužbencev iz naslova zakonodaje Zakon o javnih uslužbencih,
               Zakon o sistemu plač v javnem sektorju, Zakon o Policiji, Zakon o Slovenski vojski.
               Torej, tu je vir, da že pravzaprav skorajda smešno, da država je največkrat v sporu
               sama s sabo oziroma s svojimi zaposlenimi. Torej, in v Poročilu o državnem
               pravobranilstvu opozarja točno na slabo kvaliteto in hitro spreminjajočo zakonodajo.
               Če bi vprašali izvajalce, ki morajo Zakon o sistemu plač v javnem sektorju prenesti v
               računalniško aplikacijo, vam bodo povedali, da je to najbolj zapletena aplikacija na
               svetu, ker so nove in nove variante, podvariante in tako naprej. Tam bi, v tem
               poročilu, kot ga že omenjam, bo tudi govora o tem, kako spet država generira skozi
               slabo odločanje svojih organov. Na socialnem področju, opozarja pravobranilec, zelo
               velik del zadev izvira iz slabe kakovosti odločitev državnih organov.</p>
               <p>V tem delu ja, seveda, ker smo bolj neposredno povezani z Ministrstvom za pravosodje,
               ker je njihova pristojnost, sodelujemo, res pa seveda, da prihaja tudi do
               nasprotovanja,+. Se ne strinjamo z vsakim predlogom Ministrstva in tudi Ministrstvo
               se ne strinja z vsakim predlogom sodstva, tako, da takšne, bom rekel, neke kar istosmernega delovanja pa
               spet ni, kot si morda predstavljate.</p>
               <p>V zvezi z, pri vprašanju izvršbe, moramo upoštevati, da vendarle je tu velik del
               zadev, da rečem, zgodovinskih, ki še zmeraj niso rešene, tako da v enem delu je torej
               struktura taka, kot je bila. Zdaj, jaz na tej strani, na strani dolžnikov nimam
               podatka, ki bi ga lahko povedal, kakšna je struktura, domnevam pa, da se ni
               spreminjala. Na strani upnikov se pa pojavljajo predvsem banke in pa ponudniki, kot
               so Telekom, Mobitel, kjer ugotavljamo, da gre pravzaprav za množične, pa vendarle
               relativno majhne zneske, ki pa se v določeni situaciji, življenjski, lahko za
               dolžnika pomenijo nerešljivo rešitev, situacijo, brez premoženja. Vsi vemo, kakšna je
               situacija, kako lahko to sodstvo rešuje. Ta problem, pravzaprav ne vemo, dostikrat je
               ni izpostavljen problematika nepremičninske izvršbe, češ, za majhno vsoto je prodano
               stanovanje, prodana hiša, kako bi to lahko rešili. Seveda, prva varianta je ta:
               plačaj svoj dolg. In primeri, ki so bili že izpostavljeni, tudi v medijih, so bili
               točno primeri, ko je dolžnik imel možnost plačati, pa ni hotel. Pa ni hotel, se je
               izmikal, je skušal prelisičiti sistem. In ti primeri so pokazali, da so ti časi mimo.
               Sodni sistem, izvršba, deluje. Če ima človek premoženje, potem bo svoj dolg moral
               poravnati. In treba se je vendarle postaviti v položaj upnika, saj tudi njegove
               pravice so kršene, če ima terjatev, do katere pa ne more priti, in če vidi, da
               dolžnik ima premoženje, pa se izmika na vse možne načine.</p>
               <p>Brezplačna pravna pomoč, tu nismo kakšnih posebnih premikov zaznali. Dopušča možnost,
               da ni dovolj podrobno to bilo spremljano, ampak za enkrat kakšnih premikov ni. Da se
               je samo za 5,3 % znižalo, bi pa kazalo, da je kvečjemu narašča še malo povpraševanje,
               ker iz stečajnih zadev bi moralo biti več tovrstnih prošenj za brezplačno pravno
               pomoč.</p>
               <p>Samo še v zvezi z mrežo sodišč. Mi ves čas zagovarjamo postopnost. Zagovarjamo, da
               prvi korak mora biti ustanovitev prvostopnega enovitega sodnika, da nam ta rešitev,
               torej odpravlja razlike med okrajnim in okrožnim sodnikom, da nam ta rešitev reši
               pretežni del problemov, da seveda je treba pristopiti tudi k, bi rekel, prav
               fizičnemu ukinjanju sodišč, ampak res postopoma. In v naši strategiji ves čas
               poudarjamo, da bodimo pozorni na obrobje države, da ga ne osiromašimo, ker praviloma
               bomo tam imeli sodišča, ki imajo relativno malo zadev, ampak z ukinitvijo sodišča
               ukinjamo še neka delovna mesta, ukinjamo še bolj atraktivnost tega prostora, se
               pravi, tam bo še manj, in menimo, da se da najti vsebine znotraj sodnega sistema, ki
               lahko izvajamo kjerkoli, in da iščemo predvsem take priložnosti. Za ta namen seveda
               se je treba potruditi, zato ker po naravi stvari vse rešitve peljejo v to, da je na
               koncu center tisti, ki dobi takšne pristojnosti.</p>
               <p>Večkrat ste že slišali za Centralni oddelek za verodostojno listino. Predlog
               Vrhovnega sodišča, takrat, ko se je delal ta oddelek je bil, da bi bilo to v Škofji
               Loki, ne v Ljubljani.</p>
               <p>Mi smo zdaj v dogovarjanju za projekt digitalizacije zemljiške knjige, torej samih
               fizičnih knjig, ki so že v slabem stanju, propadajo, ker se stalno listajo, in bi
               bilo smiselno digitalizirati. Jemljejo zelo veliko prostora sodiščem, in bi jih lahko
               hranili na nekem centralnem mestu. In naš predlog seveda je bil, da bi to dali nekam
               na obrobje Slovenije, kjer bi eno sodišče imelo s tem dovolj dela za to, da obstane,
               in hkrati bi opravljali neko storitev za celo sodstvo. Problem je seveda prostor in
               seveda se takoj v naslednjem koraku ponuja, ja v Ljubljani pa se bo nekaj gradilo,
               kjer bi pa to lahko tudi plasirali. In bo, kar po naravi stvari se potem zmeraj znova
               znajdemo v centru.</p>
               <p>Z informatizacijo sodnih postopkov je zmeraj več sodnih postopkov, kjer lahko kakšne stvari izvajaš
               nekje zunaj centra. Spet je primer zemljiška knjiga. Danes bi lahko celotno zemljiško
               knjigo delali v Lendavi, pa ne bi nihče sploh opazil, da se je to zgodilo. Že danes
               dobite vašo zadevo, ki ste jo vložili v Kopru, lahko rešeno v Novem mestu in pač, ne
               da bi sploh opazili, da se je vmes to zgodilo. Skratka, mi lahko nekatere stvari
               koncentriramo izven centra, na obrobju, in na ta način zagotovimo obstoj takih
               sodišč. Mislimo, da to pač nekako je skupno zdaj razumevanje v smislu neke
               postopnosti, v smislu zagotavljanja takih rešitev, tako da tu ni kakšne z naše strani
               ni kakšne večje skrbi.</p>
               <p>Okrog, sem pa vseeno dovolil okrog enotne sodne prakse tri pripombe. Eno je, prvič,
               ali so pravni položaji, za katere pravimo, da je bilo o njih različno odločeno, res
               enaki. Neštetokrat smo videli, ko se stranka, odvetnik v postopku sklicuje na
               določeno sodno odločbo, pa je ob bolj podrobnem branju ugotovljeno, da gre za
               različne pravne položaje. Eno.</p>
               <p>Drugo. Zato, da sodna praksa postane enotna, mora biti najprej različna. To malce
               naivno branje in morda izhaja iz nekega vendarle uradniškega pogled, kjer pravzaprav
               z navodilom Ministrstva povemo, kako naj se neka zadeva rešuje, ki jo zakon določa.
               Zmeraj znova se je v teku oblikovanja sodne prakse pokazalo, da prehitro sprejemanje
               nekega stališča vodi do tega, da niso bile vse stvari dovolj dobro razmišljeno, da
               niso bili vsi vidiki zadeve upoštevani. Zato tudi kasneje, ko že imamo ustaljeno
               sodno prakso, pride lahko celo do spremembe, popolnoma skladno u Ustavo, ker se pač
               nek nov vidik ugotovi. Tako, da iz dveh, treh zadev, od katerih sta bile dve odločeni
               tako, ena pa tako, sklepati, da ni enotne sodne prakse, je preuranjeno.</p>
               <p>In še za ilustracijo. Če bi odločbe Ustavnega sodišča bile odločbe posameznega
               sodnika, potem bi imeli nešteto primerov, ko bi bile popolnoma razpršene, ko bi o
               istem pravnem problemu, ampak zdaj pa res o istem pravnem problemu imeli 9 različnih
               sodb. Saj vidimo, da so ločena mnenja. Ustavno sodišče se tam ne uspe poenotiti.
               Pusti odprto. Seveda zaradi pravil odločanja se ve, če je večinska odločitev, je ta
               odločitev. Imamo ločeno mnenje, in tudi tam nam kaže, v določenih mnenjih so pogosto
               zavzeta stališča, ki se kasneje, čez nekaj časa celo, preobrnejo v večinska, kot pri
               ponovnem razmisleku. Pri Ustavnem sodišču je to drugačnega rezultata. Tako, da je ta
               situacija vendarle malce bolj zapletena.</p>
               <p>Ilustracija pa samo, kakor sem bral nek nemški priročnik, za novopečenega sodnika pa
               pravi takole: No, zdaj ko ste bil pripravnik in ste pisali odločbe zato, da boste šli
               na državni izpit, ste morali poznati prakso vseh senatov Vrhovnega sodišča. Na
               kazenskem področju, mislim, da imajo 5 senatov. Vseh petih senatov ste mogli
               prebrati. No, zdaj ko ste pa sodnik, in veste, da vaše zadeve gredo k temu senatu,
               recimo tretjemu senatu, morate pa sami njihovo prakso poznati. Tudi nemško vrhovno
               sodišče ne uspe znotraj vrhovnega sodišča v celoti zagotavljati enotne sodne prakse.
               Malo relativizirati. Ne rečem, da je stanje na tem področju absolutno, pravilno in
               dobro in da <stage>/nerazumljivo/</stage> ampak, treba je pa vendarle za con grano salis. Hvala.</p>
            </sp>
            <sp xml:id="SDT7-OZP-redna-25-2016-07-07.sp25">

               <speaker>PREDSEDNIK JAN ŠKOBERNE:</speaker>

               <p>Gospod Vrabec, izvolite.</p>
            </sp>
            <sp xml:id="SDT7-OZP-redna-25-2016-07-07.sp26">

               <speaker>MAG. JAŠA VRABEC:</speaker>

               <p>Hvala za besedo. Lepo pozdravljeni.</p>
               <p>Jaz bi zgolj par poudarkov dal. Najprej glede izvajanj dr. Novaka, ki se sprašuje o
               analizah in ukrepih pri starosti nerešenih zadev. Vrhovno sodišče zelo aktivno
               spremlja nerešene zadeve in vsa sodišča redno letno prejemajo analizo po posameznih
               pravnih področjih, kje so nerešene zadeve najstarejše in jih pozivamo k ukrepom. Kot
               je že predsednik omenil, pa obstaja tudi zelo dober feninformacijski sistem, ki
               vsakemu predsedniku sodišča mesečno dobavlja 20 najstarejših zadev na posameznem
               pravnem področju, ki so nerešene. Tako, da pregled nad tem obstaja. Ponekod so
               objektivni razlogi, zakaj zadeva ni rešena, ponekod so zakonske omejitve,
                  skratka nadzor in
               sistem je vzpostavljen.</p>
               <p>Glede mnenja ob potrebi pospeševanju reševanja gospodarskih sporov in izvršb, kar je
               izrazil predstavnik Državnega sveta. Samo na teh dveh področjih je ravno zaradi
               usmerjenega dela Vrhovnega sodišča prišlo do velikih sprememb. Če pogledamo številke
               na področju gospodarskih sporov, kot je dr. Murglova že omenila, je vzpostavljena
               triaža, in tam je v 5 letih, od leta 2010 do 2015 prišlo do skrajšanja pričakovanega
               časa z 18 mesecev in pol na 8 mesecev, in na področju izvršb iz 9,8 mesecev na 5,3
               mesece. In tu, se mi zdi izredno pomembno poudariti, da se ne da zadev skrajševati v
               nedogled. Da je pač nek realen čas potreben za rešitev vsebinsko vsake zadeve.</p>
               <p>Glede pričakovanja Ministrstva za pravosodje, da bi se v tem dokumentu, se pravi v
               Letnem poročilu dajali konkretni predlogi in analize o posameznih sodiščih in kaj je
               posamezno sodišče storilo, kot je bilo že rečeno, to ni namen tega dokumenta. To so
               letna poročila vsakega sodišča, ki jih pripravi predsednik sodišča in tam je to tudi
               opredeljeno.</p>
               <p>Nekaj glede številke o razveljavljenih odločbah. Rečeno je bilo 31 % odločb
               razveljavljenih. Ja, ampak to je treba brati v kontekstu. Kontekstu, da je na
               okrožnih sodiščih le 15 % zadev, kjer je vloženo pravno sredstvo, in izmed teh 15 %
               je 70 % potrjenih. In izmed tistih, ki niso potrjene, jih je, recimo 30 %
               razveljavljenih. To na primeru okrožnega sodišča pomeni, da izmed vseh zadev, ki so
               jih rešili, je 2,5 % sta razveljavljena. Na primeru okrajnih sodišč, 1 % zadev je
               razveljavljen. Tako, da ta 31 % lahko izzveni nekoliko pretirano.</p>
               <p>Pa še na koncu, beseda o percepciji in zaupanju javnosti. Dokumente, ki ste jih
               dobili na mizo, ta raziskava o zadovoljstvu v javnosti kaže, da se Vrhovno sodišče in
               sodstvo zadeva pomena zaupanja javnosti in ga meri. Vi ste opozorili že v svojih
               izvajanjih na to, da tisti, ki imajo stik s sodiščem, se pravi uporabniki in
               strokovna javnost kot tudi zaposleni, bolje vrednotijo delovanje sodstva. Ne samo to.
               S to raziskavo v letu 2015 je bilo ugotovljeno, da se je med letoma 2013 in 2015
               zgodil pomemben premik. V eni smeri na slabše in v eni smeri na boljše. Splošna
               javnost manj zaupa kot leta 2013, medtem, ko so ostale javnosti bolj zadovoljne. Se
               pravi, strokovna javnost je bolj zadovoljna z delovanjem sodišč in uporabniki na
               sodiščih so bolj zadovoljni z delovanjem sodišč. Tako, da imamo tu razkorak, kjer gre
               vsaka ocena v določeno smer. Zdaj, zelo pomembno je, kako je javnost zadovoljna, zato
               ker to vpliva na zaupanje javnosti v delovanje sodstva. To pa posledično vpliva na
               legitimnost in na spoštovanje sodnih odločitev oziroma na sodelovanje s sodstvom.</p>
               <p>In tu imamo, dr. Gorenak je rekel, da imamo notri podatke o mednarodnem poslovanju,
               in da bi bil vesel, če bi bila Slovenija nekje na sredini. Slovenija je marsikje
               nekje na sredini, nekje je pri vrhu celo v evropskem merilu, in ravno zato smo dali
               te podatke tudi notri. Tudi pri dnu je ponekod. Pri dnu ali pa pri vrhu, kot rečete,
               recimo pri številu sodnikov na 100 tisoč prebivalcev, kjer smo prvi. Ampak nerealno
               je pričakovati, da se bo število sodnikov konstantno zniževalo, hkrati število
               nerešenih zadev zniževalo, in, ob enem, recimo, tudi število starejših nerešenih
               zadev zniževalo. To je potrebno brati v sorazmerju.</p>
               <p>In ob enem imamo 3 stvari. Imamo izboljševanje učinkovitosti sodstva. to so
               objektivni kazalniki kažejo na to, da se to izboljšuje. Imamo izboljšanje
               zadovoljstva strokovne javnosti z delovanjem sodstva. 55 % strokovne javnosti meni,
               da se v zadnjih 5 letih izboljšalo poslovanje, 30 % jih meni, da je približno enako,
               le 15 % jih meni, da je slabše. Tretji element: imamo izboljšanje zadovoljstva
               uporabnikov, tistih ljudi, ki pridejo na sodišča in imajo neposreden stik s sodiščem.
               Vse te 3 dejavnike imamo na eni strani, in na drugi strani imamo padec zaupanja
               splošne javnosti. No, in tu se je potrebno vprašati, zakaj prihaja do tega, kdo je
               udeležen pri tem, v čigavem interesu se kaj dogaja.</p>
               <p>Eden izmed osnovnih razlogov za zaupanje javnosti v sodstvu je pravičnost odločitev
               sodišč. In po naših raziskavah je 70 % ljudi več ali manj zadovoljno s tem, kako je
               sodišče odločilo. In to nekako ne gre skupaj potem s tem izjemno nizkim zaupanjem
               splošne javnosti.</p>
               <p>Seveda se sodstvo zaveda, da so tu specifike medijskega poročanja. In gre za
               tabloidizacijo, poenostavljanje, včasih nerazumevanje, ampak sodstvo se odziva, je
               proaktivno. Izvajamo raziskave, kot je ta pred vami, kjer podrobno analiziramo ne
               samo kdo zaupa in
               koliko zaupa, ampak zakaj zaupa, iz katerih razlogov, kako ocenjuje sodno osebje,
               kako ocenjuje sodnika, kako ocenjuje postopek na sodišču, predvsem zato, ker se
               sprašujemo, kaj lahko sodstvo samo stori, zato da bi bilo to zaupanje boljše.
               Zavedamo se, da v določenih segmentih sodstvo ne more poseči v percepcijo javnosti
               zato, ker ne more posegati v to, kako neodvisni sodnik odloča pri tem delu, ampak
               lahko pa posega, recimo, v postopkovno pravičnost, učinkovitost in vsemi ukrepi, ki
               jih kombinirano, če berete letno poročilo in otvoritev sodnega leta, sodstvo izvaja,
               se te stvari počasi spreminjajo.</p>
               <p>Zelo pomembno pa se nam zdi, da se vsi deležniki v pravosodju in na sploh zavedajo,
               da je neodvisno in nepristransko sodstvo v koristi vseh, ne samo sodstva, ampak v
               koristi celotne družbe. Tako, da se mi zdi na tem mestu primeren tudi apel na vaše
               delo in na vaše spodbujanje izboljševanja sodstva oziroma razumevanje pomena močnega,
               neodvisnega, nepristranskega sodstva. Hvala.</p>
            </sp>
            <sp xml:id="SDT7-OZP-redna-25-2016-07-07.sp27">

               <speaker>PREDSEDIK JAN ŠKOBERNE:</speaker>

               <p>Najlepša hvala. Želite, dr. Novak besedo? Izvolite.</p>
            </sp>
            <sp xml:id="SDT7-OZP-redna-25-2016-07-07.sp28">

               <speaker>DR. MARKO NOVAK:</speaker>

               <p>Ja, hvala lepa. Jaz bi tukaj, predvsem bi se na to vprašanje dr. Dobovška podal
               informacijo. Tako, kar se tiče predavanj sodnikov izven CIP. Jaz seveda na to gledam
               po eni strani jasno kot predstavnik javnosti v Sodnem svetu, imenovan s strani
               parlamenta, po drugi strani pa seveda pa tudi kot profesor prava. In se mi zdi
               izjemno dragoceno predavanje sodnikov zato, da se študentje dobijo ne samo, zdaj
               danes pravimo bolonjska reforma in tako naprej, seveda je tudi praktičen pogled
               izjemno pomemben. Tako, da je tudi dobrodošlo tudi v tej akademski sferi, seveda, po
               drugi strani je pa potrebno, da se ve, kaj je prioriteta, kaj je tista prva njihova
               služba. In tukaj seveda sam vidim, da je to predvsem na strani predsednikov sodišč,
               da pravzaprav nekako imajo pregled, kako je s situacijo na tistem področju, kako je z
               nerešenimi zadevami, obremenitvijo in tako naprej. Seveda je pa to potem izven,
               jasno, delovnega časa. To je pač tista neka dodatna obremenitev.</p>
               <p>Zdaj, kar se pa Sodnega sveta tiče, mi občasno dobimo kakšno zadevo. Jaz bi rekel
               tako, seveda vam lahko te podatke vse dobavimo, o vseh teh postopkih vsaj v tistem
               času, kot boste želeli, predvsem, ampak predvsem z vidika problema sodniške etike.
               Nezdružljivost, potem konflikt interesov in tako naprej. Tukaj je bilo nekaj primerov
               še prej, kakor smo to spremljali. Tudi s tem sem se tudi že v preteklosti ukvarjalo
               ta etični odbor sodniškega društva. Šlo je za sodelovanje sodnikov v arbitražah, prek
               Gospodarske zbornice je potem neko sodelovanje, v izvensodnih mediacijah tudi, kar je
               seveda lahko odpirate probleme konflikta interesov, nezdružljivost in tako naprej, ne
               toliko s tem finančnim vidikom, ampak s samo vsebino.</p>
               <p>Potem tudi bil je en, jaz bi rekel tako, zdaj tam do 3 primere, recimo na leto, več
               tega ni bilo. Predvsem so pa ta etična vprašanja in tako naprej, za kar smo seveda
               tudi zdaj zakonsko pristojni oziroma naša komisija za sodniško etiko.</p>
               <p>Bil je tudi pred časom tudi ta primer glede sodelovanja pri izobraževanju za PDI, za
               pravniški državni izpit, kjer je sodnik pri tem sodeloval, vendar je potem nekako, mi
               tudi prosimo za pojasnila, če zaznamo nek tak primer, ki nam je poslan od samega
               udeleženega, od predsednika in tako naprej, vendar tukaj je sodnik pojasnil, da ni
               izpraševalec, da je vse to izven delovnega časa potekalo, in da sam ni izpraševalec
               na teh izpitih.</p>
               <p>Ja, tako da seveda so ti primeri. Zdaj, tukaj nismo pa v vsem tem času zaznali, da bi
               tukaj bil kakšen disciplinski postopek, kot je predsednik prej pojasnil. Tako, da
               nekaj teh primerov je, skratka, so pa seveda nekako obravnavani v vidiku potencialne
               kršitve te sodniške etike.</p>
               <p>Zdaj, iz mojega, bi rekel, neposrednega zaznavanja, pa poznam nekaj teh sodnikov,
                   vse, ki sodelujejo
               pri nas, ki tudi predavajo na CPI, pa se odpovedo svojemu honorarju, so tudi taki
               sodniki.</p>
               <p>Zdaj, če je še kakšno dodatno vprašanje. Prav.</p>
            </sp>
            <sp xml:id="SDT7-OZP-redna-25-2016-07-07.sp29">

               <speaker>PREDSEDNIK JAN ŠKOBERNE:</speaker>

               <p>Najlepša hvala. Morda v naslednjem krogu razprav.</p>
               <p>Še državna sekretarka, gospa Brecelj. Izvolite.</p>
            </sp>
            <sp xml:id="SDT7-OZP-redna-25-2016-07-07.sp30">

               <speaker>TINA BRECELJ:</speaker>

               <p>Hvala lepa za besedo. Bi samo želela pojasniti oziroma dodati to, kar sem uvodoma
               rekla, da v poročilu pogrešamo ukrepe, predloge ukrepov pri tistih sodiščih, kjer je
               zabeleženo nekoliko slabše poslovanje. Tukaj se strinjam s pojasnilom generalnega
               sekretarja Vrhovnega sodišča in ga jemljem na znanje, torej, da je treba to poročilo
               brati skupaj z dokumentom otvoritev sodnega leta, ki pa je v tem delu bogato, torej z
               ukrepi in pristopi k reševanju težav.</p>
               <p>Ne morem pa se strinjati s tem, kar je tudi bilo izrečeno, da je, torej, poslovanje
               posameznega sodišča zajeto v letnem poročilu vsakega sodišča, torej v poročilu, ki ga
               pripravi predsednik konkretnega sodišča. Tukaj pa bi vendarle dodala, da Vrhovno
               sodišče kot vrh sodne uprave mora zavzeti, torej, mnenje do dinamike dela posameznega
               sodišča. In, kot rečeno, štejem, da je to mnenje in ukrepi ustrezno povzeti v
               poročilu, v tem, ki ga imamo danes pred sabo, in pa v dokumentu otvoritev sodnega
               leta. Toliko glede tega.</p>
               <p>Zdaj bi pa še gospe Kozlovič odgovorila. Na vaše izrecno vprašanje. Torej, bilo je že
               pojasnjeno, kakšno je, kako poteka sodelovanje Ministrstva za pravosodje in Vrhovnega
               sodišča. S pojasnjenim se v celoti strinjam. Torej, na konkretno vprašanje, koliko
               dobivamo predlogov s strani sodišč in koliko se sodstvo predvsem odziva na naše
               predloge, naj povem, da je teh predlogov veliko. V zadnjem času na omenim, torej,
               enovitega sodnika, ki je bil danes že omenjen. Torej, tukaj smo dobili razdelan
               predlog občne seje Vrhovnega sodišča, kako naj bi to zakonsko uredili, in v
               naslednjem paketu sprememb organizacijske zakonodaje bomo k temu tudi pristopili.</p>
               <p>Nadalje, naj omenim intenzivno sodelovanje v smislu posredovanju predlogov s strani
               sodstva pri pripravi sodnega reda. Gre seveda za podzakonski predpis, vendar za
               delovanje sodstva izjemno pomemben. In tukaj je iniciativa na strani sodstva zelo
               močna. Pri Zakonu o prekrških, torej so bili tudi izjemno proaktivni.</p>
               <p>Želela pa bi na tem mestu omeniti tudi zelo koristno pobudo, ki je prišla s strani
               sodstva, to pa je vzpostavitev centralnega organa za terjatve. Mi smo že na zadnji
               tiskovni konferenci pojasnili, kakšen delež časa in osebja se na sodišču ukvarja z
               izterjavo terjatev, čeprav seveda to ni primarna naloga sodne veje oblasti. In tukaj
               si tudi Ministrstvo za pravosodje zelo prizadeva, da bi tukaj prišlo do premika, da
               bi, ker gre vendarle za pomemben vir proračuna, to dejansko prepoznalo in
               ponotranjilo tudi Ministrstvo za finance, in da bi že, torej v jeseni bili konkretni
               koraki storjeni, da se, najprej na primeru prekrškov, o katerih odločajo sodišča,
               potem pa na primeru tudi drugih terjatev države, torej ta izterjava centralizira in
               na ta način tudi intenzivira, naredi bolj učinkovita.</p>
               <p>Še nekaj sem želela povedati. Torej, želeli bi si mogoče vendarle še nekoliko več
               pobud s strani sodstva, kadar so potrebne spremembe procesne zakonodaje, če so te
               potrebne. Zdaj ta problem, pa saj ni problem, ampak pristop, smo tukaj zdaj nekoliko
               spremenili na ta način, da, kar se tiče spremembe procesne zakonodaje v civilistiki,
               Zakon o pravdnem postopku, imamo za ta namen dodeljenega sodnika dr. Ekarta na
               Ministrstvu za pravosodje, tako da to prakso tujih ministrstev tudi poskušamo
               udejanjati. Kar se pa tiče kazenskega postopkovnika, bom pa tukaj v svojem imenu
               povedala, pa nekoliko pogrešam upokojenega predsednika Višjega sodišča v Ljubljani,
               sodnika Potočarja, ki je bil tukaj tudi proaktiven zelo.</p>
               <p>Torej, želim povedati, veliko je predlogov s strani sodstva, kar pa Ministrstvo
               pripravi, pa tudi aktivno sodelujemo. Nismo vedno soglasni, poskušamo pa vselej z
               argumenti eden ali drugi nekako prevladati oziroma pojasniti svoje stališče.</p>
               <p>In še čisto nazadnje. Se pa strinjam tudi s tem, to tudi sama večkrat povem, preveč imamo spreminjanja
               zakonodaje, premalo se ukvarjamo z implementacijo, to je pač problem vsakokratne
               vlade in dinamike dela, pa čeprav, če govorim o Ministrstvu za pravosodje, nam, ko je
               govora o stečajni zakonodaji, to spremljanje implementacije, toliko dobrega prinaša
               in tudi, torej, Evropska unija je tak pristop prepoznala za zelo dober. Torej želim
               poudariti, v prihodnosti bomo še več naporov vložil v več spremljanja implementacije,
               manj spreminjanja zakonodaje ad hoc. Hvala lepa.</p>
            </sp>
            <sp xml:id="SDT7-OZP-redna-25-2016-07-07.sp31">

               <speaker>PREDSEDNIK JAN ŠKOBERNE:</speaker>

               <p>Najlepša hvala. Glede na to, daje Vlada tudi glavni predlagatelj zakonodaje, nas to
               še posebej veseli.</p>
               <p>Dr. Dobovšek, izvolite.</p>
            </sp>
            <sp xml:id="SDT7-OZP-redna-25-2016-07-07.sp32">

               <speaker>DR. BOJAN DOBOVŠEK (PS NP):</speaker>

               <p>Hvala. Par komentarjev. in sicer na tri teme.</p>
               <p>Najprej na mlade sodnike, ki prihajajo v sistem. Seveda se to pozdravlja, problem pa
               imamo pri izvolitvi. Jaz sem vedno opozarjal, da nimam nobene težave izvoliti novega
               sodnika, če v gradivu jasno opredelite, zakaj se število sodnikov povečuje, kar se da
               prikazati, in kot drugo, da se na podlagi meril lahko primerja, zakaj je bil kandidat
               izbran. Če merila imamo, in potem na neko sodniško mesto kandidira večje število
               sodnikov, lahko na podlagi meril točno vidimo, zakaj ta sodnik, ki je predlagan v
               izvolitev, je izbran. Prav, če imamo dovolj podatkov, potem nimamo nobene težave pri
               izvolitvi. Problematizirali smo pa vedno, ker ni bilo podatkov, zakaj se povečuje
               število sodnikov, čeprav vidimo, da takšne statistike obstajajo, in da niso bila
               priložena merila, zakaj je bil nek kandidat izbran.</p>
               <p>Drug problem je problem teh dodeljenih sodnikov. V pojasnitev, če takšna merila
               obstajajo, predlagamo, da nekaj podobnega naj bi veljalo tudi za dodeljene sodnike,
               ker problematiziram ne primerljivost enih in drugih pri napredovanjih. Samo v
               pojasnitev. Se pravi, zato pričakujem, mogoče ena od rešitev je tudi ta, da če je
               dodeljen nek projekt, da še nekaj svojega delovnega časa nameni sojenju, ker to je
               primarna funkcija sodnika, in se tisto ocenjuje, in potem je to samo še dodatna
               ocena, da je nekaj še dodatno opravil.</p>
               <p>Kar se pa tiče izobraževanja, naj pojasnim problem. In sicer, zgodovinsko, če vemo,
               je, izjemo zakonodaje, nastala zato, da so sodniki popestrili predavanja na Pravni
               fakulteti. In jaz moram povedati, da ko sem bil študent Pravne fakultete, sem z
               veseljem to popestritev poslušal. Še več, ko sem predaval na Fakulteti za varnostne
               vede, so tudi študentje ocenjevali, ko sem povabil sodnike, tožilce in ostale, da je
               to zelo pripomoglo k predavanju. In to je tisto, kar je dobrodošlo. Seveda pa se
               sedaj dogaja to, da sodniki predavajo za zunanje subjekte, ki jim je to edina
               pridobitna dejavnost in gre povsem za privatne subjekte. In tukaj je tudi Komisija za
               preprečevanje korupcije, še posebej, ko sem to izpostavil jaz, možnost korupcijskih
               tveganj zelo velika. Od konfliktov interesov do vplivanja in vsega ostalega. Seveda
               pa je problem na predsednikih sodišč. Predsednik sodišč mora pa ugotoviti, kdaj se na
               tovrstna izobraževanja pripravlja sodnik, ne samo, kdaj jih izvaja, saj na to se je
               moral tudi pripraviti. Jaz kot profesor vem, koliko je priprav na neka predavana. Se
               pravi, v katerem času, zloraba podatkov, uporaba sredstev sodišča in pa seveda, kako
               je odpravljen konflikt interesov in pa vpliv v nadaljnjem postopku. To pa je naloga
               predsednikov sodišč. In če smo z novo zakonodajo predsednikom sodišč dali več nalog,
               več pristojnosti, smo jim dali pa tudi odgovornost.</p>
               <p>In na to opozarjam, in rad bi opozoril, da, če so zadeve v sodobni družbi
               spremenjene, se je spremenilo tudi to, da smo spodbujali, vsekakor spodbujamo, da
               sodniki dodatno nekaj naredijo na svojem ugledu, in mogoče ena od rešitev gre tudi v
               smer, da sistemsko zadeve rešimo v tem namenu, da sodniku, če že predavajo in s tem
               zlorabijo ime sodišča, naj predavajo v imenu in na račun sodišča. Se pravi, da
               predsednik dobi zahtevo, da se neko izobraževanje ponuja na trgu, oceni, ali je to za
               ugled sodišča primerno, in potem se sklene pogodba med sodiščem in tistim, ki
               izobražuje, in predsednik sodišča odloči, kdo je najbolj strokovno podkovan in kdo v
               svojem času lahko to opravi. Tako kot vse posojajo predavatelji med fakultetami.
               Hvala.</p>
            </sp>
            <sp xml:id="SDT7-OZP-redna-25-2016-07-07.sp33">

               <speaker>PREDSEDNIK JAN ŠKOBERNE:</speaker>

               <p>Najlepša hvala. Dr. Jasna Murgel, izvolite.</p>
            </sp>
            <sp xml:id="SDT7-OZP-redna-25-2016-07-07.sp34">

               <speaker>DR. JASNA MURGEL (PS SMC):</speaker>

               <p>Hvala lepa. Mogoče še par besed, samo zaradi tega, zaradi vtisa, ki so ga pač neke
               izjave tukaj dale, ker sodstvo velikokrat nima možnosti oziroma nima skoraj nikoli
               možnosti, da se javno izjasni in brani svoje interese, razen pač v svojih sodnih
               odločbah.</p>
               <p>Zdaj, kar zadeva ZKP, se opravičujem, ni še v javni razpravi. Pomotoma sem to rekla.
               ZPP je, in morda bo tukaj priložnost, da se reče tudi kaj o enotni sodni praksi.</p>
               <p>Zdaj, kar zadeva teh ukrepov, ki jih Vrhovno sodišče in sodišča že sprejemajo, vem za
               njih in moram tukaj tudi povedati, da, recimo, sodniki Okrožnega sodišča v Mariboru
               hodijo v sodišče na Koper in tam sodijo, tudi sodišče je dobilo spise. Sama sem bila
               dodeljena v Lenart, eno manjše sodišče. Te stvari delujejo že dolgo in so zelo dobre,
               je pa problem, če se spisi prenesejo, da morajo tudi stranke hodit tja, in morda je
               boljša rešitev pač dodeliti sodnike. Vsekakor pa res upam, da bo delo narejeno na tej
               mreži sodišč, in da se bo vsaj prve spremembe začele že kmalu.</p>
               <p>Kar zadeva dodelitve sodnikov, res ne bi želela, da ostane v odtis v javnosti, ko
               kolega Dobovšek toliko to ponavlja, te dodelitev sodnikov. Dodelitev sodnikov je zelo
               pomembna, ker dobimo strokovnjaka iz prakse, tistega, ki dela na I. stopnji, recimo.
               In lahko uslužbencem na Ministrstvu pomaga pri sestavi zakonodaje, da bistvene
               izkušnje iz prakse, saj uslužbenci na Ministrstvu ne morejo, ob dolžnem spoštovanju,
               obvladati enega področja, specifičnega tako zelo dobro, kot ga nekdo, ki ve, kakšne
               so težave v praksi. In lahko res poda dragocene izkušnje. In poznam cel kup sodnikov,
               ki so svoje izkušnje tudi dali in pripomogli k tem, da so bile sprejete res dobre
               rešitve, recimo elektronska izvršba in podobne stvari. In tu se, s tem se tudi
               izognemo temu, da bi veliko, ne vem, večje število zunanjih strokovnjakov moralo
               pomagati Ministrstvu za pravosodje. Po čem, če dobi Ministrstvo mnenje od zunaj od
               strokovnjakov, potem pa rečete: <q>»Ja koliko denarja pa gre za to? Ja koliko smo pa
               zdaj za to dali?«</q> In je spet problem. Jaz mislim, da je določeno obdobje, ki ga
               dodeljeni sodnik preživi na Ministrstvu za pravosodje ali pa na Vrhovnem sodišču,
               zelo dobrodošla obogatitev za Ministrstvo in ena izkušnja za sodnika. Sama pač te
               izkušnje nimam, ampak mislim, da gre za zelo dobrodošlo oplemenitev dela, in da tukaj
               res ni potrebno, da ustvarjamo vtis, dajemo izjave v javnosti, da je to pa zdaj
               nekaj, kar je v interesu sodnikov, in spet je to neki privilegij in ne vem kaj, in
               kar tako pavšalno pač to rečemo. Torej, če, verjamem niti da ni mišljeno tako, ampak
               poudarek je bil takšen, in res mislim, da tu treba potegniti eno črto in reči, da je
               to koristna stvar za samo zakonodajo, ki jo potem uporabljamo v praksi.</p>
               <p>Drugo pa, predavanja sodnikov. 42. člen Zakona o sodniški službi jasno opredeljuje,
               kaj sem sodnik delati poleg sodniške službe. In to je zgolj pedagoška, znanstvena,
               publicistična, raziskovalna dejavnost. In seveda mora obvestiti predsednika sodišča o
               tej dejavnosti. Če je to ob nekih mejah normale, če, je in spet lahko koristno. Če
               predavaš na Dnevih pravnikov, če predavaš eni široki javnosti, ki recimo jaz sem
               predavala o izvršbi, ker sem imela izkušnje iz prakse, sem jim lahko pomagala, da so
               potem določene rešitve upoštevali ali pa ne. Nobenih nekih interesov zdaj od zadaj,
               da, ali pa konflikta interesov na tem ni bilo.</p>
               <p>Strinjam pa se, da morda, da se ene stvari, ena predavanja množijo in so morda
               usmerjena v  ožjo
               skupino. Morda bi bilo, ne vem, smiselno, zdaj me bodo kolegi verjetno grdo gledali,
               sodniki, ampak neko centralno evidenco o tem voditi ali karkoli, neke podatke o tem,
               to zgolj v razmislek. Ampak sodniški poklic je res takšen, ki ne dovoljuje nobenega
               drugega dela, razen tega, ki sem ga naštela. Ne poznam profesorja na fakulteti, potem
               pa predlagam, da bi morda, kot je kolega predlagal, da bi profesorji na fakulteti
               delali z račun fakultete. Ja, potem pa imate še celi kup drugih del, ki jih seveda
               delate za svoj račun. Tako, da spet ena, spet, dobro, bova potem se pogovarjala
               neposredno. Torej, spet ena izjava, ki spet sodnike nekako prikaže kot tiste, ki zdaj
               izven svojega sodniškega dela služijo, ne vem koliko, in je zdaj edini namen njihov,
               da zaslužijo izven sodniškega dela, in so spet v konfliktu interesov. Večina sodnikov
               niti ne predava okrog. In to je tisto, kar želim poudariti. Če pa morda obstaja ta
               konflikt interesov, je prav, da se obravnava tudi na Sodnem svetu. Morda pa bi bilo
               treba razmisliti o nekem centralnem vodenju podatku.</p>
               <p>Na koncu koncev, pa sodnik je enako kot vsi javni funkcionarji, predstavijo, so
               dolžni prikazati svoje premoženje Komisiji za preprečevanje korupcije. In, če pa so
               kakšni primeri, sem prva za to, da se tudi ti obravnavajo v okviru Komisije za
               sodniško etiko, če obstaja konflikt interesov. Ampak spet, saj pravim, še enkrat
               moram poudariti, neko tako izpostavljanje, kot da je zdaj to prevladujoča praksa, in
               da je to zdaj rak rana sodstva. Ni. Oprostite, ni. In v svojih predavanjih, tistih,
               ki prihajajo iz prakse, lahko bistveno pripomorejo k tej praksi. V tem se tudi
               strinjamo. Tako, da sem samo to želela poudariti. Hvala lepa.</p>
            </sp>
            <sp xml:id="SDT7-OZP-redna-25-2016-07-07.sp35">

               <speaker>PREDSEDNIK JAN ŠKOBERNE:</speaker>

               <p>Najlepša hvala. Okrog doktorskih razprav pa zaključuje dr. Gorenak. Izvolite.</p>
            </sp>
            <sp xml:id="SDT7-OZP-redna-25-2016-07-07.sp36">

               <speaker>DR. VINKO GORENAK (PS SDS):</speaker>

               <p>Glejte, pri teh predavanjih, da smo si nekaj na jasnem. Jaz mislim, da je najboljši
               model Medicinska fakulteta. Poglejte, oni imajo sistem, ko 2 ali 3 dni predavajo, 2
               dni operirajo. In tudi, kar se tiče sodišč, za moje pojme to sploh ni nič slabega,
               sploh, če govorimo o Vrhovnem sodišču.</p>
               <p>Ampak, kaj jaz izpostavljam? Jaz izpostavljam problem, da nikoli ne veš, ali dobi
               dvakrat plačano, ali ne. O tem govorim. In, čakajte. Ni res. Ne bo držalo, da ni res.
               A veste, ker ni, enostavno ni evidenc.</p>
               <p>Vi ste na moje poslansko vprašanje odgovorili, da je to svoboda odločanja, pa da je
               treba predsedniku sodišča to javiti po ustaljeni praksi.</p>
               <p>Jaz pa govorim o tem, da ni šans, da je treba vzpostaviti sistem, po katerem bo
               jasno, ali predava v imenu sodišča in za to ni plačan in mu teče služba, ali pa
               predava tam in je plačan in ima tudi dopust. Potem je za mene vse v redu. Jaz ne
               vidim nobenega problema. Se pravi, to ni sporno.</p>
               <p>Ampak, glejte, mislim, da ste vi govorili tudi o pravnikih državnih izpitih. Leta
               2009, 2010 je neka privatna šola v Kranju oglaševala. <q>»Pripravimo kandidate na
               pravniški državni izpit. Pri nas predavajo vrhunski pravniki.«</q> In jih našteje. In med
               njimi potem najdeš ljudi, ki tudi so bili izpraševalci. Jaz ne trdim, da je to danes,
               ne trdim. Ampak, bili so izpraševalci. Govorim o tistem času, kar je seveda, vsi so
               po trepalnicah hodili na Vrhovnem sodišču, ko sem o tem javno govoril. Ampak to je
               treba odpraviti tako zadevo.</p>
               <p>Se strinjam predsednik, glejte, Islandija pa to, kar ste govorili. Saj jaz nisem nič
               govoril o tem, da vi slabo delate, saj še nič nimate kaj veliko na tem področju.
               Ampak govorim o Islandiji, ki jih je pa islandski sistem kot celota, torej od
               kriminalistov, tožilcev, do sodstva, je pa svoje delo opravil v treh letih in pol,
               štirih. O tem govorim. In Slovenija ima, ne zdaj, da bi vas krivil, Slovenija ima
               neučinkovit sistem. Ker, če poslušate gospoda Furlana, šefa NPU, gospoda Kozino,
               lahko si jasno zaključite. 5 milijard, ki smo že dali leta 1994 smo jih dali, zdajle
               nikoli nobeden ne bo v zaporu zaradi tega. To so jasne ocene teh ljudi, bolj kot ne.
               In to jaz postavljam kot slovenski problem. O tem govorim, ne o čem drugem.</p>
               <p>Ta papir, ki sem vam ga dal, še enkrat ponavljam, da ne bo kdo rekel, da je kaj
               narobe. Ne vem, tule je, gre za 2 dokumenta, tak da jaz ne vem, če se ta drugi del
               nanaša na zgornjo osebo. Ampak, glejte gospod Marinko, vi ste govorili o tem, kak je
               to prav, da ti kadri prihajajo, da je to evropsko in <stage>/ nerazumljivo/</stage>, ne nisem. Jaz
               sem proti tovrstnemu prehajanju. Gospa je bila zdaj nagrajena. Dela na pravosodnem
               ministrstvu. In, če bo, poslanci pa dobro veste, lejte, če poslancu mandat preneha,
               ob 24 uri izklopljen telefon, ali pa ti ga vratar vzame tamle doli, če nisi pravi
               cajt uredil. Ne pa mesec dni, da nosijo telefone, tam okoli plačuje pa sodišče v
               Ljubljani. Tu govorim o stvareh in tu govorim o tej negativni kadrovski selekciji. In
               tako napredovanje, konec koncev bo gospa zdaj kruh ven rezala, ali kaj bo počela, ne
               vem točno. Ne vem, kake naloge bo opravljala. Ampak, to je meni nenormalno. To je
               nagrada za nekaj, kar je bilo slabo opravljeno. In to ni v redu. Toliko o tej
               evropski praksi.</p>
               <p>Nekatere stvari ne bom, da ne bo zadeva predolga. Seveda, veliko število sodnikov,
               kar vi govorite. Ampak glejte, na Ministrstvu za pravosodje 8 leto pod štirimi
               ministri leži nov Zakon o kazenskem postopku, napisan na 75 %, menda, ki, recimo,
               ukinja sodno preiskavo. Vem, da niste vi odgovorni, ampak lejte, politični del
               Ministrstva pa je odgovoren, da se to nič ni zgodilo. In tudi, ta sodna preiskava,
               kot edina država v Evropi, ki jo sploh imamo. Lejte, pravosodno ministrstvo, treba je
               pognati ta mlinček, tak k una stara mama, ki je kavo mlela, takole, prepočasi delate,
               po moje, po domače.</p>
               <p>Opozoril bi samo še na eno reč, pri Sodnem svetu, gospod Novak. Glejte, jaz mislim,
               da imamo mi v sistemu Sodnega sveta in upam, da bo zakon na to je zdaj napovedan,
               kakor vemo, prvi zakon o Sodnem svetu, jaz se zavedam tega, da imamo mi v Ustavi
               napisano, da so lahko odvetniki tudi člani. Po moji oceni je tu potrebna ustavna
               sprememba. Po moji oceni, bom rekel. Zakaj govorim to? Glejte, če je odvetnik član
               Sodnega sveta in odloča o usodi sodnika. Glejte, jaz poznam praktični primer, ko
               odvetnik zastopa stranko pred sodiščem in potem na koncu, ko sodnik razsodi tako, kot
               razsodi, mu pa ta gospod, ki je član Sodnega sveta, ali pa je bil, zdaj ne vem, kak
               je že, reče: <q>»Saj se bova midva videla, na Sodnem svetu.«</q> Glejte, to je katastrofa.
               Se pravi, nekdo, ki je v opoziciji stranke pred sodnikom, sodniku lahko zagrozi in
               jutri odloča o sodnikovi usodi, o napredovanju in takih zadevah. In to se je v praksi
               zgodilo. To se je v praksi zgodilo, glejte <stage>/ nerazumljivo/</stage> smo imeli zamenjana dva
               predsednika okrajnega, okrožnega, al kak je že bilo, ali je bilo višjega, ne vem no,
               sta bila zamenjana, ampak tema dvema, te sodnici in sodniku je bilo v naprej
               povedano: <q>»Ni šans, da boš ponovil mandat.«</q> Glejte, razmislite, jaz mislim, da je
               treba razmisliti o tem, če bo nov zakon, ne bo nič protiustaven, če bo spustil
               odvetnike v Sodnem svetu ven, brez da bi Ustavo menjali, po mojem.</p>
               <p>Zdaj, kar se tiče tehle papirjev, jaz sem te papirje, bom rekel, dal na mizo, ker sem
               jih dobil kot anonimko. Saj vsak dan kaj dobim iz sodišč, totih, tistih, unih. Zdaj,
               saj če se bo sodni sistem odzval tako, da bodo jutri pozvonili pri meni kriminalisti,
               potem se vam bom smejal. Ja, potem se vam moram samo smejati. Ampak, gre torej za
               anonimko. Ampak, očitno pa so dokumenti pravi.</p>
               <p>Veste, predsednik, tu pa ne bova prišla skupaj, kljub temu, da se tudi strinjava,
               mogoče malo manj, včasih kot pa s kakimi drugimi poslanci, pa vendarle, ko ste v
               štartu govorili o spodnašanju avtoritet in blatenju sodstva. Jaz sem leta 2009 rekel
               naslednje: glejte, ugled sodstva ne morete prisoditi, ugled sodstva ne morete z
               zakonom določiti, ugled sodstva ne morete z uredbo, s komando,  ne gre. Jaz se zavedam, bom rekel,
               samostojne veje oblasti, ampak vsak sistem, od avtomehanične delavnice do države, ali
               nekega sodnega sistema, ki nima ustreznih notranjih kontrol, propade. Propade,
               propade, propade in ne more biti drugače. Država propade. Trgovina propade, če nima
               nekih normalnih kontrol. In, težko boste, jaz vam predsednik, še enkrat pravim, vem,
               da vam gre mandat h koncu, ampak težko bo sodstvo, visi tisti, ki boste tam ostali,
               težko bo sodstvo samo z opozarjanjem na blatenje in tak naprej in varovanja
               avtoritet, potem pa tole vidiš, ne bo šlo.</p>
               <p>Jaz mislim, seveda odkimavate, državna sekretarka. Notranji mehanizmi morajo delati
               red. Med poslanci so dobri pa slabi. Vemo, tudi kerga zaprejo, ni kaj. V vsaki
               trgovini boste imeli dobro pa slabo trgovko ali trgovca. V vsakem sistemu, torej,
               imate dobre in slabe. Vodstvo sodišča, pa imam včasih občutek, da vse preveč gradi na
               tem, da je vse maltene že pozlačeno. Pa ni, ker ne more biti. Ker ne more biti. Jaz
               verjamem, da so odlični sodniki, jaz vse verjamem, ampak so pa tudi slabi in tam je
               treba, po mojem mnenju, je treba po mojem mnenju pač malo ostreje vzpostaviti
               mehanizme.</p>
               <p>Moje osebne izkušnje, pa sem jih imel kar nekaj, bo rekel, v zadnjih 5 letih, nisem
               nobene pripombe na delovanje pravosodja, nobene. Včasih bi si želel, da bi katerega
               malo bolj obsodili, kakega, bom rekel, mamilaša, ki je o meni pisal kake neumnosti.
               Ampak, nič hudega. Sistem je bil, sistem je svoje opravil, jaz nimam s tem nobenih
               težav. Ampak, če mislite pa na tisto, kar se dogaja pred sodiščem, pa poglejte, to ni
               blatenje sodstva. Vi sami morate vzpostavljati red, tam, kjer ga je potrebno
               vzpostavljati.</p>
               <p>Še en stavek, končam. Gospa Kozlovičeva je govorila, kako profesorji služijo in tako
               dalje. Glejte, ne poznate sistema. Tu je dr. Dobovšek, tu sem jaz, tu je dr. Novak,
               ki približno poznamo univerzitetni sistem. Tam se ne da tako delati, kot je v
               sodstvu. Tam je sistem relativno dodelan. Relativno dodelan. Tok bo rekel, kot nek,
               recimo, konstruktiven prispevek. Hvala.</p>
            </sp>
            <sp xml:id="SDT7-OZP-redna-25-2016-07-07.sp37">

               <speaker>PREDSEDNIK JAN ŠKOBERNE:</speaker>

               <p>Najlepša hvala, dr. Gorenak.</p>
               <p>Sam si bom dovolil dodati samo še to, da seveda je dobrodošlo, da razpravljamo tudi o
               anonimkah. Predvsem bi me skrbelo, če odziva na to ne bi bilo. Dokler se dogaja, da
               odziv v smislu popravljanja in reševanja teh zadev je, pa je lahko kvečjemu ocena, da
               je to dobro in pozitivno.</p>
               <p>Ker ne vidim dodatnih prijav, zaključujem razpravo poslank in poslancev.</p>
               <p>In prehajam na odločanje o predlogu sklepa, da Odbor za pravosodje se je seznanil z
               Letnim poročilom o učinkovitosti in uspešnosti sodišč za leto 2015, in ga ocenjuje
               kot ustreznega, ter meni, da njegova obravnava na seji Državnega zbora ni
               potrebna.</p>
               <p>Glasujemo.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je bil sklep sprejet.</p>
               <p>S tem zaključujem to točko dnevnega reda.</p>
               <p>In prehajam na <title>2. TOČKO DNEVNEGA REDA.</title>
               </p>
               <p>Ob tem se zahvaljujem vsem našim gostom za čas in izčrpne predstavitve.</p>
               <p>Prehajam torej na <title>OBRAVNAVO POROČILA O DELU DRŽAVNEGA PRAVOBRANILSTVA REPUBLIKE SLOVENIJE ZA LETO
               2015,</title>
               ki je bilo objavljeno na spletni strani Državnega zbora.</p>
               <p>Kot gradivo imamo na voljo dodatno še mnenje Komisij državnega sveta za državno
               ureditev.</p>
               <p>Vabljeni pa so bili: predstavniki Državnega pravobranilstva, ki jih tudi pozdravljam,
               ter seveda Ministrstvo za pravosodje in Državni svet.</p>
               <p>Poročilo o delu Državnega pravobranilstva za leto 2015 je Državnemu zboru posredoval
               generalni državni pravobranilec na podlagi 24. člena Zakona o državnem
               pravobranilstvu. Odbor za pravosodje pa ga bo obravnaval na podlagi četrtega odstavka
               41. člena Poslovnika Državnega zbora.</p>
               <p>Dr. Boštjan Tratar, izvolite.</p>
            </sp>
            <sp xml:id="SDT7-OZP-redna-25-2016-07-07.sp38">

               <speaker>DR. BOŠTJAN TRATAR:</speaker>

               <p>Hvala gospod predsednik, lep pozdravljeni. Lepo pozdravljeni tudi vsi navzoči.</p>
               <p>Dovolite mi samo par poudarku ob pripravljenem poročilu, ki je redna letna obveznost,
               in iz katerega izhaja, življenje pravobranilstva v letu 2015. Kot že do sedaj, je poročilo
               strukturirano po temeljnih vsebinskih sklopih glede na postopke, v katerih se
               pravobranilstvo pojavlja.</p>
               <p>Naj ponovim sam globalno številko, se pravi, celotno številko prejetih zadev v letu
               2015. Torej, 40.986 zadev, kar je sicer 10 % manj kot leto poprej. Gre sicer za rahel
               upad novo prejetih zadev. Seveda pa je absolutna številka še vedno velika, kajti v
               vseh preteklih letih je število prejetih zadev vseskozi naraščalo, tako da bo
               pravzaprav zanimivo videti, kak bo trend na koncu letošnjega leta.</p>
               <p>Ampak, vse skupaj pa smo imeli v delu za slabih 10 % več zadev, kot je bilo v
               preteklem letu. na posameznih področjih so verjetno razlogi različni. Kar zadeva
               delovne in socialne zadeve je verjetno razlog to, da neki sistemski zakoni, ki, kot
               je bilo omenjeno že v razpravi k prejšnjemu poročilu, niso bili sprejeti. Tudi niso
               povzročili dviga nekih množičnih sporov, kot je bila praksa to vseskozi do sedaj.
               Recimo, manjše število razlastitev pač pomeni, da takih aktivnosti, mogoče potreb za
               gradnjo kakih cest, ni bilo. Kot je manjše število zadev z Evropskega sodišča, ki so
               bile vročena, verjetno pomeni ta zastoj pri vročanju, glede na to, da so čakali na
               novega sodnika, kajti stari je moral rešiti zadeve. To pa ne pomeni, kakšen je bil
               dostop, torej pripad zadev iz Republike Slovenije na Evropsko sodišče za človekove
               pravice.</p>
               <p>Torej, kolikor smo zaznali, neke problemske sklope, res je, da na mnoge opozarjamo že
               6 leto in so enaki, smo pač tudi v vsebinskem smislu opozorili na vsebinsko
               problematiko, bodisi na pomanjkljivo zakonodajo ali podzakonske predpise, ali pa na
               prakso, bodisi nekih upravnih organov, ali pa samih sodišč, kajti dokler, recimo,
               praksa sodišč ni enotna in ni ustaljena, se seveda producirajo spori, da bi se ta
               praksa poenotila, ali pa se o sporih ne rešuje, ker se čaka vodilno odločitev, pa to
               zopet pomeni zastoj v samem sodnem postopku.</p>
               <p>No, jaz moram samo, glede na prejšnjo razpravo, tudi omeniti, da na pravobranilstvu
               seveda ni vse zlato, čeprav ocenjujem, da je bilo delo, opravljeno delo v letu 2015
               uspešno. Vi veste, da se je vendarle zgodil neljubi dogodek. To je zamuda roka za
               izpodbijanje sklepa Evropske komisije. Seveda, temu dogodku je sledil disciplinski
               postopek kajti to je za enkrat lahko edina reakcija, ki je bila na to, ne glede na
               to, da seveda tega ne opravičuje in ne zamegljuje, da morda niti ne bi uspeli v
               tistem postopku, kajti, če sem prav obveščen, ti silosti, ki so bili pravzaprav vzrok
               za izrek kazni, še vedno stojijo.</p>
               <p>Kot rečeno, ocenjujem delo pravobranilstva v letu 2015 uspešno. Kot uspešno ej bilo
               delo pravobranilstva ocenjeno tudi v preteklih letih, ne samo s strani tega Odbora,
               tudi s strani Državnega sveta, zato ne bi mogel sprejeti, pravzaprav trditve, da bi
               ravno ena napaka mogla ali zmogla sprožiti reformne procese, kar zadeva Državno
               pravobranilstvo, kljub temu, da sami zaznavamo v pravni podlagi, ki ureja delovanje
               pravobranilstva kot organa, pravzaprav pomanjkljivosti. Pomanjkljivosti tako v
               notranjih razmerjih v pravobranilstvu, to pomeni predvsem nadzor in upravljanje, kot neko
               novo opredelitve razmerja med pravobranilstvom in državo, ki jo pravobranilstvo
               zastopa.</p>
               <p>Kot je tudi že razbrati iz polemik, pa tudi v naši medsebojni komunikaciji z
               Ministrstvom, ko razpravljamo o novi zakonodaji, gre med drugim tudi za vprašanje
               statusa pravobranilstva kot organa in pravobranilcev kot subjektov, ki torej izvajajo
               funkcijo zastopanja in ostale funkcije pravobranilstva. Namreč, če zasledujemo cilje
               avtonomnosti, bi rekel, odprave koruptivnih tveganj in podobno, se zastavlja
               vprašanje, ali bi pravobranilec, ki bi v novi ureditvi bil javni uslužbenec, utegnil
               odvrniti pritiske s strani, recimo Ministrstva, ministra kot stranke, se pravi, tu bi
               bila v konfliktu dva, torej po eni strani funkcionar in po drugi strani nek javni
               uslužbenec, ali bi se ta javni uslužbenec utegnil upreti nekim stališčem, takšnim ali
               drugačnim, v tem razmerju zastopanja. Toliko mogoče na tej točki.</p>
            </sp>
            <sp xml:id="SDT7-OZP-redna-25-2016-07-07.sp39">

               <speaker>PREDSEDNIK JAN ŠKOBERNE:</speaker>

               <p>Najlepša hvala gospod Tratar. Sam ne bi želel, da bi ta točka dnevnega reda izpadla
               kot javna predstavitev mnenj o zakonu, ki ga še nimamo. To javno predstavitev bomo
               izvedli, če bo takšna želja in potreba, zato prosim tudi vse ostale, da to mojo
               pripombo upoštevate v sovjih razpravah.</p>
               <p>Gospod Verbič, v imenu Državnega sveta, vas prijazno prosim za vaše mnenje. Hvala
               lepa.</p>
            </sp>
            <sp xml:id="SDT7-OZP-redna-25-2016-07-07.sp40">

               <speaker>JERNEJ VERBIČ:</speaker>

               <p>Hvala lepa, gospod predsednik. Hvala lepa. Lep pozdrav vsem prisotnim.</p>
               <p>Torej, Komisija Državnega sveta za državno ureditev je na svoji 75. seji obravnavala
               in se seznanila s Poročilom in ga pohvalila kot dobro pripravljeno in tudi
               pregledno.</p>
               <p>Pa naj citiram predstavnico Ministrstva za pravosodje, ki je takole ocenila:
               <q>»Statistično natančno, podrobno in omogoča primerjavo s prejšnjimi leti.«</q> No, kar bo
               Ministrstvo še povedalo naprej, to je potem njihova stvar.</p>
               <p>Člani Komisije se ob obravnavi Poročila niso mogli seveda izogniti vprašanju o
               pripravi nove zakonodaje, ker je predsedujoči oziroma gospod predsednik povedal
               pravkar, ki bo urejalo delovanje državnih pravobranilcev. Komisijo je zanimalo, ali
               je govora o novem Zakonu o državnem pravobranilstvu ali o nadgradnji obstoječe
               zakonodaje. V medijskih zapisih je bilo govora tudi o ukinjanju Državnega
               pravobranilstva in uvajanju o tako imenovanih državnih odvetnikov in njihovega
               prenosa pod Ministrstvo za pravosodje. Komisija je poudarila, da morajo biti zakonske
               spremembe, ki bodo posegle v položaj in delo državnih pravobranilcev pretehtane in
               usklajevane na relaciji obeh inštitucij, Državnega pravobranilstva in Ministrstva za
               pravosodje.</p>
               <p>Komisija se je strinjala z mnenjem, da mora biti zakonodajno pravni položaj Državnega
               pravobranilstva ustrezen njihovi funkciji pooblaščenca države, ki zastopajo Republiko
               Slovenijo in druge z zakonom določene subjekte pred domačimi in tujimi ter
               mednarodnimi sodišči in upravnimi organi, pri čemer varujejo ugled naše države,
               skrbijo za čim manjše obremenitev proračuna in skrbijo tudi za varstvo človekovih
               pravic.</p>
               <p>V razpravi ob novem Zakonu o državnem pravobranilstvu je torej treba pretehtati pomen
               in položaj državnih pravobranilcev tudi s stališča, ali morajo državni pravobranilci
               poleg naštetih nalog opravljati še katere druge. Priprava novega zakona je pravi čas
               za premislek o vseh vlogah in kompetencah državni pravobranilcev in širši pogled
               države na funkcij državnega pravobranilca. Gospod predsednik upam, da nisem šel v to
               vsebino, ampak sem govoril samo na splošno.</p>
               <p>Predlagatelj je članom Komisije pojasnil, da je za pobudo za spremembo zakonodaje prišla s strani,
               torej z njihove strani, Državnega pravobranilstva, in da je uspešno zastopanje države
               dostikrat omejeno tudi z zakonodajnimi rešitvami in pristojnostmi Državnega
               pravobranilstva. Relativno hitro je bilo jasno, da bo treba iti v pripravo novega
               zakona, ker je potrebnih preveč sprememb, da bi bila mogoča novela obstoječega Zakona
               o državnem pravobranilstvu.</p>
               <p>Zdaj, bi lahko še govoril o tem novem zakonu, ampak, kot je prosil gospod predsednik,
               bom se tega izognil.</p>
               <p>Člani Komisije so želeli preveriti tudi stališče Ministrstva za pravosodje in, ker je
               zgledno sodelovanje med Ministrstvom in Državnim pravobranilstvom, nismo videli
               nobenega problema.</p>
               <p>Bi se pa dotaknil na koncu še glede tiste napake na Državnem pravobranilstvu, ko je
               bi zamujen rok za vložitev ničnosti tožbe na zoper izvedbeni akt Evropske komisije.
               Ker so razlogi za napako večplastni, in bi bilo skrajno nekorektno, da mi kot
               Komisija sodimo o tem postopku, glede na to, da teče disciplinski postopek, smo
               podprli to dejavnost Državnega pravobranilstva. Namreč, z neko jasno analizo je treba
               ugotoviti, zakaj je do te napake prišlo, in hkrati je to šola, da se zmanjša možnost,
               da do takih dogodkov ne bi prišlo več v prihodnje. To je vse. Hvala lepa.</p>
            </sp>
            <sp xml:id="SDT7-OZP-redna-25-2016-07-07.sp41">

               <speaker>PREDSEDNIK JAN ŠKOBERNE:</speaker>

               <p>Najlepša hvala, gospod Verbič.</p>
               <p>Gospa državna sekretarka, izvolite.</p>
            </sp>
            <sp xml:id="SDT7-OZP-redna-25-2016-07-07.sp42">

               <speaker>TINA BRCELJ:</speaker>

               <p>Hvala lepa, gospod predsednik, in lep pozdrav vsem. Torej, na Ministrstvu smo
               Poročilo o delu Državnega pravobranilstva Republike Slovenije v lanskem letu podrobno
               proučili.</p>
               <p>Uvodoma bi želela izpostaviti, da je veljavni Zakon o državnem pravobranilstvu, kar
               se tiče vsebine in strukture poročila, v bistvu zelo skop. Nima natančnejših določb,
               ki bi vsebino poročila opredeljevale. Pa vendar, je po našem mnenju, poročilo
               pregledno in vsebinsko bogato. Torej, ob odsotnosti zakonskih določb, je vendarle
               pravobranilstvo pripravilo obširno in zelo povedno poročilo o svojem delu.</p>
               <p>Kot je bilo že omenjeno s strani predstavnika Državnega sveta, smo že tam, torej je
               predstavnica Ministrstva povedala, da je poročilo iz statističnega vidika natančno,
               podrobno predstavi poslovanje državnega pravobranilstva ter vzpostavi tudi primerjavo
               s preteklim letom oziroma preteklim 5-letnim obdobjem.</p>
               <p>Poleg tega poročilo tudi vsebinsko zelo dobro predstavi problematiko na posameznih
               pravnih področjih in poda predloge in priporočila, ki bi lahko pripomogla k rešitvam
               na posameznih vsebinskih sklopih.</p>
               <p>Glede na pristojnosti generalnega državnega pravobranilca v zvezi z organizacijo in
               poslovanjem Državnega pravobranilstva pa v letnem poročilu nekoliko pogrešamo navedbo
               in obrazložitev ukrepov, s katerimi Državno pravobranilstvo zagotavlja učinkovito
               delo in poslovanje, ter tudi morebitne navedbe načrtovanih aktivnosti, ki bi potekale
               v smeri racionalizacije poslovanja in maksimalne izkoriščenosti kadrovskih virov.</p>
               <p>Torej, pod črto, gre za vsebinsko bogato poročilo, ni samo nabor statistik. Nekoliko
               pa, vendarle, pogrešamo, se pravi, še ta, neke ukrepe morebitnih racionalizacij, če
               so te še možne. Naj pa še enkrat, torej poudarim, da pa vendarle, zakonskih, nekih
               natančnejših opredelitev, kaj naj bi v poročilu bilo, pa ni. Torej, bi bila takšna
               nadgradnja v celoti prepuščena kreativnosti in pristopu generalnega državnega
               pravobranilca.</p>
               <p>Sicer pa še enkrat, kot rečeno, poročilo pozdravljamo in iz njega se da dejansko veliko črpati za delo
               pravobranilstva v prihodnje. Toliko za začetek. Hvala lepa.</p>
            </sp>
            <sp xml:id="SDT7-OZP-redna-25-2016-07-07.sp43">

               <speaker>PREDSEDNIK JAN ŠKOBERNE:</speaker>

               <p>Najlepša hvala. Prehajamo na razpravo poslank in poslancev.</p>
               <p>Prvi se je javil mag. Dušan Verbič. Izvolite.</p>
            </sp>
            <sp xml:id="SDT7-OZP-redna-25-2016-07-07.sp44">

               <speaker>MAG. DRUŠAN VERBIČ (PS SMC):</speaker>

               <p>Hvala lepa za besedo, predsednik. Spoštovani lep pozdrav.</p>
               <p>Jaz bom samo kratko vprašanje postavil. Dejstvo je, da s tem poročilom je, pridružil
               bi se mnenju in oceni državne sekretarke s pravosodja. Poročilo, po moji oceni, je
               lepo strukturirano in tudi pripravljeno in je tudi marsikaj razvidno, kolikor
               posameznik želi podrobneje.</p>
               <p>Moje vprašanje je pa samo naslednje: in sicer, če lahko v parih besedah je
               obrazloženo, zakaj je na postavki nepravdni postopki v letu 2015 za 100 % povečano
               tovrstnih vlog. In vprašanje, ki se na mojega soimenjaka navezujem, ki je predhodno
               omenil v zvezi s postopkom, in vemo, da je imel v mislih postopek zaprtja tovarne
               sladkorja v Ormožu. In v zvezi s tem sprašujem, kaj ste na pravobranilstvu postorili,
               da bo dosledno izvajanje uredbe o upravnem poslovanju, da se tovrstnih zadev
               preprosto ne more več zgoditi. Hvala lepa za odgovore.</p>
            </sp>
            <sp xml:id="SDT7-OZP-redna-25-2016-07-07.sp45">

               <speaker>PREDSEDNIK JAN ŠKOBERNE:</speaker>

               <p>Najlepša hvala. Dr. Gorenak? Je bilo vprašano. Dr. Tratar.</p>
            </sp>
            <sp xml:id="SDT7-OZP-redna-25-2016-07-07.sp46">

               <speaker>DR. BOŠTJAN TRATAR:</speaker>

               <p>Ja, žal nepravdne postopke vodimo kot enota, zato ne bi znal povedati, kateri izmed
               nepravdnih postopkov je povečal to število. Največkrat pa je pri nepravdnih
               postopkih, nastopa Republika Slovenija pri določanju odškodnine za razlaščena
               zemljišča, takrat, kadar v postopku ta sporazum ni mogoč.</p>
               <p>Sicer pa glede zamude roka, moram povedati, da seveda, vsa ta pravila se dosledno
               spoštujejo, da je to pravzaprav prvi primer, ko je bila taka tožba zamujena. Da pa je
               bil to cel, bi rekel, v zadevi je kar nekaj zanimivih okoliščin, zakaj je do zamude
               roka prišlo. Z določenimi dejstvi, ki so sicer v podobnih spisih obstajali, res v tem
               primeru nismo obstajali, je pa res bila krivda s strani pravobranilca, da tega ni
               preveril. Je pa res, da je bil rok že tudi iz stranke, ki je naročila tožbo, ki je
               pravno kvalificirana stranka, že izračunan in podan kot dano dejstvo. Tako, da v tem
               smislu je bil vendarle tudi pravobranilec zamujen.</p>
               <p>Sicer pa pri običajnih zadevah imamo varovalke, se pravi, sam elektronski sistem, pa
               tudi ročno vodenje, opozarja pravočasno na iztek roka.</p>
               <p>Evropske zadeve so nekoliko specifične. Tu obstaja več, torej potem aktu obstaja več
               možnosti za izračun roka.</p>
               <p>No, in v tem primeru res zaradi, lahko rečem, tudi mogoče v delu nesrečnega
               naključja, ta dejstva niso obstajala, in je posledično bil naveden napačen rok.</p>
               <p>Seveda pa smo vsaj od takrat naprej, ampak, kot pravim, to je prvi tak primer, še
               dodatno pozorni na take stvari.</p>
            </sp>
            <sp xml:id="SDT7-OZP-redna-25-2016-07-07.sp47">

               <speaker>PREDSEDNIK JAN ŠKOBERNE:</speaker>

               <p>Najlepša hvala. Ker ni, dr. Gorenak, izvolite.</p>
            </sp>
            <sp xml:id="SDT7-OZP-redna-25-2016-07-07.sp48">

               <speaker>DR. VINKO GORENAK (PS SDS):</speaker>

               <p>No, en stavek, samo okoli te zadeve. To je na pravobranilstvu res verjetno eden takih
               večja težava, govorim o tej zadnji stvari, tovarna sladkorja v Ormožu.</p>
               <p>Ampak, državna sekretarka, in javnosti je treba reči nekaj. Saj ne gre, poglejte, tu
               zdaj nekdo nekaj ni naredil, in država zgublja x milijonov. In nimamo mehanizmov, da
               bi kaj naredili proti njemu.</p>
               <p>Saj, v sodstvu je tudi cela serija stvari, ko zaradi napačne take ali drugačne
               odločitve, država plačuje odškodnino. In, opozarjam, da sodniki ne odgovarjajo
               nikoli. Zdaj, če boste odgovorila, da je možno, ne, nikoli. Celi pravosodni sistem
               imamo nared tako, da 
               ni odgovornosti, pa bi morala biti. Samo to, kot splošna pripomba, bom rekel, nič
               drugega. Hvala lepa.</p>
            </sp>
            <sp xml:id="SDT7-OZP-redna-25-2016-07-07.sp49">

               <speaker>PREDSEDNIK JAN ŠKOBERNE:</speaker>

               <p>Najlepša hvala. Vzeto na znanje.</p>
               <p>Ker ni več interesa za razpravo, zaključujem obravnavo.</p>
               <p>In na glasovanje dajem naslednji predlog sklepa: Odbor za pravosodje se je seznanil s
               poročilom o delu Državnega pravobranilstva Republike Slovenije za leto 2015 in ga
               ocenjuje kot ustreznega ter meni, da njegova obravnava na seji Državnega zbora ni
               potrebna.</p>
               <p>Prehajamo na glasovanje. Glasujemo.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>S tem zaključujem to točko dnevnega reda.</p>
               <p>In prehajam na <title>TOČKO RAZNO.</title>
               </p>
               <p>Želi še kdo besedo?</p>
               <p>Če ne, se vam vsem zahvaljujem za prisotnost in dane prispevke in zaključujem to
               točko in današnjo sejo Odbora. Najlepša hvala. <stage type="time">Seja se je končala 7. julija 2016
                  ob 11.56.</stage>
               </p>
            </sp>
         </div>
      </body>
   </text>
</TEI>
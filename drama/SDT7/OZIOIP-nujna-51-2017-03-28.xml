<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZIOIP-nujna-51-2017-03-28">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za infrastrukturo, okolje in prostor</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">300B2178971FF7E0C12580EA0030F8B4</idno>
               <idno type="custom" subtype="day">7492469E0BA440D6C12580F40027CE8D</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=7492469E0BA440D6C12580F40027CE8D</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZIOIP-nujna-51-2017-03-28.OZIOIP" n="51">
               <name>nujna seja</name>
               <date when="2017-03-28"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZIOIP-nujna-51-2017-03-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZIOIP-nujna-51-2017-03-28.OZIOIP">
                        <orgName key="OZIOIP">Odbor za infrastrukturo, okolje in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA INFRASTRUKTURO, OKOLJE IN PROSTOR</stage>
            <stage type="session">51. nujna seja</stage>
            <stage type="date">(28. marec 2017)</stage>
            <stage type="chairman">Sejo je vodil Igor Zorčič, predsednik Odbora za infrastrukturo, okolje in
            prostor. </stage>
            <stage type="time">Seja se je pričela ob 14.03.</stage>


            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Pričenjam 51. nujno sejo Odbora za infrastrukturo, okolje in prostor. Vse prisotne
               lepo pozdravljam.</p>
               <p>Obveščam vas, da zaenkrat nisem prejel nobenih opravičil. Kot nadomestni člani pa
               sodelujejo Kamal Izidor Shaker za mag. Bojana Krajnca, Ivan Škodnik za Ivana Preloga,
               Luka Mesec za dr. Franca Trčka.</p>
               <p>Prehajamo na določitev dnevnega reda seje odbora. S sklicem seje ste prejeli
               naslednji dnevni red: Točka 1 – Break Free: Opuščanje fosilnih goriv in prehod v
               nizkoogljično družbo.</p>
               <p>Ker do pričetka seje nisem prejel nobenega predloga za spremembo dnevnega reda, je ta
               določen kot ste ga prejeli s sklicem seje odbora.</p>
               <p>Prehajamo torej na <title>1.</title> in edino <title>TOČKO DNEVNEGA REDA – TO JE BREAK FREE: OPUŠČANJE FOSILNIH GORIV IN PREHOD V
               NIZKOOGLJIČNO DRUŽBO.</title>
               </p>
               <p>Navedeno problematiko bomo obravnavali na podlagi zahteve Poslanske skupine Združena
               levica za sklic nujne seje odbora z dne 14. 3. 2017, ki je objavljena na spletni
               strani Državnega zbora s sklicem.</p>
               <p>Na sejo so bili k obravnavi te točke vabljeni predlagatelj Poslanska skupina Združena
               levica, v imenu predlagatelja gospod Luka Mesec, vodja poslanske skupine, Vlada,
               Ministrstvo za okolje in prostor, gospa Irena Majcen, ministrica za okolje in
               prostor, Ministrstvo za infrastrukturo, dr. Peter Gašperšič, minister za
               infrastrukturo, Focus, društvo za sonaraven razvoj, Greenpeace v Sloveniji, Plan B za
               Slovenijo, Mreža nevladnih organizacij za trajnostni razvoj in Umanotera, Slovenska
               fundacija za trajnostni razvoj. </p>
               <p>Prehajamo na obravnavo navedene zadeve. Želi predstavnik predlagatelja podati
               dopolnilno obrazložitev k zahtevi? Kolega Luka Mesec, imate besedo.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Ja, hvala za besedo in lep pozdrav vsem!</p>
               <p>Zdaj, skupina civilnodružbenih organizacij pod pokroviteljstvom Greenpeace Slovenija
                   je 7. marca 2017 na
               Vlado Republike Slovenije naslovila javni poziv k oblikovanju politik za zagotovitev
               pravočasnega, odgovornega in pravičnega prehoda s fosilnih virov na sistem, temelječ
               na energetskih prihrankih, učinkoviti rabi energije in obnovljivih virih
               energije.</p>
               <p>Ta poziv, ki so ga naslovili na Vlado je del mednarodne kampanje proti podnebnim
               spremembam, ki se imenuje Break Free 2017. V Sloveniji je trenutno k tej kampanji
               pristopilo že več kot 70 različnih organizacij, peticijo pa je podpisalo že preko 5
               tisoč 100 ljudi. V Združeni levici smo se odločili, da to sejo skličemo zato, da tem
               organizacijam in posameznikom damo prostor, da tudi v Državnem zboru poslance in
               poslanke seznanijo s svojo pobudo in seveda, da se pogovorimo o tem kako naj
               Slovenija zagotovi prehod s fosilnih goriv na sistem temelječ na učinkoviti rabi
               energije, energetskih prihrankih in kako naj zagotovi, da bo ta prehod, ta tranzicija
               pravična.</p>
               <p>Zdaj, če mi dovolite, vodoma bi povedal par besed o trenutni zeleni politiki
               Slovenije. Na žalost moram ugotoviti, da Slovenija, tudi ta Vlada podnebnih sprememb
               in z njimi povezanih problemov ne jemlje resno. Od leta 2013 naprej se v Sloveniji
               skoraj ne vlaga več v obnovljive vire energije čeprav je drugje po Evropi to bistveno
               drugače. Recimo, v EU je delež sončnih elektrarn med letoma 2013 in 2015 narastel za
               20 %, s povprečja 155 vatov na prebivalca v 2013, na 186 vatov na prebivalca v letu
               2015. Slovenija trenutno zagotavlja samo 125 vatov sončne energije na prebivalca. Če
               pogledamo kakšno Nemčijo vidimo, da je tam številka bistveno večja in sicer 490 vatov
               na prebivalca.</p>
               <p>Podobno zaostajamo za drugimi državami v planih opuščanja fosilnih goriv. Recimo, če
               pogledamo termoelektrarne na premog vidimo, da je delež premoga v slovenski
               energetski mešanici v Sloveniji leta 2007 znašal 36 %, leta 2016 še vedno 33 %. Na
               drugi strani imamo recimo Avstrijo, kjer trenutno ta delež znaša samo še 3 %. Ali pa
               imamo recimo povprečje EU 28, kjer se je ta delež zmanjšal z 29 % na 21 % v enakem
               obdobju. Skratka, trend po Evropi je opuščanje fosilnih virov energije, opuščanje
               premoga in prehajanje na sončne in vetrne elektrarne medtem, ko se je to pri nas
               praktično ustavilo.</p>
               <p>Zato tudi v Združeni levici podpiramo pobudo Break Free, ker želijo opozoriti na
               relevanten problem in to je, da če se bomo obnašali sebično kot država, kot Evropa,
               kot nasploh, bo scenarij sledeč. Nemški inštitut Climate Analytics pravi, da če bo
               Evropa vztrajala pri tem, da termoelektrarne, ki jih imamo trenutno odprte,
               obratujejo do konca svoje življenjske dobe namesto, da se jih predčasno zapre v
               skladu z mednarodnimi zavezami, ki jih je tudi Slovenija podpisala, bomo leta 2050,
               ko naj bi prešli v nizkoogljično družbo dokončno, svoj emisijski proračun prekoračili
               za kar 85 %. Če se hočemo izogniti temu scenariju, ki bo vodil v bistveno poslabšanje
               našega ekosistema in nasploh pogojev za bivanje na tem planetu, moramo začeti
               ukrepati danes. Zato podpiramo, kot sem že rekel prej, vsebino pobude, ki so jo dali
               na Break Free in uvodoma bom povzel sklepe oziroma predloge, ki so jih naslovili na
               Vlado in smo jih mi povzeli v našem sklicu odbora.</p>
               <p>Oblikovali smo pet sklepov in sicer prvi je, da Odbor za infrastrukturo poziva Vlado
               Republike Slovenije, da v roku šestih mesecev pripravi načrt, časovnico zapiranja
               termoelektrarn na premog, skladno z obveznostmi zmanjševanja toplogrednih plinov iz
               Pariškega sporazuma in o tem poroča  odboru. Tukaj, če se še enkrat navežem na nemški inštitut
               Climate Analytics pravi, da bi morala Slovenija zapreti svoje termoelektrarne v
               naslednji časovnici.</p>
               <p>Peti blok Termoelektrarne Šoštanj naj bi bil zaprt najkasneje leta 2023, šesti blok
               pa leta 2028. Prva in druga enota Termoelektrarne Toplarna Ljubljana naj bi nehali
               delovati leta 2020, tretja pa najkasneje leta 2024. Tukaj se bom spet navezal na tujo
               prakso in sicer britanska vlada se je ponovno zavezala, da opusti premogovno
               proizvodnjo do leta 2025. Konec novembra je portugalski minister za okolje potrdil,
               da bodo tudi v njihovi državi nehali kuriti premog pred letom 2030. Podobne scenarije
               vidimo na Nizozemskem, Avstriji in drugih državah. Torej, kar bi pričakovali ob tem
               sklepu s strani slovenske Vlade je pač podobna zaveza, da se bo opustilo kurjenje
               premoga in predlagalo časovnico v kateri naj se to zgodi.</p>
               <p>Drugi sklep pravi, da odbor poziva Vlado, da v roku šestih mesecev pripravi časovnico
               in finančni načrt zagotavljanja pravočasnega, odgovornega in do delavcev ter lokalnih
               skupnosti odgovornega prehoda s fosilnih virov na sistem temelječih na energetskih
               prihrankih, učinkoviti rabi energije in obnovljivih energije ter seveda tudi v
               realizaciji tega sklepa poroča odboru.</p>
               <p>Tretji sklep pravi naj Vlada Republike Slovenije spodbudi samooskrbo z obnovljivimi
               viri energije tako, da omogoči virtualni Net metering, to je samooskrba na daljavo,
               da bodo lahko prebivalci na svojih strehah ali na bolj oddaljenih primernih površinah
               na ekonomsko vzdržen način skupnostno izkoriščali obnovljive vire.</p>
               <p>Četrti sklep: Odbor poziva Vlado, da v roku šestih mesecev pripravi program umeščanja
               sončnih in vetrnih elektrarn po državi ter program nadgradnje elektroomrežja, da bomo
               do konca leta 2025 lahko zagotovili tri teravate proizvodnje iz vetra in sonca, kar
               nam bo omogočalo postopno nadomeščanje proizvodnje elektrike iz premoga do leta 2030.
               Tukaj bi spet povedal tale podatek, Slovenija trenutno približno porabi 13 teravatov
               električne energije. Da bi opustili fosilna goriva bi morali iz obnovljivih virov
               energije nadomestiti izpad v deležu 33 % celotne porabe, kar pomeni približno 4
               teravate. Toliko je trenutno, prihaja iz fosilnih goriv. Zato predlagamo sklep, da
               naj do konca leta 2025 Slovenija zagotovi kapacitete, da bo te 3 teravate pridobila
               iz vetra in sonca. In še enkrat opozarjam, da se je od leta 2013 pri nas vlaganje v
               vetrne in sončne elektrarne praktično ustavilo.</p>
               <p>In potem imamo še peti sklep, s katerim Odbor poziva Ministrstvo za infrastrukturo,
               da v roku šestih mesecev pripravi načrt s časovnico opuščanja fosilnih goriv v
               prometu in prehod na obnovljive vire energije tudi tam. Tukaj bom pa tudi postregel
               še z enim podatkom in sicer, da emisije iz prometa v Sloveniji predstavljajo
               približno tretjino vseh emisij toplogrednih plinov in da se je delež teh toplogrednih
               plinov, ki jih dobimo iz prometa od leta 2005 do leta 2014 v Sloveniji povečal za kar
               21,4 % in tudi študije, ki jih imamo kažejo, da se bo v prihodnosti to stanje celo
               poslabševalo.</p>
               <p>Skratka, to so sklepi, ki jih uvodoma predlagamo odboru v razpravo. Njihov skupen
               cilj pa je, da Slovenija v dogledni časovnici oziroma, da Vlada najprej v roku pol
               leta pripravi načrt kako bo prešla s fosilnih goriv na obnovljive vire energije v
               doglednem času in da se s tem izognemo, pripomoremo, da se kot celotno človeštvo in
               planet izognemo ekološki katastrofi, ki je verjetno edini alternativen scenarij, če
               tega ne bomo zagotovili.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Želi besedo predstavnica Ministrstva za okolje in prostor? Gospa Irena Majcen, imate
               besedo.</p>
            </sp>
            <sp who="SDT7:MajcenIrena">

               <speaker>IRENA MAJCEN:</speaker>

               <p>Hvala za besedo. Spoštovani predsednik odbora, gospod Igor Zorčič, spoštovane gospe
               poslanke, gospodje poslanci!</p>
               <p>Slovenija bo z Evropsko unijo in drugimi državami članicami izpolnjevala skupni cilj
               zmanjšanja emisij toplogrednih plinov. Evropska unija in države članice so
               sekretariatu okvirne konvencije OZN o podnebnih spremembah že leta 2015 najavile
               nameravani cilj, da do leta 2030 skupno dosežejo vsaj 40 % zmanjšanje emisij
               toplogrednih plinov v primerjavi z letom 1990, kar predstavlja enega
               najambicioznejših ciljev pogodbenic okvirne konvencije OZN o podnebnih
               spremembah.</p>
               <p>Ker emisije Evropske unije predstavljajo zgolj desetino svetovnih emisij bo za
               realizacijo ciljev Pariškega sporazuma predvsem bistveno zagotoviti, da se vse
               podpisnice zavežejo k dovolj ambicioznim ciljem, sicer se bodo emisije zgolj selile v
               tiste države, ki bodo zasledovale manj ambiciozne podnebne politike, skupaj z
               emisijami pa tudi dodana vrednost oziroma delovna mesta. Slovenija se sicer na ravni
               Evropske unije uvršča v tabor ambicioznejših držav na področju podnebne politike,
               tako imenovane Green Growth skupine, ki se je zavzemala za ustrezno ambiciozen cilj
               in s to skupino bo sodelovala tudi v okviru priprav na dialog pogodbenic glede
               povečanja svetovne ambicije na raven, ki bi bila usklajena z zahtevano potjo
               uresničevanja ciljev Pariškega sporazuma. Ta kongres bo potekal na podnebni
               konferenci, Organizaciji združenih narodov v Varšavi konec leta 2018.</p>
               <p>Slovenija podnebne obveznosti, ki izhajajo iz mednarodnih sporazumov in posledično
               tudi evropske zakonodaje dosega, v nekaterih elementih celo presega. Slovenija je
               gospodarsko rast uspešno razčlenila od rasti emisij toplogrednih plinov. V obdobju od
               leta 1991 do leta 2014 se je bruto domači proizvod povečal za okrog 70 %. Emisije
               toplogrednih plinov pa so se zmanjšale za 4 %. Še bolj izrazite so bile spremembe
               emisij, izrabe goriv v industrijskih dejavnostih, saj so se v enakem obdobju
               zmanjšale za skoraj 50 %.</p>
               <p>V obdobju od leta 2008-2012 je Slovenija svoje obveznosti zmanjševanja emisij
               toplogrednih plinov iz prvega obdobja Kjotskega protokola v celoti izpolnila. Za
               doseganje nacionalnih ciljev zmanjševanja emisij toplogrednih plinov v okviru
               podnebno energetskega svežnja Evropske unije do leta 2020 ter tako imenovanega
               drugega kjotskega obdobja je Vlada Republike Slovenije leta 2014 sprejela operativni
               program ukrepov zmanjševanja emisij toplogrednih plinov do leta 2020. Ocena doseganja
               teh ciljev, narejena v sklopu vsakoletnega poročila kaže na pozitivno sliko gibanja
               emisij, saj so količine vsako leto za približno 10 odstotnih točk pod dovoljenimi. V
               letu 2015 so bile predmetne emisije nižje od letnega cilja celo za 13,4 %, kar je
               spodbudna popotnica tudi za doseganje nacionalnih ciljev do leta 2030, o katerih že
               tečejo pogajanja v okviru institucij in organov Evropske unije.</p>
               <p>In zato glasno demantiram najavo predlagatelja tega današnjega sklica, da Vlada ne
               jemlje resno svojih zavez. Torej so ukrepi, ki so zastavljeni spremljani in se
               izvajajo. Slovenija je na dobri poti doseganja ciljev na področju zmanjševanja
               toplogrednih plinov oziroma zmanjševanja  emisij toplogrednih plinov. Aktivna pa je tudi na
               drugih področjih podnebne politike. Konec leta 2016 je Vlada Republike Slovenije
               sprejela strateški okvir prilagajanja podnebnih spremembam, ki predstavlja prvi korak
               v razvoju celovitega medsektorskega procesa prilagajanja. Zato v prvi vrsti vsebuje
               usmeritve za večjo vključenost, prilagajanja v vse politike, ukrepe in ravnanja. V
               letu 2016 pa je sredstva Sklada za podnebne zadeve prvič namenila tudi podnebnim
               ukrepom v manj razvitih državah. S čimer bo pripomogla k izpolnjevanju zaveze
               povečanja pomoči razvitega sveta, ki je večinsko odgovoren za dosedanje emisije
               toplogrednih plinov. Manj razvitim državam sveta, ki posledice podnebnih sprememb
               zaradi teh emisij čutijo bolj kot pa sami povzročitelji.</p>
               <p>Do leta 2020 bo Slovenija aktivno pristopila tudi k pripravi dolgoročne razvojne
               strategije za zmanjšanje emisij toplogrednih plinov do sredine stoletja, ki naj bi jo
               podpisnice Pariškega sporazuma pripravile do leta 2020. Predvidevamo pripravo takšne
               strategije na ravni Evropske unije v letih 2018-2019, tako, da za enkrat načrtujemo,
               da bomo na podlagi končne podobe Strategije razvoje Slovenije ter sprejema Strategije
               na evropski ravni lahko ocenili, katere vsebine bi bilo potrebno še dodatno
               opredeliti v morebitnem dodatnem dokumentu prehoda v nizkoogljično družbo, ki bi ga
               po potrebi še pravočasno predlagali v sprejem.</p>
               <p>Toliko za uvod. Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Ja, proceduralno gospod predlagatelj. Ker zdaj bi šli najprej še po vrstnem redu še
               ministrstva, potem ostali vabljeni. Želi besedo predstavnik Ministrstva za
               infrastrukturo? Gospod Klemen Potisek, imate besedo.</p>
            </sp>
            <sp who="SDT7:PotisekKlemen">

               <speaker>MAG. KLEMEN POTISEK:</speaker>

               <p>Hvala predsednik.</p>
               <p>Spoštovane poslanke, spoštovani poslanci.</p>
               <p>Zdaj jaz bi najprej v imenu ministrstva poudaril, da smo vsebino zahteve za sklic
               seveda preučili in opozorili, da je v njej kar nekaj netočnosti. Bi pa opozorili
               seveda tudi na nekaj zadev. Seveda pa, da ne bo kakšnega dvoma, vsi mi si želimo
               čisto okolje, za nas in za naše zanamce, ker bodo to kar jim bomo pustili seveda
               podedovali. In tukaj ne more biti nobenega dvoma o tem z vidika ministrstev zakaj se
               trudimo. Interesi so tukaj jasni. Dejstvo je, da je ministrica v svojem resorju je
               seveda njena primarna skrb okolje, naše poslanstvo pa je skrb za zanesljivo in varno
               oskrbo z energijo. Seveda pa skozi in poleg energije seveda tudi na področju
               infrastrukture in prometa. Seveda proizvodnja energije, poraba energije, promet,
               ljudje povzročamo emisije. In dejstvo je, da tukaj določene stvari s politikami
               uredimo, kar tudi delamo, določene stvari pa seveda predpostavljajo tudi spremembo
               navad in obnašanja vseh nas in tega se moramo seveda zavedati.</p>
               <p>Zdaj kar se tiče samih deležev obnovljivih virov energije. Cilji Evrope za leto 2020
               so bili doseganje 20-odstotnega znižanja emisij toplogrednih plinov, doseganje
               20-odstotnega deleža obnovljivih virov in povečanje učinkovitosti rabe energije za 20
               %. Kot veste je cilj Slovenije ni 20 % bil do leta 2020, ampak je 25 % in vmesni
               cilji, kar se tiče se pravi zdaj smo leta 2017, vmesne cilje za enkrat še dosegamo in
               smo blizu 22 %. Seveda bi verjetno dosegli še kakšen  del odstotka več, vendar kot sami veste je umeščanje
               energetskih objektov v prostor zahtevno. Energija ni nekaj, kar bi Ministrstvo
               pristojno za energijo seveda zagotavljalo zaradi svojih potreb. Energijo zagotavlja,
               ne zagotavlja same energije ampak regulatorno okolje za proizvodnjo energije zaradi
               potreb državljanov in gospodarstva.</p>
               <p>Zdaj tukaj kar se tiče, bomo rekli še, teh vmesnih ciljev oziroma ciljev za leto 2020
               pa 2030. Potrebno je omeniti, da Republika Slovenija razpolaga z veljavnimi
               strateškimi dokumenti, ki se jim reče Akcijski načrt za obnovljive vire, Akcijski
               načrt za učinkovito rabo energije, Dolgoročno strategijo stavb, Strategijo razvoja
               prometa, v pripravi so še Energetski koncept Slovenije, Akcijski načrt za
               alternativna goriva in dejstvo je, da vsi ti cilji, vse te politike, vse te
               strategije so usmerjene v nizkoogljično družbo in dejstvo je tako pri samih kazalcih
               v zvezi s toplogrednimi z emisijami toplogrednih plinov, kot pri doseganju
               obnovljivih virov energije, da je Slovenija na poti k doseganju teh ciljev leta 2020.
               Z izjemo seveda prometa. To pa moram poudariti – edino pri prometu teh ciljev ne
               dosegamo. To pa zato, ker smo vmes imeli, da smo tudi mi bili deležni posledic
               globalne finančne krize, kar pomeni, da na delež biogoriv, ki so bila primešana
               naftnim derivatom seveda v času stabilizacije javnih financ, seveda v tistem trenutku
               država ni mogla zagotavljati vračila trošarine, kar pomeni, da tudi, da se ta strošek
               primešavanja biogoriv ni mogel pravzaprav, ni mogel povrniti, kar pomeni, da tudi
               sami prodajalci so bili tukaj destimulirani. Ne glede na to je država, Republika
               Slovenija in ministrstvo pristojno za energijo, v lanskem letu sprejela novo uredbo,
               ki te cilje v zvezi z deležem biogoriv v prometu določa, seveda je Vlada to sprejela
               in ta uredba začne veljati 1. 7. 2017. Seveda viri financiranja za ta del biogoriv
               niso še zagotovljeni, zato je tukaj že izražena skrb pravzaprav prodajalcev teh
               goriv.</p>
               <p>Zdaj, poudaril bi še naslednje glede leta 2030 – zimski paket oziroma čista energija
               za vse Evropejce, ki ga je Evropska komisija proti koncu lanskega leta predstavila,
               ki ga je Slovenija oziroma ministrstvo že obravnavalo, ga je obravnavala Vlada, je
               Državni zbor sprejel stališča. V osnovi seveda določa povprečni cilj obnovljivih
               virov energije leta 2030 v višini 27 %. To bo tudi izhodiščni cilj Republike
               Slovenije.</p>
               <p>Zdaj, pri samih ukrepih kot rečeno se moramo zavedati še nekaj. Mi imamo v Akcijskem
               načrtu za obnovljive vire predvidenih seveda več možnih tehnologij kako pravzaprav ta
               delež obnovljivih virov doseči. Seveda slej kot prej pridemo na razna nasprotovanja
               glede posameznih tehnologij. Lahko so to hidroelektrarne, lahko so vetrne elektrarne,
               lahko so, ne vem, z vetrnimi smo imeli ogromno težav. Tako da, lahko je tukaj kopica
               enih zadev, nasprotovanj, stroškov, fotovoltaika je relativno draga, kar bi morali
               verjetno občutiti na položnicah že danes in dejstvo je, da ministrstvo pristojno za
               energijo ali pa Vlada Republike Slovenije ne gradita energetskih objektov ampak
               poskrbita za regulatorno okolje v katerih seveda privatna iniciativa najde svojo
               priložnost in te objekte zgradi ali pa ne zgradi. Zgradi jih običajno, če ni
               nasprotovanja civilne iniciative in če so postopki, če se postopki umeščanja lahko
               dokončajo.</p>
               <p>Kakorkoli že, vsi  ti
               ukrepi so usmerjeni v znižanje toplogrednih plinov in s tem tudi prispevku Republike
               Slovenije k ciljem na ravni evropske skupnosti, pa tudi na ravni sveta globalno.</p>
               <p>Tukaj bi naprej povedal še to. Se pravi prej sem že omenil, da imamo v pripravi
               Akcijski načrt za alternativne vire. Če bodo potrebe, če bodo vprašanja, imam s seboj
               sodelavce, ki lahko podrobneje odgovorijo kaj ta načrt pravzaprav predpostavlja. Gre
               seveda za pospeševanje in podporo trajnostni mobilnosti predvsem. Tukaj pomeni po eni
               strani energente, po drugi strani pa tudi tisto kar sem že prej omenil – spremembo
               vzorcev vseh nas.</p>
               <p>Po drugi strani imamo tukaj še Energetski koncept Slovenije. Gre za dolgoročno vizijo
               Republike Slovenije, ki upošteva vse pravzaprav nacionalne cilje in mednarodne zaveze
               Republike Slovenije. Del teh sem že povedal. Tako da tukaj v smeri kam gremo ni
               nobenega dvoma. Dolgoročne bilance, ki so osnova za Energetski koncept Slovenije, so
               bom rekel v osnutku končane. Ravno današnji dan je potekala seveda tista, bom rekel,
               je potekalo zadnje usklajevanje z izdelovalcem dolgoročnih bilanc. Meni je izredno
               žal, da zaradi drugih obveznosti vključno s to, pravzaprav na teh razgovorih nisem
               mogel biti prisoten, zaradi tega, ker so predpostavke takih modelov in pa tudi
               rezultati in obveznosti in stroški in makroekonomski vplivi scenarijev seveda izjemno
               pomembni za odločanje. Dejstvo je, da ko pripravljamo ta energetski koncept, ga ne
               pripravljamo z bom rekel usmerjenostjo k neki posamezni tehnologiji ali pa samo k
               enemu cilju ampak poskušamo gledati zadeve širše. Se pravi na eni strani imamo zaveze
               in imamo cilje in primarni vir seveda preden sploh pridemo do virov, je učinkovita
               raba energije. Se pravi tukaj so makroekonomski učinki najvišji, tukaj se nam vloženi
               evro največkrat povrne in tukaj je to tudi krasna priložnost za gospodarstvo. Ampak
               tukaj pa svojo vlogo in svoje priložnosti gospodarstvo moralo najti samo. Se pravi
               tukaj je na prvem mestu učinkovita raba energije in potem pridejo različni viri.
               Različne tehnologije povzročijo različne stroške. Scenariji prihodnjega razvoja
               seveda vse to simulirajo, ovrednotijo s stroški in tudi z makroekonomskimi učinki. Se
               pravi gre za makroekonomske učinke primarno na bruto družbeni proizvod, ki pomeni v
               splošnem tudi blaginjo prebivalcev te države in seveda tudi vpliv na samo
               gospodarstvo. Tukaj smo šli pogledati tudi vpliv možnih poti prihodnjega razvoja na
               gospodarske dejavnosti posamezne.</p>
               <p>Zdaj, Energetski koncept Slovenije bo predvidoma v javni obravnavi v roku dveh do
               treh tednov. Po današnjem razgovoru z izdelovalcem računamo, da bo seveda predložena
               končna verzija dolgoročnih bilanc. Dokončano besedilo Energetskega koncepta in potem
               seveda v roku kot sem ga omenil, predstavljeno javnosti, da boste lahko pogledali kaj
               smo pravzaprav naredili. Vsi ti dokumenti so seveda javni.</p>
               <p>Tudi dosedanji postopek oblikovanja oziroma priprave Energetskega koncepta Slovenije
               bi lahko rekel smo se potrudili, da bi bil čim bolj transparenten, čim bolj jasen,
               predstavljen javnosti, izvedli smo mislim, da preko 15 delavnic predstavitev po
               sklopi, kjer je imela tudi javnost priložnost na sama izhodišča dati predloge,
               pripombe, sodelovati v razpravah in vse te zadeve smo izvedli lani. Ob predložitvi
               Energetskega koncepta Slovenije v javno obravnavo seveda načrtujemo prav tako izvesti
               nekaj predstavitev in seveda tudi dati na voljo čas, da se bo lahko v javni razpravi
               javnost do tega opredelila.</p>
               <p>Stvar na katero je potrebno opozoriti je, da zagotavljanje pravzaprav izvajanje,
               uresničevanje ciljev obnovljivih virov energije trenutno pomeni okoli  0,6-odstoten delež v bruto
               domačem proizvodu. Po simulacijah v dolgoročnih bilancah bo ta strošek v primeru
               30-odstotnega deleža obnovljivih virov energije leta 2050 narasel oziroma na 50 %
               mislim, da pridemo do tam, naraste na 3 % bruto družbenega proizvoda, kar pomeni, da
               pri 30-odstotnem deležu obnovljivih virov energije. Glejte, gre za izjemno drage
               ukrepe in 3 % bruto družbenega proizvoda ni malo denarja. To moramo vedeti. Danes smo
               na 0,6. Govorimo o teh 160/180 milijonih. Mi vemo glejte, še eno stvar, da ko
               govorimo o subvencijah o podporah, če nekdo želi nekaj dati mora nekje nekaj vzeti.
               Komu bo vzel? Bo vzel gospodarstvu, da bo nekonkurenčno? Še bolj. Bo vzel kaj tistim,
               ki so energetsko revni? Vsem državljanom? Mislim, glejte to so izjemno pri teh
               debatah je treba z izjemno občutljivostjo in premislekom razmišljati o tem v katero
               pot bomo šli. Kar želim reči je, da pri gospodinjstvih, če danes govorimo o 5 evrih
               na položnicah, to kar je recimo prispevek za obnovljive vire energije, pri in
               so-proizvodnjo toplote pri 4kW varovalki. Je tako? Ja, tam nekje. Okej. V glavnem, če
               govorimo, da je treba ta delež pravzaprav, da želimo doseči teh 30 % in da to pomeni
               tudi do 3 % bruto družbenega produkta, si lahko zamišljate, da bo ta znesek seveda po
               tem takem dvajsetkrat višji na položnicah. Pač to bo potrebno zagotoviti, če želimo
               imeti take cilje in jih tudi doseči. Jaz sem prepričan, da na Ministrstvu za energijo
               nismo zadržani do višjega deleža obnovljivih virov energije, kar lahko dokazujemo
               nenazadnje z dosedanjimi rezultati pa tudi s samo zasnovo Energetskega koncepta
               Slovenije. Ampak na koncu bo treba seveda državljane in gospodarstvo prepričati, da
               takšne cilje dosežejo v krajšem roku kot recimo do leta 2050 ali pa do leta 2030 in
               seveda potrebno bo doseči tudi konsenz teh državljanov in jim razložiti zakaj bodo
               bolj obremenjeni in kaj bodo od tega imeli. Mi seveda, že po samih scenarijih, ki sem
               jih prej omenil, pričakujemo, da bo vpliv višjega deleža obnovljivih virov znižanja
               toplogrednih plinov, znižanja emisij, znižanja PM delcev imelo to izjemno pozitiven
               vpliv na zdravje ljudi. Ampak moramo vedeti, da ne smemo v tem procesu seveda uničiti
               svojega gospodarstva in da tudi pri izbiri tehnologije moramo paziti, da bomo
               zagotovili oziroma da bo ta pot vključevala tudi zaposlitev za ljudi, ki so
               državljani Republike Slovenije.</p>
               <p>Poglejte, mi lahko seveda takoj rečemo bomo znižali emisije toplogrednih plinov na
               način, da ukinemo osebni transport. Osebni transport predstavlja med 60 in 70 %
               emisij v prometu. Je tako? Kar pomeni, da je to<gap n="…"/> Promet v celoti pa je 40 % vseh
               emisij. Smo takoj nekaj dosegli. Lahko ugasnemo TEŠ, ugasnemo Talum, smo znižali
               verjetno še emisije za kakšno tretjino vseh emisij v Sloveniji in uvozimo recimo
               preostanek energije, ki jo rabimo. Ampak se moramo vprašati s tem kaj dosežemo. Na
               eni strani zagotovo ustvarimo nova delovna mesta v tujini, po drugi strani povečamo
               uvozno odvisnost, pri čemer bi rad opozoril, da mi vidimo vodo, hrano in energijo kot
               strateške dobrine in samostojnost v tem smislu tudi okolje in kakovost življenja
               seveda s tem povezana. In v tem smislu gre za strateške stvari in je tukaj potreben
               razmislek v katero smer bomo šli.</p>
               <p>Zdaj še to, vedeti je treba tudi, da pri uvozu lahko v prvi fazi, ko vi ugasnete neke enote, lahko
               dobite energijo ugodno. Dolgoročna cena energije, ki jo bomo uvažali, potem, ko se bo
               nekdo na to navadil, da smo mi velik neto uvoznik, bo pač takšna, da si bo povrnil
               vse ostale stroške, ki si jih jaz zamislil, vključno z donosom. To je ena reč.</p>
               <p>Potem mogoče, da ne bom predolg, bi samo še na sklepe na <q>"hitrico"</q> šel in bi pri
               prvem opozoril oziroma omenil to, da to kar predlagate v prvem sklepu, bo naredil trg
               CO2 kuponov sam od sebe. Ne bo treba sprejemati kakšnih posebnih odločitev.
               Proizvodnja električne energije iz fosilnih energij je vključena v ETS shemo in
               predvideno je, da se bo cena teh kuponov, da bo rasla, se pravi, da bo ekonomika
               poslovanja določena že s tržnimi silnicami.</p>
               <p>Pri drugem sklepu, drugi sklep je izjemno, predlog drugega sklepa je izjemno
               zahteven. Zdaj glede šestih mesecih pa to, jaz sem vam povedal kako je z Energetskim
               konceptom Slovenije. Mi se pravi vizijo imamo v delu, predstavili jo bomo v roku dveh
               ali treh tednov, tako da boste imeli možnost v roku naslednjih šestih mesecev o tej
               strategiji seveda tudi odločati kot poslanke in poslanci in kot skupnost, se pravi
               širša javnost.</p>
               <p>Drugi sklep skratka, kjer pravi <q>"zagotavljanje pravočasnega, odgovornega ter do
               delavcev in lokalnih skupnosti, ki so trenutno odvisne od izkoriščanja fosilnih goriv
               pravičnega prehoda s fosilnih virov na sistem temelječ na energetskih prihrankih"</q> in
               tako naprej. Lahko se motimo, ampak mi predlog tega sklepa beremo kot predlog
               priprave Zakona o zapiranju premogovnika Velenje z vsem kar iz tega izhaja. Vi veste,
               da smo za zapiranje rudnika Trbovlje Hrastnik oziroma bomo do konca naslednjega leta
               namenili 225 milijonov evrov. Rudnik premogovnik Velenje je nekoliko večji in
               nekoliko več zaposlenih je pač povezanih s to dejavnostjo še za enkrat.</p>
               <p>Pri tretjem sklepu, pri virtualnem Net meteringu. Glejte, z Net meteringom
               samooskrbo. Samooskrbo predpostavlja tudi bom rekel ta paket Čista energija za vse
               Evropejce oziroma zimski paket. Samooskrbo gospodinjstev, gospodarstva, pametnih
               skupnosti v povezavi s pametnimi omrežji, projekte v zvezi s čimer že delamo,
               pripravljamo že od leta 2012, že prejšnje Vlade so to začele. V glavnem, to so
               koncepti, ki so popolnoma skladni s tem kar mi počnemo. In kamor tudi želimo iti,
               glede na to, da pričakujemo, da bo vedno več virov električne oziroma energije v
               splošnem obnovljivih, ki so, kot rečeno, bolj nepredvidljivi, manjši, bolj razpršeni
               in ti bodo zahtevali drugačno omrežje.</p>
               <p>Glede samega Net meteringa. Net Metering ali pa Virtualni net metering pravzaprav bom
               rekel je razlika samo v tem kot jo mi razlagamo, da pri virtualnem Net meteringu
               pričakuje, da bo proizvodnjo enoto imel nekje drugje in bo lahko energijo iz te
               proizvodnje enote, ne vem, v Avstriji ali pa na Češkem, v Nemčiji, lahko koristil tam
               kjer jo bo potreboval. Seveda ob zanemarjanju dejstev, da je treba to energijo
               prenesti do porabnika. Se pravi tukaj malo ignoriramo javno infrastrukturo in javna
               infrastruktura ni zastonj. Po drugi strani tudi vemo, da bi radi imeli omrežje in
               javno infrastrukturo za polnilnice. Mimogrede, Slovenija je bila prva v Evropi, ki je
               imela na avtocestnem kraku oziroma ki je imela avtocestni krak popolnoma pokrit s
               hitrimi polnilnicami in danes imamo nekje 460 javnih polnilnic. V Sloveniji smo tukaj
               ena najnaprednejših držav v Evropi.</p>
               <p>Zdaj glede umeščanja sončnih in vetrnih elektrarn po državi h katerem nas pozivate
               pri četrtem sklepu, predlogu četrtega sklepa. Glejte, saj pravim, mi smo  za obnovljive vire ampak
               prosimo vas, da nas razumete. Mi ne gradimo vetrnih elektrarn, mi ne gradimo
               fotovoltaičnih elektrarn. Zato Vlada ni investitor. Investitorji so zasebna podjetja,
               ki se odločajo za investicije, če so jim te zanimive. Dejstvo je, kot rečeno, da smo
               mi izjemno pospešeno, in tukaj vam bodo lahko tudi moji kolegi bolj podrobno
               povedali, vmesne cilje pri izgradnji na primer fotovoltaičnih elektrarn močno prebili
               vmesne cilje, ki smo si jih zadali. Mi smo cilj leta 2020 dosegli že 5 let prej in
               dejstvo je, da je ta podporna shema, ki smo jo imeli, pač se je izkazala za nevzdržno
               v določenem momentu, ki je seveda sovpadel s tudi posledicami globalne finančne
               krize.</p>
               <p>Dejstvo je, da smo lansko leto novembra končno uspeli dobiti odobritev Evropske
               komisije za novo podporno shemo in da smo, bom rekel v dobrem sodelovanju in z
               razumevanjem pravzaprav s strani Agencije za energijo, to podporno shemo uspeli
               spraviti čez Vlado in do agencije v bistvu in je ta tudi že razpisala razpis za
               podpore v decembru lanskega leta. Razpis se je iztekel februarja, se mi zdi letos.
               Glede na to, da smo se lansko leto soočali oziroma leta 2015 soočali z dokaj
               zaostreno finančno situacijo v podjetju Borzen, ki zagotavlja izplačila po podpornih
               shemah, da smo uspeli njegovo poslovanje konsolidirati, stabilizirati, da smo uspeli
               podporno shemo, se pravi tudi dobiti odobreno s strani Evropske komisije. Jaz
               pričakujem, da bomo tudi, bi rekel dejstvo, da v preteklosti nismo mogli razpisovati
               podpornih shem oziroma jih Agencija za energijo ni mogla, ker sredstev ni bilo ali pa
               podporna shema pač še ni bila odobrena s strani Evropske komisije, da bomo tudi to
               seveda, da bomo letos uspeli del tega pravzaprav prenesti notri, ker se mi zdi samo
               še dodatna pozitivna novica.</p>
               <p>Tako, da glejte, jaz bi toliko z moje strani želel povedati. Se pravi lahko rečem
               samo, da sem vesel, da podpirate, bom rekel prisotni, obnovljive vire, mi tudi,
               vsekakor pa pozivamo pri končni odločitvi s kakšnim tempom in s kakšnim bremenom za
               državljane in gospodarstvo, tehten premislek in upoštevanje tudi analiz in izračunov
               kot rečeno v roku dveh do treh tednov bodo objavljeni na internetni strani
               ministrstva tako, da takrat so tudi vsi vaši predlogi, vprašanja, pobude
               dobrodošli.</p>
               <p>Najlepša hvala.</p>
            </sp>
            <sp who="SDT7:RancDaniloAnton">

               <speaker>PODPREDSEDNIK DANILO ANTON RANC:</speaker>

               <p>Izvolite predlagatelj, imate besedo.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Ja, hvala.</p>
               <p>Jaz bi uvodoma to rekel, da če bomo s takim tempom šli, kot je šla tale razprava,
               potem bo morska gladina prej dosegla Ljubljano, kot bomo mi prešli na obnovljive vire
               energije. Sicer pa moram dati par intervencij, ker se mi zdi, ko tole poslušam, da ne
               samo, da sedimo na različnih straneh mize ampak živimo v različnih svetovih.</p>
               <p>Zdaj najprej, ministrica pravi, da Slovenija sodi med ambicioznejše države. Tukaj bom
               še enkrat prebral podatke. Povprečje premoga v energetski mešanici osemindvajseterice
               EU je 21 %, v Sloveniji 33 %. Zdaj pa poglejte razliko med Slovenijo in ambicioznimi
               državami. Danska se je zavezala, da bo do leta 2030 100 % prešla na obnovljive vire
               energije. Avstrija se je obvezala, da bo do leta 2025 opustila premog. Velika
               Britanija se je zavezala, da bo do leta 2025 prav tako opustila premog. Finska se je
               obvezala, da gre na obnovljive vire energije do leta 2030. Portugalska se je
               obvezala, da bo opustila premog do leta 2030. Slovenija, ohranila naj bi enak delež
               do leta 2054. Jaz ne razumem kje je tukaj ambicioznost.</p>
               <p>Druga zadeva. Ministrica pravi, da se bodo z emisijami selila tudi delovna mesta.
               Glejte,  gradnja
               sončnih in vetrnih elektrarn predstavlja po drugi veliko priložnost za vzpostavljanje
               novih delovnih mest. In če kaj, nam ekološka tranzicija lahko ponudi to, da zaposlimo
               ljudi ne pa, da izgubljajo delovna mesta.</p>
               <p>Dalje, sekretar pravi, da Vlada Republike Slovenije ne gradi energetskih objektov
               ampak poskrbi za regulatorno okolje, potem pa za gradnjo poskrbi zasebna iniciativa.
               Zdaj, tukaj imam dve asociaciji. Prva je, če mogoče s tem opisujete gradnjo TEŠ 6, če
               je šaleški lobi zasebna iniciativa, potem morda to celo drži z izjemo tega, da ste
               bolj slabo poskrbeli za regulatorno okolje. Če govorite o tem kar mi predlagamo bom
               pa rekel, da ravno tega ne zagotavljate. Naš tretji sklep nalaga Vladi, da omogoči
               virtualni Net metering, to pomeni zagotavljanje regulatornega okolja v katerem bodo
               lahko ljudje sami vlagali v dislocirane enote obnovljivih virov, kot je nekdo v
               Velenju, lahko vloži v sončno elektrarno na primorskem kjer je več sonca ali pa nekdo
               v Ljubljani lahko vloži v vetrno elektrarno na Krasu, kjer je več vetra. O takih
               stvareh govorimo ampak tega na žalost ne omogočate. Torej, kar se tiče obnovljivih
               virov energije pa ravno ne omogočate regulatornega okolja in tukaj kjer pa dejansko
               imamo tudi zasebno iniciativo, ki bi gradila za razliko od TEŠ 6 pa ne dopuščate, da
               bi do tega prišlo.</p>
               <p>Potem dalje pravite, da je treba razmišljati v katero smer bomo šli. Jaz bi rekel, da
               smo ta razmislek opravili, ko smo podpisali Pariški sporazum in da je tukaj stvar v
               Evropi in v Sloveniji popolnoma jasna, v katero smer bomo šli. Problem pa je, da
               Vlada, ne ta, tudi prejšnja, nič ne naredi v tej smeri, da se nam emisije iz prometa
               povečujejo. Prej ste rekli, da je kriza kriva za pomanjkanje vlaganj v infrastrukturo
               in tako naprej. Glejte, v letu 2010 so bile sprejete zaveze glede prometa pa se je,
               kot sem prej povedal, v zadnjih par letih za 20 % povečala količina emisij iz naslova
               transporta. Pa tukaj zdaj spet ne morete reči, ljudje se pač vozijo z avtomobili. Ne,
               pač Republika Slovenija že 30 let ne vlaga v železnice ampak gradi izključno ceste.
               Seveda se vozijo z avtomobili, če pa ni javne infrastrukture.</p>
               <p>Dalje glede sklepov. Zdaj, pri prvem pravite, da bo za zapiranje termoelektrarn
               poskrbel kar trg CO2 kuponov. Sočasno ravno na evropski ravni potekajo razprave kako
               urediti trg kuponov, ker evidentno ne deluje in se pojavlja ogromno iniciativ, da bi
               morali za to poskrbeti z neposrednimi davki, mi pa vam predlagamo, da enostavno
               sprejmete časovnico zapiranja termoelektrarn, ker se ne bodo zaprle same od sebe
               oziroma nasprotno, Slovenija naj bi, še enkrat ponavljam, do leta 2054, se pravi, če
               prav berem konec obratovalne dobe TEŠ 6 ohranila delež premoga v svoji energetski
               mešanici.</p>
               <p>Drugi sklep, pravite, da je izjemno zahteven. Ne vem, Danska je imela leta 2007 50 %
               premoga v svoji energetski mešanici, Slovenija takrat 36 %. Danska je danes za
               polovico zmanjšala ta delež in se obvezala, da ga do leta 2030 spravi na nič,
               Slovenija ga je zmanjšala za 3 % in pravi, da ga bo do leta 2054 zadržala. Ni
               zahteven, je pa treba imeti politično voljo.</p>
               <p>Tretjič, glede Net meteringa sem vam že odgovoril. Potem, ko pravite še, da ko berete
               mislim, da peti sklep kot sklep glede zapiranja premogovnika Velenje. Mi vam pač
               nalagamo oziroma, če bo odbor sklenil, predlagamo, da enostavno pripravite časovnice
               kako boste uredili to kar so v Evropi uredile že praktično vse napredne države. To je
               vse, kar je vsebina teh sklepov. Nič od tega ni neizvedljivo, vse je na Vladi, da pač
               pripravi predloge kdaj in v kakšnih časovnih okvirih lahko te stvari izvede. In
               ponavljam, številne države, ki so nam in nam morajo biti za  zgled so to že zagotovile. Ker za konec
               bom rekel samo to, ne glede na to na kateri strani mize sedimo, pa kdo, v katerem
               svetu žive, še vedno smo vsi na istem planetu in temu planetu se ne piše nič dobrega,
               če bo prevladala logika, ki očitno obstaja v vašem svetu.</p>
            </sp>
            <sp who="SDT7:RancDaniloAnton">

               <speaker>PODPREDSEDNIK DANILO ANTON RANC:</speaker>

               <p>Želi besedo še kdo od ostalih vabljenih? Prosim, predstavite se za magnetogram.</p>
            </sp>
            <sp who="SDT7:SavićDejan">

               <speaker>DEJAN SAVIĆ:</speaker>

               <p>Dejan Savić, Greenpeace v Sloveniji. S tem, da danes nastopam kot predstavnik celotne
               koalicije Break Free. Najprej lep pozdrav in hvala lepa za besedo.</p>
               <p>Cenimo, da ste si vsi vezli čas za to razpravo, ki je zelo pomembna razprava. Kajti,
               če resno premislimo sporočilnost tega kar želi gibanje Break Free povedati. Gre za
               budnico tej Vladi. Ne samo tej Vladi kot trenutni administraciji ampak politiki kot
               celoti. Budnico z vidika tega kje se trenutno nahajamo z vidika podnebnih sprememb,
               budnico z vidika resnosti tematike. Opustitev fosilnih goriv v nekaj desetletjih, to
               ni majhna stvar, ki se zgodi sama od sebe z nekimi birokratskimi premiki in pustimo,
               da se vse skupaj odvije. Gre za veliko prestrukturiranje gospodarstva, za drugačno
               zaustavitev razvoja države. S tega vidika je izziv in strinjamo se z razmišljanji na
               ministrstvu, ki pravijo, da potrebujemo nov konsenz kot država. Torej konsenz med
               prebivalstvom, konsenz v gospodarstvu, kot politična skupnost državljank in
               državljanov Slovenije. Ja, res je. Ampak pred tem konsenzom, pred to razpravo je pa
               treba čim bolj govoriti o dejstvih. In dejstva so, da je potrebno fosilna goriva
               opuščati.</p>
               <p>Gibanje več kot 70 organizacij z različnih področij, z okoljevarstva, sindikalnih
               gibanj, mladinskih organizacij, študentskih organizacij, organizacij s področja
               človekovih pravic, uničevanja okolja krši človekove pravice. S področja javnega
               zdravja, pljučni bolniki se bojijo za to, kakšna prihodnost nas čaka, če bomo še
               naprej onesnaževali s fosilnimi gorivi tako, kot doslej. Združili smo se zato, da
               prebudimo celotno politično skupnost, trenutno Vlado, ki ima vajeti v rokah in da
               zastavi neko drugo smer. Podpirajo nas državljani in državljanke, zbrali smo 5 tisoč
               100 podpisov do danes in vsi ti ljudje, vse te organizacije podpirajo, da se vsi
               skupaj prebudimo in začnemo izvajati naslednje ukrepe. Usmerjali smo se v štiri
               ključne točke. Prva točka pomeni, da se našega dragocenega javnega denarja, ki ga ni
               malo in tako, kot je bilo omenjeno, ljudje so v energetski revščini, gospodarstvo
               tekmuje v neizprosnem mednarodnem trgu. Denarja je malo. Naj se ta denar ne omenja za
               ohranjanje obstoječega stanja, za financiranje TEŠ 6 oziroma TEŠ v vrednosti 50
               milijonov evrov s financiranjem gradnje nove termoelektrarne na fosilna goriva v
               TE-TOL v Ljubljani, v vrednosti 20 milijonov evrov na leto. To je pravkar sprejela
               Vlada nekaj dni nazaj. Torej, govorimo skupaj o 70 milijonih evrov redkega denarja
               tega prebivalstva, ki bo usmerjeno v ohranjanje točno takega stanja kot je zdaj, za
               naslednja desetletja. In prej je bilo rečeno, da je denarja malo, da so viri redki in
               zato, ko denar od nekod vzameš, ga moraš nekam dati. Ja, če organiziraš 70 milijonov
               evrov na leto in ga daš v fosilno industrijo, tega denarja ni na voljo za obnovljive
               vire energije, za učinkovito rabo, za pametna omrežja in ukrepe, ki jih
               potrebujemo.</p>
               <p>Zato je prvi sklep poziva, da resno razmislimo o tem do kdaj bomo še financirali
               fosilna goriva. Zakaj ne bi teh sredstev raje usmerili v opuščanje fosilnih goriv? In
               tako pridemo do drugega sklepa.</p>
               <p>Imamo dve termoelektrarni, skupaj proizvedeta 4,6 teravatne ure elektrike, to je
               pomemben delež, imata trenutno pomembno vlogo v omrežju seveda. Ampak v neki
               tranziciji, ki bo pravično zastavljena, ki bo imela v mislih neko resno časovnico in
               bo imela v mislih lokalno prebivalstvo, delavce, ki trenutno živijo od tega in
               lokalno skupnost v Šaleški dolini, ki živi v veliki meri tudi od premoga. Torej, ko
               imamo v mislih  vse te
               skupnosti in razmislimo o tem, koliko časa potrebujemo, da to naredimo na dober
               način, na pravičen način, ekonomsko izvedljivo in hkrati ves čas razvijamo
               alternative, ki naj vstopijo takrat, ko premog počasi izstopa. In menimo, da lahko v
               mandatu treh Vlad, v času treh Vlad izvedemo to tranzicijo, torej nekje do leta 2030.
               Ampak odločitev in časovnica, kako naj se to dogaja pa mora biti sprejeta zdaj, v tem
               obdobju.</p>
               <p>In tretji korak, kako naj pridemo do virov, ki jih bomo opustili? Kako naj jih
               proizvedemo drugače? Tako, kot ves razvit svet, tako kot Kitajska, tako kot Združene
               države Amerike, tako kot razvita Evropa, z vlaganjem v sončne in vetrne elektrarne in
               druge tehnologije. Sončne in vetrne elektrarne so danes najcenejši obnovljivi viri
               energije in zato gre daleč največ investicij tja. Lani so obnovljivi viri energije v
               Evropski uniji predstavljali 90 % vseh evropskih investicij v energetiko. Primerjajmo
               to z današnjo realnostjo. In da bi prebivalstvo imelo največ od tega, največ od te
               nove slike, po kateri naj bi gradili energetiko pozivamo naj se vključi stotine
               tisoče prebivalcev, ki imajo svoje strehe, ki so trenutno pasivne površine, naj se
               tam proizvaja energija. Tisti, ki živijo v blokovskih naseljih naj financirajo
               projekte v neposredni soseščini. Naj se organizirajo prebivalci enega bloka in
               logistično podjetje, ki ima ogromne površine in logistično podjetje ponudi površino,
               proizvede se elektrika in se porabi v enem stanovanjskem naselju. To je možno in to
               je virtualni Net metering. Zato tretja točka poziva k temu, naj se vpeljejo novi
               mehanizmi enostavne regulacije, da se bodo ljudje lahko organizirali na te načine,
               gradili obnovljive vire, predvsem sončne elektrarne, ki so finančno izvedljive za
               prebivalstvo, pa tudi če se dobro organizirajo lahko morda skupina ljudi postavi
               vetrnico.</p>
               <p>In zadnja točka, promet. Tukaj se moramo zavedati, da moraliziranje ni na mestu.
               Skoraj vsak od nas ima vozilo ali pa je v gospodinjstvu, ki ima vozilo. To je naša
               realnost in v to smo prisiljeni. In moralizirali ljudem, zakaj delajo tako, kot
               delajo, ni na mestu, temveč potrebujemo infrastrukturo, potrebujemo roko s strani
               Vlade, ki odpre možnosti, ki naredi potovanje z javnim prometom boljše, cenejše,
               hitrejše. Šele takrat lahko rečemo, ljudje, prosimo, uporabljate avtobuse, vlake, ne
               pa se voziti z osebnim avtomobilom in s sabo prenašati ene tone železja.</p>
               <p>Torej, potrebujemo infrastrukturo, potrebujemo smer, še vedno pa imamo avtomobile,
               približno milijon jih imamo in te avtomobile bo treba elektrificirati, elektrika pa
               naj prihaja iz obnovljivih virov energije. Torej to opravimo. Program trajnostnega
               prometa, ki spodbuja javni promet, spodbuja prebivalstvo naj uporablja javni promet,
               ko ga ima na voljo tako, kot recimo v Ljubljani. Tam kjer javnega prometa ni, naj se
               dogradi in hkrati naj se izvaja elektrifikacija individualnega prometa na obnovljive
               vire energije. To je bistvo teh štirih sklepov in to je zelo konkretna pobuda, ki ni
               nastavljena protivladno ali pa, sploh ji ni pomembno katera Vlada točno je tukaj.
               Pomembno je, da je<gap n="…"/> Usmerjena je na oblast. Čez eno leto se bo oblast spremenila,
               zamenjala, kakorkoli. Pomembno je, da mi kot skupnost in oblastniki, ki dobijo
               skupnost v upravljanje, da sprejmejo novo usmeritev in tukaj smo dali štiri točke v
               katero smer naj se gre.</p>
               <p>Toliko z moje strani, hvala za pozornost.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala, bi šli kar po vrsti, pa če se predstavite za magnetogram.</p>
            </sp>
            <sp who="SDT7:SlameršakAljoša">

               <speaker>ALJOŠA SLAMERŠAK:</speaker>

               <p>Najlepša hvala. Moje ime je Aljoša Slameršak, sem magister klimatologije in magister
               okoljske ekonomije, predstavljam pa Plan B, z družbe organizacije za trajnostni
               preboj za Slovenijo.</p>
               <p>Govoril bom pa predvsem o dveh stvareh, eno o realnosti podnebnih sprememb na
               globalnem nivoju, drugo o realnosti podnebnih sprememb za Slovenijo in tretje, kaj
               moramo narediti in kaj lahko naredimo.</p>
               <p>Okej, na začetku<gap n="…"/> Leto 2016 je bilo tretje zaporedno leto z najvišje izmerjeno
               temperaturo v zgodovini meritev. To je bilo tudi tretje zaporedno rekordno leto po
               obsegu arktičnega ledu, torej trenutno imamo najmanjši obseg arktičnega ledu, ki je
               pomemben regulator energijske bilance na svetu. Kakšne so posledice podnebnih
               sprememb? Glede na to, da je v zadnjih letih  zelo pomemben diskurz o begunski problematiki, bom
               samo podal podatek, da do leta 2050 v kolikor bistveno ne omejimo izpustov
               toplogrednih plinov, lahko pričakujemo med 200 in 250 milijonov razseljenih ljudi po
               svetu. To je torej približno dvestokrat več kot jih na letni ravni pride v Evropsko
               unijo pa imamo zaradi tega pač zelo močne javne polemike. Če ne ustavimo podnebnih
               sprememb pri manj kot 3 stopinje Celzija, mimogrede, po trenutnih projekcijah bi naj
               3 stopinje presegli do konca stoletja, bo zgolj gospodarska škoda znašala več kot 2 %
               bruto domačega proizvoda. To v bistvu pomeni, da bomo v tem primeru praktično vso
               gospodarsko rast, ki bo zgolj navidezna gospodarska rast, namenjali zgolj za odpravo
               posledic podnebnih sprememb. Mislim da gospodarstveno, pri ekonomskih argumentih
               jasno zmaga stran, ki zagovarja zelo ambiciozne ukrepe proti podnebnim
               spremembam.</p>
               <p>Pa poglejmo kaj pomenijo podnebne spremembe za Slovenijo. Slovenija je že toplejša za
               približno 2 stopinji Celzija. V primeru, da ne ustavimo rasti ogljikovega dioksida
               oziroma v primeru, da ostanemo na poti kjer smo zdaj, to je z zelo, zelo počasnim
               ustavljanjem emisij, predvidevamo nadaljnji dvig povprečne temperature, to je poleg
               teh dveh stopinj med tremi in petimi stopinjami Celzija. Verjemite mi, da si noben od
               vas pa tudi za nobeno prihodnjo generacijo ne želite živeti v podnebju, ki bo
               toplejše za tri ali več stopinj Celzija. Zakaj to? Pač poglejmo samo nekaj stvari,
               ker žal nimam več časa, da bi več ur razglabljal o posledicah podnebnih sprememb.
               Prvo kot prvo, zaradi uničujočih posledic za turizem. Spet relevantna ekonomska tema
               in predvsem zimski turizem. Mi vemo, da bomo pri dveh stopinjah dodatnega dviga
               ogljikovih CO2 v tem stoletju nizko ležeča smučišča v bistvu več ne bodo mogla
               zagotoviti snega skozi sezono, kar pomeni, da bodo v bistvu vsa večja smučišča, z
               izjemo Kanina in pogojno Krvavca, obsojena na propad. Podobno velja za organizacijo
               pomembni svetovnih športnih dogodkov, recimo Planice. Tam je tudi predvidena rast med
               štiri in šest stopinj Celzija, kar pomeni, da je zelo vprašljiva ali bomo sploh lahko
               izvajali te dogodke. Seveda imamo potem zraven tega še bistvene posledice tudi za
               kmetijstvo in javno zdravje. Tu sta najbolj izpostavljeni regiji Podravje in Pomurje,
               kjer vidimo, da se v zadnjih tridesetih letih temperature dvigale za približno 0,4
               stopinje na desetletje, kar spet pomeni še 4 stopinje zraven do konca tega stoletja
               in posledično bistveno daljša obdobja suš in vročinskih valov, predvsem poleti in
               jeseni. To so stvari, ki jih že vidimo, to so stvari, ki jih občutimo vsakih nekaj
               let, ko presegamo, ko vidimo, ko smo priča stoletnim poplavam. Poplavam, ki bi se v
               normalnih primeri zgodile vsakih sto let pa se zdaj zgodijo vsakih tri ali pa pet
               let, zato, ker tako bistveno segrevamo ozračje. In to so vse ekonomsko relevantni
               argumenti.</p>
               <p>Glejte, mi smo zadnja generacija, ki podnebne spremembe lahko ustavimo, vendar imamo
               za to zelo malo, malo časa. Če bomo na svetovni ravni zgolj nadaljevali s trenutnim
               obsegom ogljični izpustov, torej če stabiliziramo izpuste, ne v razvitih državah
               ampak tudi v državah v razvoju, ki potrebujejo določeno količino emisij za rast, ker
               so pač bistveno nerazvite, recimo afriške države, v tem primeru torej če
               stabiliziramo izpuste emisij, bomo mejo ene in pol stopinje presegli že med letoma
               2025 in 2030. Torej v naslednjih desetih ali petnajstih letih. To je Pariška zaveza.
               To je realnost. Mejo dveh stopinj pa bi lahko presegli že do leta 2040. Ok.</p>
               <p>Zdaj pa poglejmo kakšne so dejansko ambicije Slovenije in kam vodijo tako na lokalni
               kot globalni ravni. Torej Slovenija je v bistvu sprejela res odločen korak v pravo
               smer s tem, da je ratificirala Pariški sporazum in se s tem zavezala k omejitvi
               globalnega segrevanja med eno in pol ter dve stopinji Celzija. Če pa pogledamo kaj
               Slovenija predvideva kot svoje ukrepe, vidimo, da ti niti približno ne zadostujejo za
               izpolnitev teh ciljev. Namreč, Slovenija predvideva znižanje celokupnih emisij do
               leta 2030 za 15 % glede na 2005. To je manj kot en odstotek znižanja na letni ravni.
               Če pogledamo konsenz znanstvenikov iz medvladnega panela za podnebne spremembe
               vidimo, da moramo na globalni ravni, spet izpostavljam globalno raven, ker je
               odgovornost razvitih držav večja od tega globalnega povprečja, torej na globalni
               ravni potrebno zmanjševati emisije s trendom med tremi in šestimi odstotki. Slovenija
               pri manj kot  enim
               odstotkom. Bistveno, bistveno premalo. Če pogledamo določene sektorje, recimo
               prometa, Slovenija niti ne predvideva zniževanja emisij. Ampak predvideva, da bodo
               leta 2030 prišlo do povečanja emisij v odsotnosti politik za 30 % indikativni cilj iz
               prometni cilj je pa povišanje cilj za 18 %. Skratka, popolnoma to so enostavni
               matematični izračuni. Če mi želimo ustaviti podnebne spremembe, če želimo ustaviti
               globalno segrevanje, predvsem ne smemo zviševati emisij. Ok? Ampak mi jih bomo
               zvišali, takšni so pač naši načrti.</p>
               <p>Zdaj pa še zadnji argument, ki je deloma tudi replika, glede cene obnovljivih virov
               energije in dragih obnovljivih virov energije. Kot je že Dejan povedal pred mano,
               obstaja cel kup dobrih primerov praks iz Evropske unije, kjer so se države odločile
               za tranzicijo v obnovljive vire energije. Za njih očitno to ni predrago. Zdaj pa se
               lahko vprašamo ali je to zato, ker imajo toliko več denarja kot mi ali pa je to zato,
               ker pač ta argument enostavno ne drži in kot bom pokazal, ta argument enostavno ne
               drži. Zakaj? Če najprej pogledamo trenutno stanje v obdobju nizkih cen električne
               energije, to je status quo, mora naša država oziroma preko HSE subvencionirati izgube
               zaradi investicije v TEŠ 6, ker enostavno investicija ni rentabilna. Torej vidimo, da
               moramo že zdaj prekrivati to alternativo obnovljivim virom energije, energijo iz
               fosilnih virov energije.</p>
               <p>Druga stvar, ki je obnovljivi viri energije ne potrebujejo, ki je ne rabijo
               plačevati, je strošek kuponov zaradi izpustov ogljikovega dioksida in ta strošek je
               trenutno na zgodovinsko nizki ravni, okoli štirih evrov na tono izpustov, med tem, ko
               če pogledamo predikcije Evropske unije v primeru še zniževanja količin teh kuponov,
               kar je v bistvu strategija Evropske unije, vidimo, da bo ta cena narasla tudi čez 100
               evrov na tono do leta 2050. Torej bistveno, bistveno višji strošek na vsako pridelano
               kilovatno uro energije iz fosilnih virov energije, tega obnovljivi viri energije
               nimajo.</p>
               <p>Potem če pogledamo samo na inflacijo investicijskih stroškov v fosilne vire energije,
               vidimo, da glede na planirane investicijske stroške, recimo okoli 700 milijonov evrov
               za TEŠ 6, pride do takšne inflacije, da potem na koncu plačamo dvakrat več. Dodatnih
               700 milijonov evrov. Spet stvar, ki je obnovljivi viri energije nimajo, zato ker je
               tam popolnoma jasno koliko stane ena enota.</p>
               <p>In še nazadnje, če pogledamo trend gibanja cen obnovljivih virov energije v zadnjih
               desetih letih, vidimo bistveno bistveno pocenitev teh virov. Predvsem fotovoltaike,
               tako da so v bistvu že zdaj brez subvencij v dobro osončenih državah kot je Španija,
               konkurenčne konvencionalnim virom energije. In samo pač vprašanje časa kdaj bodo
               povsem konkurenčni na trgu tudi v Slovenijo.</p>
               <p>Zakaj torej ostale države opuščajo investicije v fosilno energijo. Mislim, da je
               glavni razlog že ta, zato, ker hočejo preprečiti uničevanje, uničevanje podnebja,
               uničevanje okolja in zato, ker želijo zagotoviti enake možnosti kot so jih bili sami
               deležni tudi prihodnjim generacijam. Po drugi strani pa se jim tudi ekonomsko
               izplača. Tako recimo Kitajska na letni ravni kar 60 % nove električne energije
               proizvede iz obnovljivih virov energije. Podobno tudi v Indiji, torej bistveno
               revnejše države kot smo mi, vidimo zelo radikalno opuščanje investicij v fosilne vire
               energije.</p>
               <p>Mi od vas ne zahtevamo nič več kot zgolj to, da preusmerite investicije iz fosilnih
               virov energije na obnovljive vire energije, kar počnejo številne druge države in
               vsekakor je izvedljivo. Naj poudarim, da ste vi najbrž zadnja generacija politikov,
               ki lahko ustavijo podnebne spremembe in s tem nase prevzemate ogromno odgovornost. To
               je drugačna odgovornost kot odgovornost pri nekaterih drugih politikah, ki jih lahko
               potem prihodnje Vlade spremenijo in popravijo, če se kaj zmotite. Namreč, neuspeh pri
               obvladovanju podnebnih sprememb ne bo omejen zgolj z mandatom trajanja vaše Vlade
               zaradi nepovratnosti podnebnih sprememb bomo in bodo breme odločitev nosile vse
               prihajajoče generacije. Prehod v nizkoogljično trajnostno družbo je mogoč, je
               ekonomičen in pozivam vas, da ga sprejmete.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Naslednji.</p>
            </sp>
            <sp who="SDT7:GorencTomaž">

               <speaker>TOMAŽ GORENC:</speaker>

               <p>Lep pozdrav.</p>
               <p>Tomaž Gorenc iz Brez izgovora Slovenija.</p>
               <p>V naši organizaciji, ki deluje  na področju javnega zdravja in okolja, želimo nekako, v
               tem prispevku želim izpostaviti neko korelacijo med to temo in tudi javnim zdravjem.
               In tukaj bi se rad dotaknil tudi nekega ekonomskega vidika, ki ga nenehno
               izpostavljamo kot argument proti obnovljivim virom energije. Predvsem govorimo o
               razpršenih virih energije. Skratka, zdravo okolje in javno zdravje sta kod dobro vsi
               vemo zelo močno povezani spremenljivki in intenzivna raba fosilnih goriv, predvsem v
               energetiki in prometu, še posebej v Sloveniji in EU, že dolgo leta terjata velik
               okoljski kot tudi javno-zdravstveni davek.</p>
               <p>Če smo v Sloveniji že pozabili, kisli dež izpred desetletji lahko danes v hladni
               polovici leta redno srečujemo s povišanimi prekoračenimi delci PM 10 in pa 2,5, v
               topli polovici leta pa se s povečanimi vrednostmi ozona, to so le nekateri. Zdaj
               tukaj se je velik napredek naredil na podlagi seveda žveplenih oksidov. V Evropi, pa
               naj samo izpostavim, okoli 90 % mestnega prebivalstva trpi oziroma je izpostavljeno
               prekomernim vrednostim dušikovih oksidov, ozona, benzena v zunanjem zraku. Zdaj
               posledično stroka ocenjuje, da v Evropi na letni ravni umre med 40 in pa 130 tisoč
               ljudi. Skratka, to so posledice onesnaženega zunanjega zraka. V svetu je številka še
               vedno višja in po ocenah Svetovne zdravstvene organizacije, ta številka znaša 3,7
               milijona ljudi in to predstavlja 6,7 % vseh smrti. Skratka, že kakovost zraka je
               pomembna kar se tega tiče, kar se tiče rabe fosilnih goriv. Kakovost zraka pa ni
               edini aspekt samo, so še drugi.</p>
               <p>Skratka, tukaj naj izpostavim še eno stvar, da smrtnost ni edini davek. Tukaj imamo
               na primer še drugo študijo z imenom <q>"Neplačan zdravstveni račun"</q> iz leta 2013, ki
               govori o tem kako emisije premogovnih elektrarn v Evropi, z njim lahko povežemo
               približno 4 milijone izgubljenih delovnih dni vsako leto in so posledica seveda
               zdravstvenih tveganj. To je ekonomski strošek in ta ekonomski strošek v Evropi znaša
               43 milijard evrov. In še ena stvar, ta vidik je zelo pomemben, ker so iz tega vidika
               fosilna goriva in energija iz fosilnih energij zelo draga v bistvu. In tukaj, kot je
               že moj predhodnik nekako izpostavil. Slovenija je ratificirala podnebni sporazum in
               te obveze se ne bodo izpolnile same po sebi. Zaveze bo potrebno reševati na tak
               način, da ne bomo favorizirali določenih energetsko fosilnih tehnologij, treba jih bo
               reševati celostno, sistemsko, predvsem pa v odkritem dialogu z vsemi deležniki.
               Slednje je ključno. Zakaj? To nam govori na koncu koncev tudi 72. člen Ustave – vsi
               imamo pravico do zdravega življenjskega okolja. In izgovori kot so <q>" ne moremo"</q>, <q>"ne
               da se"</q>, <q>"ni denarja"</q> in tako dalje, enostavno ne zdržijo, ker imamo tako dobre
               primere praks iz tujine. Tako da, treba bo nekaj narediti na tem področju, ne pa samo
               izgovarjati.</p>
               <p>Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Ja, imate besedo.</p>
            </sp>
            <sp who="SDT7:OstanOžboltIzidor">

               <speaker>IZIDOR OSTAN OŽBOLT:</speaker>

               <p>Pozdravljeni in hvala za besedo.</p>
               <p>Sem Izidor Ostan Ožbolt in sem član Študentskega društva Iskra, danes bom govoril o
               konceptu medgeneracijske pravičnosti in o delovnih mestih tekom tranzicije v
               nizkoogljično družbo.</p>
               <p>Pospešeno kurjenje fosilnih goriv spodbuja podnebne spremembe. Te lahko sicer
               občutimo že danes a bodo mnogo hujše v naslednjih desetletjih in desetletjih, torej v
               času moje generacije, generacije vaših vnukov in nadaljnjih generacij. V luči tega se
               morate zavedati, da z vašimi političnimi odločitvami v smeri intenzivnega kurjenja
               fosilnih goriv, omenjenim generacijam omejujete in odrekate pravico do dostojnih in
               stabilnih razmer za življenje. Takšne politične odločitve mojo in prihodnje
               generacije diskriminirajo izključno na podlagi rojstva v drugem časovnem obdobju.
               Prav zaradi tega so v Združenih državah Amerike, na Nizozemskem in drugod po svetu
               vrstijo tožbe mlajšim generacij proti apatičnim podnebnim politikam lastnih Vlad.</p>
               <p>Da pa bi lahko delovali skladno z medgeneracijsko  pravičnostjo, bo treba izvesti tranzicijo v
               nizkoogljično družbo. Ta prehod se danes in to smo tudi slišali na tej razpravi,
               skoraj da izključno povezuje z zaprtjem delovnih mest, upadom bruto domačega
               proizvoda in drugimi negativnimi posledicami. A če pogledamo študije iz tega
               področja, vidimo povsem drugačno sliko. Dejansko ima zelena tranzicija velik
               družbeno-socialni potencial. Ta potencial je prepoznal tudi bivši ameriški predsednik
               Barak Obama, ki je predvsem zaradi študije Inštituta Pary <stage>(?)</stage> več kot 10 % sredstev
               svojega znamenitega programa American Recovery and Reinwestment Act, namenil zelenim
               investicijam. Omenjena študija je pokazala, da en milijon investiranih dolarjev v
               obnovljive vire energije, pripelje 16,7 novih delovnih mest, med tem ko investiranje
               enake vsote v fosilna goriva pripelje le do 5,3 novih delovnih mest. Ob tem ta
               študija in tudi druge dokazujejo, da je v zeleni ekonomiji v primerjavi s fosilno
               tudi mnogo več delovnih mest primernih za napredovanje in tudi mnogo več delovnih
               mest za posameznike z nižjo izobrazbo. In nenazadnje, zelena ekonomija obsega ene
               najhitreje rastočih panog na svetu in tako je tudi iz čisto ekonomskega vidika
               potrebno čim prej skočiti na ta vlak. Potrebna sredstva za zeleno tranzicijo, skladno
               s priporočili medvladnega panela za podnebne spremembe oziroma <stage>/ nerazumljivo/</stage> so
               ocenjena na okoli 1,5 letnega BDP, kar je le nekaj več kot Slovenija na letni ravni
               nameni za okoljsko sporne subvencije. Če upoštevamo še visoke stroške podnebnih
               sprememb, ki bodo v naslednjih desetletjih narasli tudi do 1 % BDP, je financiranje
               zelene investicije preprosto in povsem izvedljivo.</p>
               <p>Takšna tranzicija bi omenjenemu porastu, bi pač pripeljala do omenjenega porasta
               števila delovnih mest in imela tudi pozitivne zdravstvene, to smo slišali, okoljske,
               družbene in to je res pomembno, fiskalne posledice. Tekom omenjene tranzicije pa bodo
               nekateri delavci bolj prizadeti kot drugi. Na primer naši hrabri rudarji, ki za nas
               in gospodarstvo vsak dan reskirajo svoja življenja. A industrija fosilnih goriv ni
               niti prva, niti zadnja v zgodovini, ki se je oziroma se bo morala prestrukturirati.
               Po vsem svetu obstaja mnogo preteklih državnih programov za pomoč delavcev v
               zapirajočih se panogah. Ti programi morajo preko prvič, prihodkovnih kompenzacij,
               drugič, rekvalifikacij in izobraževanj ter tretjič, različnih spodbud za raznolik
               razvoj prizadetih skupnosti zagotoviti, da bo prav vsakemu prizadetemu delavcu ali
               skupnosti omogočena dostojna in pravična prihodnost. Na takšen način en bomo tekom
               omenjene tranzicije, o kateri govorim, prav nobenega delavca ali skupnosti pustili za
               seboj. Študija ameriškega profesorja Pollina<stage>(?)</stage> in njegovih sodelavcev za Združene
               države Amerike, je pokazala, da bi takšen plan za državo stal le 13 milijonink
               procenta bruto domačega proizvoda.</p>
               <p>In če zaključim, eden od ključnih ukrepov za delovanje v skladu z medgeneracijsko
               pravičnostjo o kateri sem na začetku govoril ter za delovanje v smeri
               podnebno-vzdržne, socialne in pravične družbe z obilico dostojnih delovnih mest, je
               prav resnejše izvajanje tranzicije v nizkoogljično družbo.</p>
               <p>Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Gospod Marinček, če se predstavite.</p>
            </sp>
            <sp who="SDT7:MarinčekGorazd">

               <speaker>GORAZD MARINČEK:</speaker>

               <p>Slovenski e forum. Moram reči, da sem eden od tistih, ki so jih bom rekel mladinci
               obsodili. Bom pa rekel še nekaj, ko je predsednik republike, gospod Borut Pahor se
               predstavljal za zlato ribico, nisem te simbolike razumel. Zdaj jo pa dojamem.
               Izgleda, da imamo vsi spomin zlatih ribic. Morda je bilo to sporočilo, da dajmo
               resetirati in začeti na novo. Ker vsakič na novo začnemo. Vsakič začnemo na novo.</p>
               <p>Slovenije je pozidane 500 kvadratnih kilometrov, od tega je 100 kvadratnih kilometrov
               obrnjenih proti jugu streh ali ravnih. Na tem lahko fotovoltaika pri sedanji
               tehnologiji zadosti trinajstim teravatnim uram elektrike. Pač po določeni krivulji.
               Čez dan lahko s toplotnimi črpalkami segrejemo dovolj vode, da imamo toploto za hišo
               čez dan. Dimnika ne potrebujemo več ampak namesto dimnika potrebujemo nekoga, ki bo
               znal to servisirati in vzdrževati. Skratka delovno mesto ni izgubljeno. Tehnologije,
               ki jih uporabljamo so malce zahtevne  od tistih za izdelavo peči na drva ali druge biomase.
               Kako do denarja? Slovenija je še vedno, kljub temu, da smo dosegli škarje med rastjo
               BDP in porabo energije, še zmeraj porabimo 50 in nekaj več odstotkov več od povprečja
               evropske skupnosti za enoto družbenega proizvoda in približno dve milijardi in nekaj
               sto milijonov letno uvozimo energentov. Če bi mi znižali porabo energije na enoto
               družbenega proizvoda do evropskega povprečja ala Avstrija ala Italija, bi lahko
               prihranili postopno okoli 700 milijonov denarja, ki bi ostal v gospodarstvu, ker bi
               bilo energetsko bolj učinkovito, to pomeni, da bi se povečala konkurenčnost oziroma v
               družbenem sektorju, v učinkovitosti javnih stavb pa tudi zasebnih stavb in tako
               dalje. S tem, da prehod na pametna omrežja, rekli boste, vsak vir pomeni motnjo v
               omrežju in kako se bomo to kontrolirali. Ne vem, 800 tisoč stanovanj, vsak bo imel
               svojo elektrarno, to je toliko pa toliko motenj, not in ven. Lepo vas prosim! Kako pa
               borze po svetu obvladujejo z računalniki nešteto motenj z vsako delnico. Koliko sto
               tisoč, koliko milijonov delnic se v tem realnem času obvladuje z informacijsko
               tehnologijo, enostavno se analogno prestavijo zadeve v energetski sistem in ustrezno
               predelajo. Ko sem to pred dvema letoma na fotovoltajični konferenci povedal je
               strokovnjak iz ELESA skočil in rekel, da so tik pri tem, da tak software že izdelajo
               in ga bodo uporabili. Skratka menim, da smo tehnološko v Sloveniji dovolj daleč, da
               gremo v nizkoogljično ali brezogljično družbo v nekaj zaporednih desetletjih. Seveda
               ne od danes do jutri.</p>
               <p>Ko smo na eni delavnici na Otočcu fantazirali o Sloveniji 2050 sem na tisti listek na
               koncu zapisal kaj je moja želja ali pa vizija, vedoč, da pač tega ne bom doživel.
               Zapisal brezogljična družba. In izgleda, ker so vsi vedeli, da jaz tega najbrž ne bom
               doživel, niso tega dali med zaključke in tudi moram reči, da v tej viziji, ki sem jo
               zdaj spremljal in je bila predstavljena brezogljična družba 2050 za Slovenijo ni
               predvidena oziroma sploh ni omenjena.</p>
               <p>Naj zaključim še z zgodbo o fotovoltajiki, ki načenja javne finance. Glejte, Akcijski
               načrt za obnovljive vire 2010 – 2020 je bil sprejet. Za leto 2015 se je predvideval
               pri ključnem čez 37 megavatov, za leto 2020 139 megavatov, ko je direktorat za
               energijo ugotovil preko agencije, tam kjer se prijavljajo, da je količina
               prijavljenih enot dosegla plan, bi se zadeva morala ustaviti in nehati s feed-in
               terifo, s podpornimi tarifami. Prva zadeva. In druga zadeva, poznam ime in priimek
               osebe, ki je imela nalogo spremljati razmere na trgu in ko investicijski strošek za
               elektrarno pade za 10 %, sproži čim hitrejši postopek, da se tudi podporna tarifa za
               tak odstotek zniža, skratka, da je povratek investicije nekje med desetimi in
               dvanajstimi leti. Ne da se je dopustilo, da so v nekem trenutku investitorji  decembra ne vem katerega
               leta, v glavnem investirali in s tistimi pogodbami dobili povrnjeno investicijo v
               manj kot treh letih. To je zadeva, ki si jo je privoščila pač ta uprava, državna
               uprava oziroma politika oziroma tisti, ki so to vodili. In to ni edino področje.
               Zdaj, o TEŠ 6 vam ne bom razlagal, ker poznam zadevo skoraj do zadnje lopatice na
               zadnji turbini in verjetno tudi vi in prosim ne dajmo ponavljati zadev in se dajmo,
               ne vem, znebiti spomina zlate ribice, dajmo pogledati 2008<gap n="…"/> Še dva stavka povem. 2008
               so bile neke, je imel Svet Vlade, republike za konkurenčnost, nekih več razvojnih
               skupin je izdelalo strateške dokumente, energetika trajnostni viri energije so
               krasno, vse priložnosti, tudi poslovne, tudi za nova delovna mesta, tudi za vrhunske
               tehnologije, ki jih Slovenci imamo. Zakaj morajo izvažati 99 % ali pa 100 % izdelkov,
               zakaj jih doma nič ne apliciramo? Narejeno imamo iz marca 2012 strategijo prehoda v
               nizkoogljično družbo do leta 2060 in tako dalje. Vse te zadeve so pripravljene, jih
               je treba samo ven potegniti, ustrezno prenoviti na današnje čase, na današnjo
               tehnologijo in iti z njimi naprej.</p>
               <p>Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Še kdo od vabljenih? Ja, imate besedo.</p>
            </sp>
            <sp who="SDT7:GnezdaAndrej">

               <speaker>ANDREJ GNEZDA:</speaker>

               <p>Lep pozdrav, hvala za vabilo. Moje ime je Andrej Gnezda, prihajam iz organizacije
               Umanotera, slovenska fundacija za trajnostni razvoj.</p>
               <p>Zdaj, že danes smo slišali kako obnovljivi viri, koliko vrtajo v javno blagajno in
               kakšen strošek tukaj predstavljajo. Jaz bi se želel v svoji intervenciji osredotočiti
               na prvo točko poziva, ki je naslovljen na Vlado in sicer glede javnofinančnih podpor
               k zagotavljanju pravočasnega prehoda. V Sloveniji nekako je obveljal ta mit ali
               percepcija, da so okoljski davki v Sloveniji visoki. Zdaj, če pogledamo, to drži, če
               gledamo na podlagi kazalnika odstotek BDP, tukaj smo prvi. Vendar pa, če pogledamo
               implicitno davčno stopnjo na energente in jo primerjamo z Evropsko unijo vidimo, da
               so primerljivi z Evropsko unijo oziroma s povprečjem v EU. Sama višina davkov na
               energijo v Sloveniji je popolnoma primerljiva z Evropsko unijo. Zdaj, zakaj je pa
               tako velik delež potem v odstotkih BDP, oziroma zakaj je tako velik priliv v
               proračun? Zaradi visoke porabe fosilnih goriv in energentov v Sloveniji. Tukaj je
               težava, ne v davčnih stopnjah ampak v sami rabi energije. Slovenija preprosto je s
               tega vidika neučinkovita.</p>
               <p>In poglavitna težava v tem pa je, da imamo sedaj javne finance, ki nadalje spodbujajo
               uporabo fosilnih goriv. Govorimo o okolju škodljivih subvencijah. Pogosto slišimo, da
               so subvencije za obnovljive vire energije tiste, ki predstavljajo ogromen strošek za
               proračun oziroma javno blagajno oziroma za gospodinjstva vendar, če natančno
               pogledamo številke bomo videli, da Slovenija v enem letu nameni več sredstev za
               spodbujanje fosilnih goriv, kot pa za obnovljive vire energije. To so podatki, ki sem
               jih pridobil iz ARSO oziroma jih je pripravil Inštitut Jožef Štefan. V letu 2014 je
               Slovenija skupaj namenila cca. 119 milijonov evrov za okolju škodljive subvencije.
               Tukaj je govora o vračilu trošarin za tekoča goriva. Ta so znašala približno 87
               milijonov evrov in pa cca. 30 oziroma 31 milijonov evrov subvencij za premog. In če
               sedaj pogledamo koliko smo pa leta 2015 namenili za obnovljive vire energije vidimo,
               da je ta številka 146 milijonov, vendar je v tej številki skrita tudi podpora za vso
               proizvodnjo toplote in elektrike za fosilna goriva in ta znaša 31 milijonov evrov. In
               če sedaj vzamemo te številke ugotovimo, da gre cca. 150 milijonov na leto subvencij
               za fosilna goriva v Sloveniji in približno 110 za obnovljive vire energije. In to
               mislim, da je zelo problematično, da  te ukoreninjene percepcije, ki jih imajo, pa očitno ne
               veljajo, še kar naprej vztrajajo v slovenski družbi, žal tudi v politiki, tudi v kaj
               pa vem, stališčih Vlade v dokumentih, ki jih pripravlja, vedno znova lahko preberemo,
               da so okoljski davki v Sloveniji visoki. Stopnje davkov niso visoke, poraba je
               problematična. In seveda se s tem tudi delno razreši problem kako sedaj financirati
               ta prehod. Preprosto. Prenehajmo namenjati sredstva za spodbujanje rabe fosilnih
               goriv in jih preusmerimo v učinkovito rabo, v obnovljive vire, skratka v tisto smer,
               v katero dejansko tudi moramo. In te subvencije niso problem le z vidika
               razogljičenja in tistih podnebno energetskih ciljev, ki jih moramo doseči. Nesmiselno
               se tudi z vidika ekonomske učinkovitosti oziroma, bom rekel neke finančne,
               proračunske učinkovitosti te države. Po eni strani namenjamo in spodbujamo tisti
               razvoj, ki bi ga morali, hkrati pa sredstva namenjamo tudi za ravno nasprotno
               smer.</p>
               <p>V Umanoteri vsekakor podpiramo vse zahteve gibanja Break Free, tudi vse današnje
               predlagane sklepe in tudi upamo, da bomo vendarle počasi tudi v javnih financah in
               dejanskih predlogih zakonov, ne zgolj v besedah, šli v tisto smer, ki je
               potrebna.</p>
               <p>Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Še kdo? Ste že dobili besedo. Jaz vam, tudi zdaj napovem čisto zaradi
               racionalnosti vodenja seje, da vam zdaj dam za obrazložitev svojih mnenj, potem neke
               polemike s poslanci pa tako naprej, pa vam ne bom dovolil. Tako, da jaz predlagam, da
               sedaj izkoristite to možnost, pa predstavite svoja stališča. Gospod Tkalec.</p>
            </sp>
            <sp who="SDT7:TkalecTomislav">

               <speaker>TOMISLAV TKALEC:</speaker>

               <p>Hvala za besedo. Tomislav Tkalec, Focus, društvo za sonaravni razvoj.</p>
               <p>Torej, v Državnem zboru ste novembra lani ratificirali Pariški podnebni sporazum. Ta
               ratifikacija nekako pomeni odgovornost in potrebo po ukrepanju predvsem s strani
               Vlade. Prehod v nizkoogljično družbo in pa doseganje ciljev tega sporazuma zahtevata
               korenite spremembe predvsem v energetiki. To pomeni čimprejšnjo opustitev fosilnih
               virov. Prednostni ukrepi pa morajo iti v tem vrstnem redu zmanjševanja rabe energije,
               učinkovita raba energije in pa prehod na obnovljive vire.</p>
               <p>Tudi mednarodni panel za podnebne spremembe, o čemer je tudi kolega prej razpravljal,
               opozarja, da je za preprečitev najhujših posledic podnebnih sprememb treba dve
               tretjini danes znanih zalog fosilnih virov pustiti v zemlji, pri čemer mora biti
               opuščanje rabe teh fosilnih virov hitrejše v razvitih državah, kamor prištejemo tudi
               Slovenijo, ker nosimo večjo odgovornost za same podnebne spremembe. In subvencije za
               fosilna goriva, ki so ponovno na agendi v zadnjih dveh mesecih so v tej luči
               popolnoma nesprejemljive. Tudi ukrep podnebne politike, opredeljen v operativnem
               programu ukrepov zmanjšanja emisij toplogrednih plinov do leta 2020 navaja postopno
               odpravo škodljivih subvencij. Torej, subvencijo za fosilne vire bi morali
               odpravljati, ne pa izumljati novih. Zdaj, Andrej je govoril o številkah za Slovenijo.
               Če navržem še številke na globalni ravni, gre približno 450 milijard dolarjev na
               letni ravni subvencij za fosilne vire medtem, ko gre za obnovljive vire zgolj 150
               milijard dolarjev. Torej nekako, 3:1 je razmerje trenutno.</p>
               <p>Če pogledamo zgodovino subvencij, ni to neka nova stvar. To je stalnica skozi
               zgodovino in vsaka nova tehnologija je potrebovala neke subvencije, da je prišla do
               neke stopnje razvitosti, ko je lahko konkurenčno tekmovala na trgu. V enakem položaju
               so trenutno obnovljivi viri energije in to ne pomeni, da čez 20 let bomo morali še
               vedno subvencionirati, ampak te subvencije bi bilo potrebno ohraniti samo še nekaj
               let.</p>
               <p>Zdaj, kaj je tudi bistvo subvencij? Po drugi strani bi lahko naprtili nove dajatve za
               fosilne vire recimo, ker določeni eksterni stroški se ne plačujejo, predvsem kar se
               tiče posledic na zdravju ampak je lažje dati neki manjši količini storitev oziroma
               produkta določene subvencije, kot pa naprtiti nove dajatve večini, torej fosilnim
               virom.</p>
               <p>Tudi, če pogledamo v prihodnost, zdaj govorimo oziroma smo govorili o neki subvenciji
               za TEŠ 6 v obliki prispevka za prednostno dispečiranje. Verjetno bo še kakšen nov
               predlog prišel iz te strani zato, ker termoelektrarna ustvarja minus in nekako se
               kaže, da vztrajanje na tej poti statusa quo bo vseeno potrebovalo dodatne finančne
               spodbude in zato bi bilo smiselno te dodatne spodbude usmeriti v samo energetsko
               tranzicijo, ki gre stran od satusa quo in stran od okoljskih problemov. Predstavlja nekako
               iskanje rešitev za trenutne okoljske, pa tudi družbene probleme, ki so nastali zaradi
               rabe energije, pomeni prehod od trenutnega energetskega sistema, ker temelji na
               velikih nefleksibilnih centraliziranih elektrarnah k decentraliziranemu sistemu
               manjših distribuiranih enot predvsem na obnovljive vire energije. Temelji seveda na
               načelu energetske učinkovitosti na prvem mestu, cilj pa je več neodvisnosti in
               avtonomije državljanov, tudi na tem energetskem področju, lokalna samozadostnost ter
               seveda zmanjševanje okoljskega vpliva. Nenazadnje pa tudi pomeni demokratizacijo
               energetskega sektorja kjer nima več eno dominantno podjetje moč in vpliv, da je
               večina političnih odločitev sprejeta njim v prid.</p>
               <p>Torej, če govorimo o energetski tranziciji ne govorimo o neki prihodnosti, govorimo o
               nečem kar se dogaja že danes. Tudi ni absolutno stanje ampak je nek proces, ki vodi v
               določeno smer. Primer je Danska, seveda primer je tudi Nemčija kjer je zgolj 13 %
               kapacitet obnovljivih virov energije v lastništvu štirih velikih energetskih
               podjetij, ki so pred recimo 15-20 leti obvladovala celoten sektor proizvodnje
               elektrike. Ta so v določenem časovnem segmentu zaspala in se niso vključevala v
               sektor OVE. Kaj to seveda zdaj za njih pomeni? To, da se morajo prestrukturirati, da
               ustvarjajo zdrave dele podjetja, ki temeljijo na obnovljivih virih energije, deli
               podjetja, ki pa temeljijo na fosilnih virih in pa jedrski energiji, so pa nekako
               postavljeni na stran in bodo seveda šli v postopno zapiranje. Torej govorimo o štirih
               največjih nemških elektroenergetskih podjetjih.</p>
               <p>Tudi v Sloveniji se slika spreminja. Imamo več kot 3 tisoč majhnih distribuiranih
               enot, to pomeni več kot 3 tisoč novih akterjev v samem elektroenergetskem sektorju,
               ki bodo v prihodnosti oziroma že sedaj poskušali sodelovati v samih odločevalskih
               procesih. In ravno to je ena od prednosti. Torej možnost vključevanja novih akterjev,
               državljanov v elektroenergetski sektor, možnost proizvodnje lastne električne
               energije za lastne potrebe in na čist, okoljsko sprejemljiv način in pa seveda razvoj
               koncepta potrošnikov, torej odjemalec in proizvajalec v eni osebi.</p>
               <p>Vendar bi v trenutni situaciji bilo potrebno olajšati možnost vključevanja
               posameznikov in tudi skupnosti v sektor proizvodnje električne energije in ena izmed
               takih možnosti je sistem samooskrbe, ki ne predstavlja dodatnih stroškov za državo,
               torej ga ni treba dodatno sofinancirati oziroma subvencionirati. Samooskrba je sicer
               opredeljena v uredbi o samooskrbi z električno energijo iz OVE ampak je precej
               omejujoče zastavljena. Omejena je velikost proizvodnih naprav, lastništvo takšnih
               naprav in pa največja skupna nazivna moč na letni ravni.</p>
               <p>Uredba je zaradi tega diskriminatorna do tistih prebivalcev, ki ne živijo v lastni
               stavbi oziroma na lokaciji kjer bi lahko postavili proizvodno enoto, obenem je pa
               tudi diskriminatorna za razne energetske skupnosti, zadruge in pa druge oblike
               skupnostnega lastništva, pa tudi za tiste posameznike, ki nimajo svojega merilno
               odjemnega mesta.</p>
               <p>To bi bilo potrebno vključiti v samo uredbo, torej razširiti upravičence, povečati
               kapaciteto, ker predstavlja nek način, pri katerem država nima neposrednih stroškov s
               tem. Torej ni nobenih dodatnih subvencij, ni treba zviševati prispevka za OVE kot je
               že tamle gor omenjeno in v okviru komentarjev na spremembe energetskega zakona smo
               različne organizacije predlagale, da se v zakonu opredeli pravica do samooskrbe za
               posameznike in tudi za skupnosti ter, da se uveljavi možnost virtualnega Net
               meteringa. Na ta način želimo spodbuditi razvoj obnovljivih virov energije oziroma
               celotnega sektorja na način, ki ne predstavlja neposrednih finančnih stroškov za
               državo. Obenem, ker samooskrba omogoča lastno rabo električne energije prihaja tudi
               do manjšega obremenjevanja elektroenergetskega omrežja. S tem želimo nasloviti velik
               potencial izrabe OVE s strani državljanov, posameznikov in skupnosti, ampak je ta
               potencial uresničljiv le ob ustreznem zakonodajnem in administrativnem okvirju, ki bi
               ga bilo potrebno trenutno spremeniti.</p>
               <p>Kot je že bilo s strani Ministrstva za infrastrukturo prej povedano, so takšne
               predlagane spremembe vključene tudi v novi energetski sveženj, torej zimski
               energetski paket, tudi Evropska komisija vidi energetske državljane in energetske
               skupnosti v središču samega elektroenergetskega sektorja in energetske tranzicije,
               zato pozivamo  poslanke
               in poslance Državnega zbora oziroma tudi tega odbora, da predlagane sklepe
               podprete.</p>
               <p>Najlepša hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p><stage>/ izklopljen mikrofon/</stage></p>
            </sp>
            <sp who="SDT7:TomićVioleta">

               <speaker>VIOLETA TOMIĆ (PS ZL):</speaker>

               <p>Ja, hvala za besedo.</p>
               <p>Skratka, dejstvo je,da nas okoljske obremenitve in mednarodne zaveze iz Pariškega
               sporazuma obvezujejo k opuščanju fosilnih goriv. In kdorkoli danes zagovarja
               subvencije za fosilna goriva in še nadaljnja vlaganja v njih ter to še nekako
               opravičuje z nekimi delovnimi mesti je demagog. Ker to ne pije vode, to smo slišali
               zdaj. Za en vam primer povem, če bi na primer 1,5 milijarde, kolikor je stala
               investicija v šesti blok TEŠ 6, razdelili med recimo pet tisoč delavcev, bi vsak
               dobil 300 tisoč evrov. 300 tisoč evrov je 176 bruto plač oziroma kar 14 let povprečne
               bruto plače oziroma skoraj dvakrat toliko, če gledamo povprečni neto znesek in to
               samo iz stroška investicije v Blok 6, pa če ne naštevamo še in vključujemo podkupnin
               in več 100 milijonskih izgub, ki jih je TEŠ 6 že pridelal v zadnjih letih in jih bo
               treba od nekje pokriti. Skratka, če izračunamo koliko bi nas stalo pokrivanje izgube
               TEŠ 6 v naslednjih letih in ta denar že sedaj, lahko namenimo prekvalificiranju
               delavcev na primer. Skratka<gap n="…"/></p>
               <p>Ampak, da Vlada očitno nima vlagati v obnovljive vire energije je postalo jasno tudi
               na seji Odbora za zadeve EU, ko je, se pravi 17. 3. 2017, ko je sekretar Potisek
               izjavil, da bomo ob določanju novih ciljev na evropski ravni za leto 2030 zastavili
               cilj 27 % deleža OVE v skupni bruto končni porabi. Skratka, obstoječi cilj do 2020 je
               25 %, za 2030 pa 27 %. Skratka, to pomeni 2 % v desetih letih. Mislim, to je neresno
               in temu ministrica pravi ambiciozen koncept. Res ne vem kakšno norčevanje je to.
               Skratka, če gremo naprej. Samo moment<gap n="…"/></p>
               <p>Kar pa je priznal sekretar pa je, da je največji vir emisij toplogrednih plinov pri
               nas promet. No, do leta 2020 naj bi se delež OVE v prometu, naj bi obsegal 10,5 %
               vendar leta 2014 nismo bili še niti na 3 %. Skratka, edini ukrep, ki se že dejansko
               izvaja v zvezi z uvedbo OVE v prometu je množična gradnja polnilnih postaj za
               električne avtomobile, kar je sicer v redu ampak dejstvo je, da ta ukrep pokriva samo
               tiste redke srečneže, ki imajo kombinacijo dovolj denarja in okoljske osveščenosti,
               teh pa nimamo prav veliko.</p>
               <p>Skratka, bistveno bi bilo zmanjšati število avtomobilov in tovornjakov na cestah.
               Osebni potniški promet pa je treba preusmeriti na javni potniški promet, ki pa bi se
               moral dejansko čim prej elektrificirati. In v zvezi s tem se na državni ravni
               sprejemajo odločitve, ki pa so kontra tej želji. Takšen primer je tudi načrtovana
               širitev ljubljanske obvoznice na šestpasovnico, ki bo še povečala število avtomobilov
               na obvoznici, nikakor pa ne bo zmanjšala zastojev znotraj mesta. In zakaj se seveda
               ljudje vozijo z avtomobili? Ker ni javne infrastrukture in nimajo izbire. Skratka,
               potrebujemo ukrepe, ki bodo ljudi dejansko spodbudili k temu, da raje uporabljajo
               javni potniški promet. To pomeni povečanje učinkovitosti, usklajevanje voznih redov,
               subvencioniranje javnega prevoza, uvedba zgoščevalnih taks ob večjih mestnih
               vpadnicah in tako naprej.</p>
               <p>Skratka, Združena levica je na mestni ravni dala pobudo, da bi LPP bil zastonj ob
               tistih dnevih, ko je napovedano preseganje koncentracije trdnih delcev v zraku.No in takšen ukrep bi
               verjetno marsikoga spodbudil, da se te dni pelje z avtobusom.</p>
               <p>Potem še en od ukrepov za zmanjšanje prometa na cestah je izgradnja kolesarskih poti
               in teh mrež po večjih mestih. Žal je še vedno premalo kolesarskih stez in kolesarskih
               pasov po mestih. Tukaj je ena pozitivna stvar, ki jo recimo prakticirajo na Koroškem
               Slovenj Gradec, kjer je lokalni odbor Trsa skupaj z županom, ki je zelo odziven,
               naredil en tak drevored, učni sadovnjak sadnega drevja. Se pravi, da je kolesarjem
               prijazno, poleg tega pa še, da se lahko človek okrepča, zraven pa se uči o sadnem
               drevju, kaj je in kaj ne.</p>
               <p>Skratka, treba bi bilo usmeriti tovorni promet in predvsem tranzitni na železnice. To
               pomeni čim prejšnjo izgradnjo drugega tira in povečanje cestnin na tovorna vozila in
               po besedah direktorja DARS, Tomaža Vidica, nobena nova hitra cesta s stališča DARS
               kot družbe, ni ekonomsko upravičena. Se pravi tudi ni ekonomskega razloga zakaj bi to
               počeli. Skratka, eden od razlogov je tudi neustrezen sistem cestninjenja težkega
               tovornega prometa. Naša cestnina za tovornjake pri motorjih evro 5 je za polovico
               nižja od primerljive cestnine recimo v Avstriji, s katero se grozno radi primerjamo.
               Prav tako bi bilo treba ukiniti vračila trošarin na dizel, ki velja tako za domače
               kot tuje prevoznike, ki točijo gorivo ob naših avtocestah, kajti tu gre za okolju
               škodljivo subvencijo. V zvezi s tovornim prometom je treba tudi opozoriti na
               nesmiselnost gradnje druge cevi predora Karavanke za cestni promet. Z vidika
               varovanja okolja in trajnostnega razvoja prometa je gradnja druge predorske cevi
               popolnoma kontraproduktivna. V protokolu o izvajanju Alpske konvencije iz leta 1991
               na področju prometa, je v 1. členu zapisano, da se pogodbenice, se pravi tudi
               Republika Slovenija, citiram:</p>
               <p>"Zavezujejo k trajnostni prometnostni politiki, ki:</p>
               <p>a.) zmanjšuje obremenitve in tveganja na področju znotraj-alpskega in čez-alpskega
               prometa namero, ki je sprejemljiva za ljudi, živali in rastline, kot tudi za njihove
               življenjske prostore, med drugim z večjo preusmeritvijo prometa zlasti tovornega
               prometa na železnico."</p>
               <p>V členu pa še, da se pogodbenice, citiram, <q>"odpovedujejo gradnji novih cest višjega
               reda za čez-alpski promet."</q> No, z gradnjo druge cevi se ustvarjajo nove zmogljivosti
               cestnega prometa, kar je v nasprotju s prej citiranim protokolom. Novi predor bi
               precej bolj potrebovala železnica, ki ima več kot sto let star predor, kamniti svod
               pa naj bi se že začel rušiti, ker je zelo načet in zato promet lahko poteka v predoru
               samo z eno kompozicijo in v eno smer. Gradnja tega predora Karavanke je še toliko
               bolj sporna, če beremo utemeljitev tega projekta iz predlagane resolucije o
               nacionalnem programu razvoja prometa do leta 2030, kjer piše, da je predor potreben,
               ker je, citiram <q>"problematična prepustnost v času povečanega prometa, ko nastajajo
               zastoji."</q> Skratka, mi gradimo drugo cev predora Karavanke samo zato, da se bodo Nemci
               in Avstrijci hitreje pripeljali na Hrvaško obalo. Med drugim pa je minister Gašperšič
               obljubil ta denar, preusmeril z obljubljene gradnje predora pod Gorjanci, ki je pa
               nujno potreben zaradi nemogoče cestne povezave Bele krajine s preostalo državo. In
               seveda je tudi obljubil, da bo oktobra 2016 prvi bager pod Gorjanci. Vse to gradivo
               in vse te podatke smo navedli tudi v interpelaciji ministru Gašperšiču, toda zaman.
               Se pravi investiramo nekaj kar je okoljsko nevzdržno, nepotrebno in denar
               prepotrebni, tam pa kjer bi morali, pa ne.</p>
               <p>Nenazadnje,  naj se še
               dotaknem odpravljanja energetske revščine prebivalstva. Po podatkih SURS iz leta
               2012, ti podatki kažejo na to, da v Sloveniji približno polovica gospodinjstev živi
               pod pragom revščine. Živeti pod pragom revščine pomeni, da gospodinjstva porabijo več
               kot 10 % svojega denarja za ogrevanje svojih stanovanjskih površin. Skratka, vse
               kaže, da se to stanje še poslabšuje. In res je, da gre za problem, ki se ne tiče samo
               energetike ampak se tiče tudi sociale in tudi financ. Ampak govorimo o porabi
               energije, ne smemo zanemariti tudi vpliva energetske revščine na vse skupaj. Ukrepi
               zmanjšanja porabe energije in uvajanje OVE in URE, bi morali vključevati seveda
               predvsem tiste ukrepe, ki tangirajo tiste najbolj revne prebivalce in tudi socialno
               ogrožene. Ampak žal o tem sploh ni govora. In direktiva bi morala nameščanje
               elektrarn na OVE prepoznati tudi kot ukrep, ki gre z roko v roki z zmanjšanjem
               energetske revščine. En tak primer ukrepa bi bil, da bi revno gospodinjstva pristala
               na namestitev sončnih celic na strehe hiš v zameno pa se jim račun za elektriko
               zmanjša za polovico vrednosti proizvedene energije. Druga polovica bi šla za
               poplačilo investicije in ko je investicija v celoti odplačana, se vsa proizvedena
               energija da temu gospodinjstvu.</p>
               <p>Drugi tak ukrep bi bil, da za gospodinjske odjemalce do nekega določenega obsega
               porabe bi se določila nižja cena električne energije. Takšen ukrep bi se seveda moral
               izvajati skupaj s pomočjo za nakup energetsko varčnejših elektronskih naprav. Po eni
               strani bi tako zmanjšali račun za elektriko revnejšim gospodinjstvom, po drugi strani
               pa bi tudi ostali odjemalce spodbudili k temu, da porabijo manj elektrike in preidejo
               na cenejšo tarifo.</p>
               <p>Skratka predlog nove evropske direktive o skupnih pravilih notranjega trga električne
               energije določa med drugim tudi, da morajo države vzpostaviti mehanizme za
               vrednotenje in spremljanje energetske revščine in da bodo države članice morale
               poročati o ukrepih, ki jih izvajajo za odpravo energetske revščine. In zato me
               zanima, prosim za odgovor na popolnoma konkretno vprašanje, če bi morali danes
               poročati o teh ukrepih za odpravo energetske revščine Evropski komisiji, kaj bi jim
               sporočili? Kajti, v operativnem programu za izvajanje kohezijske politike v
               programskem obdobju 2014 – 2020 je za subvencioniranje ukrepov ure v 500
               gospodinjstvih z nizkimi prihodki za reševanje energetske revščine namenjenih 5
               milijonov evrov. Nadalje sta v Akcijskem načrtu za učinkovito rabo energije 2020, ki
               je bil sprejet leta 2015, za odpravo energetske revščine predvidena dva ukrepa, to je
               energetsko svetovanje o energetsko revnih gospodinjstvih in investicije v energetsko
               revnih gospodinjstvih, kar izhaja iz operativnega programa za izvajanje kohezijske
               politike. No skratka, mi smo zdaj nekako na polovici tega obdobja veljavnosti teh
               dveh dokumentov, zato za konec moje razprave postavljam še konkretna vprašanja.
               Namreč, koliko denarja od predvidenih petih milijonov evrov je bilo že porabljenih za
               ta ukrep? Kakšna je časovnica porabe za naslednja tri leta in zanima me tudi kakšni
               so rezultati?</p>
               <p>Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Kolega Škodnik, imate besedo.</p>
            </sp>
            <sp who="SDT7:ŠkodnikIvan">

               <speaker>IVAN ŠKODNIK (PS SMC):</speaker>

               <p>Hvala za besedo gospod predsednik.</p>
               <p>Lepo pozdravljeni vsi prisotni.</p>
               <p>Jaz mislim, da ga ni v tem prostoru posameznika, ki si ne bi želel čistega okolja. Če
               mogoče povzamem par besed, ki jih je podala ministrica za okolje okoli tega kje je
               Slovenija v Evropi in kakšni so zastavljeni cilji, jaz mislim, da je to realno, da
               bomo nekaj stvari spremenili do leta 2030. Vsekakor se to ne da čez noč ali v enem
               ali dveh letih in jaz sem vesel, da se stvari premikajo. Tudi državni sekretar z
               Ministrstva za infrastrukturo je podal  svoj vidik in tudi povedal, da mogoče so najslabši
               rezultati v prometu ampak da so tudi tu zastavljeni cilji v naslednjih letih, ko se
               bodo stvari spreminjale.</p>
               <p>Jaz bi pa mogoče tu vam mladim dal eno drugo vprašanje. Včasih smo enostranski pa se
               nekako ustavljamo pa bi vas mogoče postavil v en drug kot. Koliko vas doma v
               stanovanju, pa naj bodo privatna ali državna, ima plastična okna? Jaz imam lesene, če
               bi mene vprašali. Ali veste, da so včasih celo dobivali pri gradnji tisti, ki so
               nabavljali plastična okna, celo subvencije. Zdaj seveda tega ni več. Zakaj sem to
               omenil? Da lahko mi z okoljem, z vplivom na okolje privarčujemo tudi nekje drugje. Pa
               veliko več. Glejte, pri aluminiju, cementu, plastiki lahko do petdesetkrat več CO2 se
               oddaja v okolje, recimo za neko količino, če bi jo primerjali z lesom. Les pravzaprav
               nič ne oddaja CO2 v okolje ampak ga akumulira. Oddaja ga samo takrat, ko ga kurimo.
               In to je cilj, da se lesa čim manj kuri oziroma, da se ga sploh ne kuri, če pa se ga
               že kuri, se potem kuri v tistih pečeh, ki so dobre in ki ne onesnažujejo okolja
               oziroma so opremljena z določenimi filtri.</p>
               <p>Jaz se spomnim nazaj je bilo izpostavljeno danes tudi kaj se da narediti oziroma da
               se nič ni naredilo na proizvodnji elektrike z vetrnicami. Ja poglejte, koliko
               civilnih iniciativ je bilo proti, saj imamo v Sloveniji na tem delu Primorske komaj
               par, dve ali tri vetrnice. Ali veste koliko bi jih lahko imeli, če bi ljudje
               razmišljali drugače in bili bolj realni. Zelo dobro razmišljate, samo nekaj bi vam
               rekel, da bodimo realni.</p>
               <p>Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Kolega Lah.</p>
            </sp>
            <sp who="SDT7:LahZvonko">

               <speaker>ZVONKO LAH (PS NSi):</speaker>

               <p>Hvala lepa za besedo predsednik.</p>
               <p>Spoštovana ministrica, državni sekretar, ostali vabljeni.</p>
               <p>Glejte, jaz sem tukaj deveto leto v parlamentu in da bi se kaj strukturnega
               spremenilo na tej temi kar se tiče zakonodaje ali pa delo pristojnih ministrstev, od
               takrat do sedaj se ni. Verjetno to kar pravi gospodarstveniki, da so vse Vlade do
               sedaj petnajst let za gospodarstvom in za časom, vse bolj ugotavljam, da to drži.
               Ampak to ni lepo, da jaz povem kot poslanec Državnega zbora.</p>
               <p>Kar se tiče tega področja glede obnovljivih virov energije, mislim, da imamo mi v
               Sloveniji določene prednosti tudi pred kar se tiče fotovoltaike proti državam zahodne
               Evrope, saj imamo približno še enkrat več sončnih ur na leto kot pa recimo
               Skandinavci ali pa severni del Nemčije. Se pravi nam več daje sonce. Imamo veliko
               tudi smo vodnata država, veliko vodotokov, sicer manjših, pa nismo na tem naredili
               nič. Bilo je ogromno mlinov pri nas, če samo gledam reko Krko, kjer ni tako malo
               vode, vsak jez, pred vsakim jezom je bil mlin, žaga. Zdaj to vse propada. Ne samo, da
               so propadle žage in mlini, tudi stavbe propadajo in je po možnosti še spomenik
               lokalnega pomena, ki je <q>"svači i ničiji"</q> kot so včasih rekli in slabo kljubujejo ti
               objekti času.</p>
               <p>Treba je začeti po mojem od malega. Hvalimo se kako smo gozdnata država. Posekamo
               približno 3 milijone kubikov lesa manj na leto kot ga priraste. Koliko se to lahko
               spremeni v energijo jaz nisem tega <q>"foha"</q> ampak hitro se da izračunati koliko bi
               lahko te energije obnovljive dobili. Vsaj gozdovi v privatni lasti so bili zadnjih
               par desetletij slabo izkoriščeni. Tam propada les. Gozdovi propadajo. Nič nismo
               naredili na tem.</p>
               <p>Kar se tiče mlinov in<gap n="…"/> No, še to bom povedal. Vsaka občina je morala sprejeti neko
               energetsko zasnovo. Jaz sem bil župan, pa smo morali to narediti zato, da smo lahko z
               razpisi neke <q>"fičnike"</q> dolili občanom, gospodinjstvom, ampak tista energetska zasnova
               je bil nek dokument, ki smo ga plačali, nekdo ga je izdelal ampak bistvenega tisto ni
               dalo. Čeprav imamo 52 %  poraščenost občine, znotraj tega ima država 270 hektarjev
               eno parcelo gozda, ampak to osnovno šolo grejemo z lesnimi sekanci, ki jih vozijo
               nekje iz primorske. Jaz sem prepričan, da v naši občini priraste toliko lesa, da bi
               lahko toliko lesnih sekancev sami pridelali, da bi ogrevali še kaj drugega, ne samo
               osnovno šolo in vrtec, ampak tudi kakšno zeleno delovno mesto zraven ustvarili. Pa je
               to samo <q>"larifari"</q>.</p>
               <p>Imamo tudi nekaj potokov kjer je bilo nekaj mlinov. Jaz sem že tukaj predlagal
               večkrat, da bi te male vodotoke dali občinam v upravljanje, zdaj mora za vsako
               soglasje vse država dajati, treba je čakati. Da ne govorim o vzdrževanju teh
               vodotokov, pa protipoplavne varnosti, pa ne vem kaj še vse. Včasih so to ljudje
               mlinarji skrbeli za mlinščico in za vodo, sedaj pa se je to vse zaraslo in praktično
               Jungla že v teh potokih. Lastnina je pa seveda državama in vsak poseg v državno
               lastnino je hud zalogaj in tako nam vse propada. Mislim, da je bilo čez 200 že takrat
               vlog za male hidroelektrarne na ministrstvu, ko sem jaz prišel v parlament leta 2008
               pa mislim, da je hudo malo rešenih, razen če se je še kaj nabralo. Pozam to malo iz
               Nemčije kako imajo organizirano samo tehnologijo glede proizvodnje elektrike v teh
               malih, vemo, da je vsak mlin rabil nekaj kilovatov samo moči in iz tega se 24 ur na
               dan lahko dobi toliko in toliko energije. Če bi stimulirali. Tudi dovoljenje. Pa saj
               to je vse v državni, star <q>"rataš"</q> preden dobiš vse dovoljenje, kaj šele, da bi
               zgradil. To je odnos. Odnos do tistega bogastva, ki ga imamo. In začeti je treba
               spodaj. Če bo nekdo recimo, omogočimo mu te male hidroelektrarne, recimo 10 kW in bo
               videl, da je tam na reki Krki nekje možnost dobiti 100 kW pa se trije skupaj dobijo
               zasebni investitorji pa investirajo, nekam vlagajo. Zdaj tako nimaš kam vlagati
               denar. Naši državljani imajo okoli 16 milijard menda denarja v bankah in politiki že
               diši kako bi še to <q>"sprašili"</q>. Saj ne rabimo ne. In tukaj ministrstvo in vsa politika
               je odpovedala. Od spodaj navzgor. Med sabo se samo dajemo, po drugi strani je šlo pa
               ne vem koliko milijard ven pa nihče ničesar ne naredi, da bi vsaj tiste pozaprli, če
               ne že denar nazaj pripeljali kot Islandci.</p>
               <p>Potem se pa lotevamo takih projektov kot ugotavljamo zdaj pa se mučimo s Komisijo za
               TEŠ 6, zaslišujemo vse po vrsti in to je medijsko najbolj pomembno. Vsi mediji so
               tam, ko pride bivši predsednik Vlade ali pa zdaj, ko bo prišel predsednik države, in
               to pišemo na veliko in se ukvarjamo vsi s tem. Važna je branost. Ne naredimo pa nič.
               Zdaj se pripravlja drugi tir, ki je drugi TEŠ 6 in vrabci že čivkajo in na komisiji
               je že kar nekaj zaslišancev povedalo, da naj nam bo to v poduk, da v naprej ne delamo
               te napake, ampak jo delamo. V startu jo delamo in potrjujemo mi politiki na naših
               odborih. Jaz sem, nisem presenečen, da mladi tukaj, ki predstavljajo neko civilno
               družbo, so zaskrbljeni. Tudi moji otroci so približno te starosti, no malo mlajši.
               Nekaj je potrebno narediti. Potrebno je začeti nekaj delati. Tam sem čital nek članek
               okoli Grčije primerljivosti in Slovenije, ki je Grčija. Pa smo na tej poti. Samo bolj
               počasi. Pa čisto na drugi relaciji in z drugimi predpostavkami. Spodaj je treba
               začeti korak po korak in potem ljudem dati neko upanje. Zdaj ga pa ni. Zdaj najbolj
               živiš, če nič ne delaš in nič nimaš.  Ali je to perspektiva v Sloveniji? Toliko bogastva imamo,
               narava nas je tako obdarila, mi se pa obnašamo kot ne vem kaj, kako bi rekel, kakšen
               izraz.</p>
               <p>Jaz podpiram tako razpravo, čeprav je Združena levica to pač izkoristila kot nek
               populizem glede na to, da se že bližajo volitve in vsaka stranka po svoje dela. Ampak
               po svoje imajo mladi kolegi prav. Pa tudi gospod Marinček. Treba je nekaj narediti.
               Imamo gradbeno zakonodajo, prostorsko zakonodajo, čas nas je povozil. Tudi druge
               države bivše oziroma držav bivše republike, mislim, bivše države Jugoslavije,
               republike, nas prehitevajo po levi in po desni. Mi pa kot da smo samozadostni, da nam
               ni treba nič delati in nič misliti. Tako da, gradbena prostorska zakonodaja bi mogla
               biti sprejeta lani po terminskem programu, pa ni ne duha ne sluha. Ljudje na terenu,
               jutri bom šel na javno obravnavo nekega OPN, ugotavljamo, da se stvari, čeprav pri
               nas počasi spreminjajo, ampak da bo ta zakonodaja, ki je bila zastavljena pred
               mnogimi leti popolnoma zgrešena in je ne moreš dopolnjevati in popravljati tako kot
               je zastavljena. Da je treba nič več <q>"fliko na fliko"</q> ampak vzeti novo blago v roke in
               nove hlače sešiti. In težko je odgovarjat meni kot poslancu, bil sem župan tam
               ljudem, sploh mlajši, ko pridejo postavijo vprašanja taka, da mi v OPN, ki je na
               osnovi zakonov in uredb, zakonske sprejemamo v parlamentu, uredbe Vlada, neužiten in
               ga je treba takoj spreminjati in spremembe so zelo hitre in bodo še hitrejše in temu
               moramo biti kos. Če ne bomo, pojdimo raje v zaslužen pokoj ali pa se ukvarjajmo s čim
               drugim pa prepustimo to mlajšim, ker kot vidim tukaj kot vidimo mi.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Gospod kolega Žnidar.</p>
            </sp>
            <sp who="SDT7:ŽnidarLjubo">

               <speaker>LJUBO ŽNIDAR (PS SDS):</speaker>

               <p>Spoštovani zbrani, vsem prav lep pozdrav še z moje strani.</p>
               <p>Jaz pa nisem tako prepričan, da je ta današnja razprava tako strokovna kot naj bi
               izgledalo. Ker gledam stvari malo bolj globalno pa gledam stvari malo bolj širše.
               Išče se nov poligon. Končala se je investicija TEŠ 6, pa ne da se je samo končala,
               zmanjkalo je nekih 400 milijonov. Zdaj se pripravlja drugi tir, ki bo jaz pravim še
               večje brezno kot je TEŠ 6. Slišim, da je gradbeni izvajalec že za gradnjo izbran, pa
               se bo začela izgradnja šele čez leto ali dve. Ta razprava danes je pa bi rekel
               podobna zgodba, samo v manjšem, v manjšem obsegu. Vsa osnova, vsa zakonska podlaga je
               narejena. Samo treba jo je <q>"sprovajati"</q> in upoštevati. Tega pa v Sloveniji zavestno
               ne počnemo. Bom konkreten.</p>
               <p>Pri investicijah oziroma subvencijah v obnovljive vire, konkretno v fotovoltajiki,
               kakšne so obveznosti proračuna, da poravnamo vse pogodbe. Malo manj kot dve
               milijardi. Pa se o tem nič ne govori. Zelo dobro se ve kateri so bili tisti
               odgovorni, ki bi morali spremljati razmerje med ceno  kilovatne ure in med ceno investicije in ker se to
               ni izvajalo, so nam tudi par 100 milijonov nam je to tudi tu ušlo, v narekovaju,
               <q>"ušlo"</q>. Tako, pa ni to slučaj, da nam je ušlo, ampak to pokrije državni proračun,
               prevzema odgovornosti ni in karavana gre dalje. Veliko govorjenja, zelo zelo malo
               narejenega.</p>
               <p>Kar poglejmo si, kakšne so časovne dinamike umeščanja vetrnih elektrarn pri nas. Eno
               samcato, ta prvo, smo umeščali skoraj 12 let. Zdaj tu pa danes pa vsi na veliko, ja
               to moramo naravne obnovljive vire, brezogljične in tako naprej. Ja, ampak dajmo
               preiti k dejanjem, ne pa danes tu na veliko govoriti in kako bomo to naredili. Koliko
               dovoljenj za male hidroelektrarne čaka, da pridobi dovoljenje. Najbolj čista in, bi
               rekel, zame najbolj smiselna uporaba in pridobivanje energentov, preko 100 dovoljenj
               čaka na pridobitev, vodnih dovoljenj za male hidroelektrarne. Postopki se vlečejo po
               več let. Verjamem, da vsa izdaja dovoljenj ni enostavna, da zahtevajo določene
               pogoje, posege, preučitve in tako naprej. Seveda tudi to je potrebno upoštevati in
               danes, bi rekel, tik po izgradnji termoelektrarne, absolutno se strinjam, da to
               ekološko ni dobra rešitev, ampak a veste, katera elektrika je najdražja? Tista, ki jo
               nimaš, tista elektrika je najdražja, ker je potem kupiš v tistem momentu, ko jo
               rabiš, po najvišji ceni, po najvišji ceni jo kupiš. Poglejte primer iz Nemčije. V
               Nemčiji so ustavili novo jedrsko elektrarno za moment, ki se je zgodil v Fukušimi na
               Japonskem. Ampak ko so stvar analizirali, obdelali in tako naprej, po tistem momentu
               so jo ustavili, danes pa gradijo nove, danes gradijo nove. Tako da, absolutno sam
               podpiram, da se zmanjša onesnaženost našega okolja in da si, ne zastavimo,
               zastavljeni so že z zakonskimi podlagami, ampak da preidemo k uresničevanju tega. Vso
               zakonsko osnovo imamo, ni treba veliko razprav, samo treba se je lotiti dela. Tako
               da, seveda, bi rekel, te predloge, ki predlagajo, da se v pol leta vse zgodi in da je
               potrebno takoj pripraviti časovnico, kdaj Termoelektrarno Šoštanj zapreti, bi rekel,
               to so malo tako, jaz bi rekel, populistični predlogi. Ja, dajte rešitve na mizo, ne
               populistično to, bi rekel, predlagat, ampak dajte rešitve na mizo, dajte alternativne
               rešitve na mizo, v kolikšnem času se bodo umeščali projekti v prostor, kje se bo
               dobilo sredstva za ostale alternativne vire in tako naprej. Seveda, to je potem so
               predlogi, to so ukrepi k izboljšanju zraka v Sloveniji, ki seveda vemo, da ni najbolj
               čist. Je  onesnažen, to
               je dejstvo, ampak zame je rešitev predlog, ne pa, bi rekel, malo tako populistična
               razprava.</p>
               <p>Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. <stage>/ oglašanje iz dvorane/</stage></p>
               <p>Predlagatelj, imate besedo.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Ja, hvala za besedo.</p>
               <p>Zdaj, rad bi kolegu Žnidarju odgovoril. Mislim da če bi poslušal razpravljavce,
               mislim da so povedali, odgovorili na vsa vprašanja, ki jih je zdaj na koncu sestavil
               in so tudi implicirana v naših sklepih.</p>
               <p>Kje se bodo dobila sredstva, če z enim stavkom povzamem. Mi ne predlagamo nič drugega
               kot to, da se denar, ki zdaj gre za subvencije v fosilna goriva, začne uporabljati za
               subvencioniranje obnovljivih virov energije, torej sredstva so tam.</p>
               <p>Drugo, kako se bodo umeščali projekti v prostor, zato nalagamo Vladi, da pripravi
               časovnico in načrte, kako bo to naredila.</p>
               <p>Tretje, kar dodatno predlagamo je pa Virtualni Net Metering, kar pomeni, da bodo
               ljudje lahko sami na daljavo investirali v obnovljive vire energije, ko so sončne in
               vetrne elektrarne. To je nekako povzetek tega, kar smo tukaj notri predlagali. Pa če
               mogoče se navežem še na kolega Škodnika, ki je zaključil svoj govor z pozivom, bodimo
               realni. Tako bi rekel, leta 1968 je bilo geslo, verjetno eno od najbolj zlorabljenih
               v zgodovini, <q>"Bodimo realni, zahtevajmo nemogoče."</q> Zdaj, če smo mi kje nerealni, smo
               samo v tem, da ne zahtevamo nič nemogočega.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Se bom še sam oglasil. Zdaj, jaz se strinjam s predlagatelji v tem delu, da je
               potrebno energetsko prihodnost Slovenije naravnati nekako s smernicami, ki se kažejo
               v razviti Evropi. Če pogledamo Dansko, Nemčijo, tudi Portugalsko, nenazadnje tudi
               Nizozemsko, to so vse države, nekatere bolj ali manj razvite na področju obnovljivih
               virov energije, ki prihodnost vidijo samo v obnovljivih virih energije, ali pa jim
               dajejo bistveno težo. Posledica tega je po moji oceni ta, da te tehnologije, ki so
               jih do neke mere že razvili, pa verjetno še investirajo v njih, da bodo čez nekaj let
               prodali nam. Zdaj, vprašanje je ali bomo mi to kupili ali ne, verjetno ne bo samo v
               naši domeni, verjetno bo tudi evropska zakonodaja takšna, da nam bo našo prihodnost
               narekovala v smeri, da moramo kupovati določeno tehnologijo in prav bi bilo, da sami
               sodelujemo pri tem oziroma da se kolikor je le možno spodbuja razvoj tehnologij tudi
               v Republiki Sloveniji.</p>
               <p>Zdaj mi smo na nekaterih področjih zelo dobri. Mislim, da se to tudi izkazuje v tem
               času, v času te Vlade, pa tudi prejšnjih. Če pogledamo izgradnjo hidroelektrarn na
               spodnji Savi, pa načrte za srednjo Savo, je več kot očitno, da Slovenija investira v
               obnovljive vire energije na področju proizvodnje elektrike, da ima tu veliko svoje
               znanja in da pravzaprav iz tega naslova ustvarja nek BDP, ki ni zanemarljiv. Jaz si
               želim, da bo ta, bom rekel, ta nov <q>"how"</q> obstal, da se bo nadgradil in da bomo tudi v
               prihodnje deležni čimbolj ambicioznih načrtov na tem področju. Je pa res to, kar
               nekateri opozarjajo, da, recimo temu smo bili priča pri vetrnih elektrarnah, da se
               hitro najde nekdo, ki, recimo da iz nekih okoljevarstvenih razlogov, nasprotuje
               določeni vrsti proizvodnje električne energije, pa pri tem, vsaj jaz tako ocenjujem,
               mogoče dam malo premalo teže temu, da je potrebno gledati na koncu koncev celotno
               sliko onesnaževanja države, pa mogoče tudi kontinenta in da neka žrtev na nekem ožjem
               področju lahko pomeni nek, bom rekel, benefit na nekem širšem področju.</p>
               <p>Pri hidroelektrarnah, mislim, da se je tudi zelo izkazalo, da lahko in energetika in
               okoljevarstveniki zelo dobro sodelujejo med sabo. Priča smo izgradnji številnih habitatov na
               Krško-Brežiškem polju in verjamem, da bo takšna proizvodnja energije v prihodnosti
               kar se da sprejemljiva.</p>
               <p>Zdaj Energetski zakon pravi Energetski koncept Slovenije je osnovni razvojni
               dokument, ki predstavlja nacionalni energetski program in ga na predlog Vlade z
               resolucijo sprejme Državni zbor. To je torej ta program oziroma ta dokument, ki ga mi
               nestrpno pričakujemo. Zdaj jaz raje vidim, da je sicer mogoče malo kasneje pa malo
               bolj kvaliteten, vsekakor si ne želim, da bi bil ta dokument takšen, da bi bil en
               prevelik kompromis med vsemi interesenti, da bi vendarle iz njega izhajala neka
               tendenca oziroma neka vizija v prihodnje. Torej, da bi iz njega lahko bolj ali manj
               določno zaključili, da se Slovenija obrača v smeri obnovljivih virov energije in bom
               rekel, da gre po tej poti.</p>
               <p>Danes je bil večkrat omenjen TEŠ 6. TEŠ 6 je projekt, zdaj nekateri ga ocenjujejo pač
               da je potreben zaradi zagotavljanja določenih storitev v elektroenergetskem sistemu.
               Pa vendar je bil ta projekt, projekt, ki je bil zgrajen brez neke vizije. Če si to
               priznamo ali pa ne. Če pogledamo nekatere bolj razvite države, mislim, da ni daleč
               zaključek, da si kaj takega ne bi dovolili oziroma bi bili bolj vizionarski na tem
               področju. Pa pustimo to, da se mogoče ne moremo primerjati s prav vsemi državami, ki
               dajo veliko na obnovljive vire energije. Je pa zanimivo, zadnje čase berem v
               časopisih nekaj s področja trajnostnega razvoja, in sicer, da je bil ustanovljen s
               strani nekih znanih gospodov, Inštitut za sodobni trajnostni razvoj, ki je po svoji
               ustanovitvi že prejel 35 tisoč evrov. Me zanima kakšne bodo te študije oziroma kako
               bodo prispevale k našem boljšem razumevanju naše energetske prihodnosti. Ali pa gre
               samo za eno od zadev, ki so morda bile ali pa ne, vračunane v ceno premoga iz
               premogovnika Velenja. Vsekakor se zdi zadeva nekako v posmeh celotni zgodbi TEŠ 6,
               razen, če nas gospodje presenetijo z neko super študijo in nam razsvetlijo našo
               energetsko prihodnost.</p>
               <p>Zdaj kar se tiče teh sklepov, ki so predlagani. Jaz se nekako ne nagibam k sprejetju
               le-teh. sam ocenjujem, da nek sklepi, ki predstavljajo neke recimo, da korenite
               korake na področju energetike, ne bi smeli biti sprejeti recimo temu ad hoc,
               sklicanem forumu kot je ta seja tega odbora. Skratka, da je potrebna prihodnost pa
               tudi vse ukrepe, ki lahko bistveno vplivajo na naše življenje in na življenje naših
               zanamcev, da jih je treba vsebinsko določiti po nekem širšem postopku. Mislim, da je
               to eden od načinov, takšen po katerem nastaja tudi energetski koncept. Tako da, naš
               odgovor na vaš predlog je ta, da bomo svoje smernice in svojo zavezo do okolja
               pokazali takrat, ko bomo sprejemali ta energetski koncept.</p>
               <p>Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Še kdo? Če ne, bom zaključil.</p>
               <p>Predlagatelj.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Ja, jaz bi prosil v prvi vrsti ministrico pa tudi vas poslanke in poslanci, če se
               opredelite do sklepov. Zdaj za enkrat se je v bistvu samo gospod Potisek in pa Ljubo
               Žnidar, če sem prav razumel.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Gospa ministrica, imate besedo.</p>
            </sp>
            <sp who="SDT7:MajcenIrena">

               <speaker>IRENA MAJCEN:</speaker>

               <p>Hvala.</p>
               <p>Torej, zaveze Pariškega sporazuma uresničujemo in pripravljamo vse dokumente, ki so
               potrebni za dosego ciljev. Še vedno smo s svojimi cilji ambiciozni,  ko pa nekateri izmed vas razlagate
               ukrepe, ki prispevajo k uresničitvi teh zavez Pariškega sporazuma pa nevede ali
               nehote ali pa vede in hote govorite samo o nekaterih teh poteh za dosego ciljev.
               Dobro vemo, da so zaveze za dosego ETS programa, ne ETS in LULUCF programa in
               navajanje samo enega programa in očitek, da nismo ambiciozni ne sprejemam in ga
               ponovno zavračam. Dejstvo je, da Vlada pripravlja tudi prehod v zeleno gospodarstvo,
               po celi Sloveniji se pravzaprav vršijo aktivnosti in promocije tega prehoda. Začela
               se je tudi priprava programa Zelena davčna reforma in poleg programa Strategije
               Slovenije, ki poleg okoljskih seveda sledi tudi ekonomskih in pa gospodarskim ciljem
               je ambicija, da se zaveze iz Pariškega sporazuma oziroma predlogi, ki so bili tudi v
               današnjem shodu predstavljeni, zapišejo oziroma se uresničijo na način, da se
               pripravi seveda preverba, kot je običajno se dajo tudi dokumenti v javno razpravo, se
               morebitne pripombe iz javne razprave preverijo, upoštevajo in tako pripravljeni
               dokumenti se dajo v potrditev Vladi oziroma parlamentu. In sama čutim te zaveze še
               kako pomembne, ker v tem delu pa mislim, da res ni nobenega izmed nas, ki se ne bi
               strinjal. Torej, da za podnebno politiko, za zmanjševanje dviga temperature, ne samo
               dve stopinji, mi si bomo seveda prizadevali, da se temperatura zmanjša, da je manjša
               kot dve stopinji, da temu cilju smo pa naklonjeni vsi v tej sejni sobi.</p>
               <p>Prepričana sem, da sklepi kot so predlagani rušijo vse to kar sem sedaj povedala.
               Torej rušijo tudi način priprave dokumentov in tukaj pa imam resen zadržek, tudi upam
               si trditi, da je lahko moj oseben. Torej TEŠ 6 je šele začel z obratovanjem in
               pripravljati sedaj strategijo kako ga bomo zaprli sama, sama te možnosti trenutno res
               ne vidim. Zato poudarjam ponovno, da ko govorimo o zavezah, govorimo o segmentih ETS,
               o segmentu ne ETS in o segmentu LULUCF, takrat bomo si tudi podatke lažje
               izmenjevali. Današnji podatki, ki so bili predstavljeni, so seveda povzeti po
               študijah, priznam, ki jih tudi mi ne poznamo. Sami ste navedli, da ste govorili z
               izdelovalci izračunov z Inštituta Jožef Štefan. Tako je, nam pri teh izračunih
               sodeluje oziroma delajo na Inštitutu Jožef Štefan in v primeru, da bo potrebno lahko
               izven parlamentarne dvorane opravimo tudi podrobnejše izmenjavo dokumentov. Tako da,
               zaradi teh razlogov ne podpiram predlaganih sklepov.</p>
               <p>Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Predlagatelj.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Mislim, ne vem kaj naj rečem.</p>
               <p>Meni je res žal, da se ne slišimo. Kolegi so se potrudili, skoraj celo uro res
               jedrnato pač razložiti problem. Ampak meni se zdi, da ko poslušam vas gospa
               ministrica in vašega sekretarja, da enostavno niti do te točke ne pridemo, da bi
               problem prepoznali. Pač vi govorite ne kot da je vse v redu, da Slovenija vse zaveze
               uresničuje, da ni nobene potrebe, da bi se sploh pogovarjali o tem kako bomo nehali
               subvencionirati 
               fosilna goriva ali pa morda prekinili kurjenje premoga nekoč čez deset, petnajst,
               dvajset let, ker to je v bistvu to kar zahtevamo od vas ali pa vam predlagamo. Pač vi
               govorite kot da ni nič. Mislim, da je vse v redu. Tako da v tem smislu lahko rečem
               samo, da sem presenečen no mislim nad takim odzivom na te sklepe in da praktično
               ignorirate vsa opozorila, ki ste jih dobili glede javnega zdravja, glede negativnih
               eksternalij, glede vpliva globalnega segrevanja h kateremu aktivno prispevamo tudi na
               slovensko gospodarstvo, na stroške, ki jih bomo plačali zaradi spremembe okolju,
               ekosistemu in ne vem, enostavno je to izven mojega razumevanja. So me pa kolegi, ki
               so na žalost vajeni take ignorance s strani Vlade prosili, če lahko še enkrat dobijo
               besedo, da predstavijo alternativne kompromisne sklepe, glede na to, da teh šest za
               vas očitno niso sprejemljivi. Pa bi vas prosil predsedujoči, če jim daste, Dejanu
               Saviću še enkrat možnost razprave.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Želi še kdo drug besedo?</p>
               <p>Gospod državni sekretar, dajte vi najprej. Pa se bom potem odločil.</p>
            </sp>
            <sp who="SDT7:PotisekKlemen">

               <speaker>MAG. KLEMEN POTISEK:</speaker>

               <p>Hvala predsednik.</p>
               <p>Jaz bi mogoče še enkrat poudaril tisto kar sem enkrat že povedal. Obljubljam, da si
               ne bom vzel toliko časa kot nekateri in bom krajši kot prej.</p>
               <p>Še enkrat bi poudaril, vsi se zavedamo pomena čistega okolja. Še enkrat bi poudaril
               to, da je ciljni delež Slovenije v obnovljivih virih do leta 2020 25 %, 5 % več kot
               Evropska unija. Dejstvo je, da na vmesnem cilju, da vmesni cilj do tega cilja
               dosegamo. Smo v časovnici in upamo, da ga bomo tudi naprej. kot razumem podatke
               Ministrstva za okolje oziroma ARSO, smo dosegli tudi cilje pri zniževanju
               toplogrednih plinov. Teh ciljev ne bi dosegli, če ne bi pred časom postavila država
               politik kako se te cilje doseže. Skratka, brez tega se ti cilji ne bi dosegli, ne bi
               bili tam, kjer smo. Dejstvo je, da v začetku, ko izvajate neke cilje, te lažje
               dosegati, s časom, ko izčrpavate enostavnejše cenejše možnosti, so potem ti napredki,
               delni napredki, pač počasnejši. To je čisto povsem logično.</p>
               <p>Se pravi še enkrat, Slovenija je na poti do ambicioznih ciljev in je v skladu s
               časovnico. Da ne bo izpadlo, da ta država ni ničesar naredila v tej smeri. Ta država
               ni izoliran otok v Evropski uniji ampak je del Evropske unije in je tudi, ko se je
               pogajala za vstop v Evropsko unijo, morala seveda sprejeti določene zaveze, dati
               določene zaveze, prilagoditi regulativo in podobno. Skratka, cilje dosegamo in so
               ambiciozni.</p>
               <p>Še enkrat bom povedal, seveda cilji za naslednje obdobje bodo še višji in še težje
               jih bo dosegati in še dražje jih bo dosegati. Mi samo želimo opozarjati na to, da če
               želimo prehitro, bi rekel to kar predlagate pravzaprav v svojih sklepih, doseči v
               naslednjih petih letih, to pomeni štirikrat višji znesek za položnico. Na položnici.
               Prav, če boste prepričali državljane in gospodarstvo, mi proti temu nimamo prav nič
               nasprotno. Mi podpiramo večji delež obnovljivih virov in si želimo čistejšega okolja.
               Absolutno si ga.</p>
               <p>Bi pa še nekaj poudaril. Poglejte, primerjati se z Danko in Nemčijo. Danska ima 2,5
               krat višji BDP na se pravi bruto družbeni proizvod kot ga ima Slovenija. Jaz mislim,
               da smo glede na delež obnovljivih virov, glede na delež fotovoltaičnih elektrarn,
               glede na delež znižanja emisij toplogrednih plinov pravzaprav glede na primerjalno
               polovično nižji BDP pravzaprav zelo dobri. Pol nižji BDP imamo od Nemčije. Mislim,
               glejte in tukaj saj pravim doseči, a veste skočiti, vi ne morete skočiti pet metrov
               iz danes na jutri. Je treba najprej malo trenirati in se pripraviti na take daljše
               skoke, ker če ne pač zadeva lahko pravzaprav klavrno propade, zadušite gospodarstvo
               in podobno.</p>
               <p>Skratka, kot rečeno pri samih izjavah, glejte, gre za dosti kompleksna vprašanja, ki
               so povezana z energetsko revščino, kar sem že v začetku povedal tudi in z
               gospodarstvom in konkurenco. Zato bodimo v svojih izjavah natančni. Jaz vas pozivam.
               In še nekaj bi povedal. Ko ste omenjali, da v bistvu ni bilo nič narejeno. Jaz vas vabim, dajte
               obiskati internetno stran Ministrstva za infrastrukturo, Ministrstva za okolje in
               prostor. Tam je ogromno podatkov, ogromno akcijskih načrtov. Iz njih boste videli kaj
               smo pravzaprav do sedaj naredili, kako so bili cilji zastavljeni, zakaj jih dosegamo.
               Ne glede na to, da so višji kot je v povprečje evropske skupnosti oziroma kar je bilo
               v Evropski uniji določeno.</p>
               <p>Pa še nekaj bi opozoril. Glejte še enkrat, pri vetrnih elektrarnah, ko se govori
               zakaj imamo samo dve. Nismo je izdali za 398 megavatov energetskih dovoljenj za
               vetrne elektrarne in to od junija 2005. Postavljenih pa je bilo za 2,5 megavatov. Kaj
               naj naredimo? Naj jih gremo sami postavljati? Mislim, ni stvar ministrstva
               pristojnega za energijo postavljanje vetrnih elektrarn ampak je stvar urejanja
               regulative, podpornega okolja zato, da bo nekdo pripravljen, voljan investirati v
               vetrne elektrarne.</p>
               <p>Tako da glejte, spremljajte prosim naše delo, sodelujte pri Energetskem konceptu
               Slovenije. Kot rečeno v dveh ali treh tednih bo dan v javno obravnavo. V njih boste
               videli kaj pravzaprav cilji predstavljajo in kako jih je lahko doseči, s katerimi
               scenariji jih lahko dosežemo in kaj to pomeni v denarju.</p>
               <p>Najlepša hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Še kdo? Kolega Mesec, glede na vaš predlog jaz predlagam, da se mogoče vi z gospodom
               dogovorite, če imate kakšno spremembo teh svojih sklepov<gap n="…"/><stage>/ oglašanje iz dvorane/</stage></p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Dva dodatna sklepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Dva dodatna sklepa? Če je to to, potem bom dal besedo ampak potem bomo zaključili
               razpravo. Imate besedo.</p>
            </sp>
            <sp who="SDT7:SavićDejan">

               <speaker>DEJAN SAVIĆ:</speaker>

               <p>Hvala za besedo.</p>
               <p>Zdaj, rečeno je bilo, da se ne polemizira s tem kar je bilo povedano doslej. Tako da
               morda čisto preden preberem ta dva sklepa, tukaj imam pa nekaj kopij, če lahko kdo
               pomaga razdeliti. Da tudi vidite te sklepe.</p>
               <p>Ko govorimo o ambicijah, mislim, sam podatek, da imamo cilj obnovljivih virov za 2020
               25 %, celo desetletje pa dosežemo samo 2 dodatna odstotka. Samo to, evo. Če je to
               rdeča nit vsega kar povzemam iz te razprave, ko kritiziramo neambicioznost Vlade,
               potem ta podatek pove. Torej iz 25 %<gap n="..."/> Naj spomnim, da smo štartali pri 16 % ko smo
               začeli uresničevati to nalogo in smo iz 16 iz leta 2008 gremo na 25 2020. Torej iz 16
               na 25, naslednje desetletje pa iz 25 na 27. To je absolutna upočasnitev interesov za
               razvijanje obnovljivih virov, na drugi strani pa se bo nova termoelektrarna zgradila
               leta 2020 v Ljubljani, ki bo v celoti zgrajena na subvencije. 200 milijonov evrov
               subvencij, ljudem bomo odvzeli iz položnic in jih dali v Novo ljubljansko
               termoelektrarno. Na drugi strani se spet išče 50 milijonov za TEŠ 6. Mislim, to je
               popolnoma neskladno in ne rabimo komplicirati, če po domače povem. Umaknimo
               subvencije fosilnim virom, dajmo jih v obnovljive vire in ne rabimo izumljati
               popolnoma nič novega. Delajmo stvari čisto enako kot delajo to druge razvite države,
               po katerih se zgledujemo na vseh ostalih področjih našega razvoja in tako predlagamo
               vsaj nekaj minimalnega, da pride iz parlamenta in s tem parlament oziroma odbor
               pokaže, da sliši civilno družbo, da sliši 5 tisoč podpisov, da sliši 70 organizacij
               civilne družbe iz različnih spektrov in pokaže neko dobro voljo pri pripravi
               nadaljnjih dokumentov Republike Slovenije na tem področju.</p>
               <p>Zato bi prvi sklep bil, da odbor poziva Vlado, da pri pripravi energetskega koncepta
               opredeli svojo vizijo pravičnega prehoda iz fosilnih virov na sistem, ki temelji na
               energetskih prihrankih, učinkoviti rabi in obnovljivih virih in kar je ključno in
               tega se najbolj bojimo, da se ne bo zgodilo, da predvidi časovnico po posameznih
               desetletjih opuščanje rabe premoga. Kako bomo šli postopoma skladno z mednarodnimi
               zavezami, ki smo jih podpisali. Tako enostaven in skromen je prvi sklep in mislim, da
               ni nikakršnega razloga, da ga ne bi mogli podpreti.</p>
               <p>Med tem ko drug sklep pa pomeni omogočanje ljudem, da  lahko se skozi različne oblike organiziranja
               postavljajo svoje elektrarne. To je bistvo drugega sklepa. Torej pozivamo parlament
               oziroma odbor bi torej pozval k spremembi Energetskega zakona, energetski zakon je
               itak v pripravi, njegove spremembe, torej, da Vlada opredeli pravno podlago za
               samooskrbo z električno energijo iz obnovljivih virov energije tako za posameznike
               kot za skupnosti, ki bi se, posamezniki, ki so organizirani, ter preuči oziroma
               poskuša vpeljati možnost uvedbe samooskrbe na daljavo – virtualni net metering.
               Trenutno je Francija država, ki med najnovejšimi vpeljuje virtualni net metering. In
               to je to.</p>
               <p>To sta dva sklepa za katera mislimo, da nista sporna, da sta blaga in da bi bila znak
               neke dobre volje tega odbora za pripravo dokumentov, ki so v načrtu.</p>
               <p>Hvala lepa.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Gospod državni sekretar, boste odgovoril.</p>
            </sp>
            <sp who="SDT7:PotisekKlemen">

               <speaker>MAG. KLEMEN POTISEK:</speaker>

               <p>Hvala predsednik.</p>
               <p>Glejte, zelo na hitro smo predlagane sklepe pogledali. S prvim sklepom, če definirate
               pravičnost, to ni tako enostavna zadeva, kaj je pravičen prihod, bi verjetno
               zahtevali to dodatno debato. Če nadomestimo pravičen prehod v trajnosten prehod,
               potem mi tak sklep lahko celo podpremo. Nimamo težav z vsebino. Ampak saj pravim, če
               govorimo o pravičnem, to je dosti kompleksna zadeva, če ga pa nadomestimo s
               trajnosten, to pa vsi vemo kaj je, potem tudi s sprejemom takšnega sklepa ali pa
               podporo takšnega sklepa sploh ne bi imeli z vidika ministrstva težav.</p>
               <p>Pri drugem predlogu sklepa pa je zadeva malo nerodna, ker je v nasprotju z direktivo
               pa tudi tako je. Amandmirati členov oziroma spreminjati členov, ki niso odprti, po
               navadi ne moremo v javni razpravi. Ali je tako? Tako da drugi sklep na žalost ni
               skladen s pravnim redom. Pri prvem pa saj pravim, če pravičnost nadomestimo s
               trajnostno nimamo težav.</p>
               <p>Hvala.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Kolega Lisec, Mesec pardon. Zdaj jaz bom ta predlog teh sklepov štel kot vaš predlog.
               Boste karkoli spreminjal glede na izjavo gospoda državnega sekretarja?</p>
               <p><stage>/ izklopljen mikrofon/</stage></p>
               <p>Ja zdaj povejte ali boste vztrajal pri besedi pravičnega ali boste spremenili v
               trajnostno. <stage>/ oglašanje iz dvorane/</stage></p>
               <p>Glejte, ne ne ne, to se ne bomo zdaj mi pogajali. Mene zdaj najprej zanima glede na
               to, da je predlagatelj itak nekdo iz poslancev oziroma poslanskih skupin, glede na
               poziv predlagatelja bomo šteli to kot predlog Poslanske skupine Združena levice.</p>
            </sp>
            <sp who="SDT7:DolinšekMarjan">

               <speaker>MARJAN DOLINŠEK (PS SMC):</speaker>

               <p>Proceduralno!</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Kolega Dolinšek, proceduralno.</p>
            </sp>
            <sp who="SDT7:DolinšekMarjan">

               <speaker>MARJAN DOLINŠEK (PS SMC):</speaker>

               <p>Predsednik, prosim da vodiš tako kot veleva Poslovnik. Vemo kdo je predlagatelj in
               sklepi so tukaj. Predlagam, da gremo na glasovanje.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Predlagatelj?</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Ja, v redu, se strinjam, da spremenimo pri prvem sklepu pravično v trajnostno.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Dobro.</p>
               <p>Zaključujem razpravo. Prehajamo na glasovanje.</p>
               <p>Šli bomo po vrsti. Najprej vztrajate kolega Mesec še pri ostalih petih?</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p><stage>/ izklopljen mikrofon/</stage> ja, seveda.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Torej prehajamo najprej na glasovanje o prvih petih sklepih, vsakem posebej. Potem pa
               še o dveh, ki sta bila predlagana naknadno, s tem, da je bil prvi izmed njiju
               spremenjen glede besede pravičnega.</p>
               <p>Torej, glasujemo o sklepu številka ena iz gradiva predlagatelja.</p>
               <p>Obrazložitev kolega Mesec.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Ja, hvala.</p>
               <p>Jaz bom seveda sklep<gap n="..."/> <stage>/ oglašanje iz dvorane/</stage> Če lahko? Nismo še končali. O.K. Jaz bom seveda sklep
               podprl. Mislim, da sem danes parkrat, pa tudi kolegi so utemeljili zakaj bi
               potrebovali časovnico zapiranja termoelektrarn. Številne države po Evropi to počnejo
               in Slovenija je na žalost med tistimi, ki najpočasneje odstranjuje delež premoga v
               svoji energetski mešanici. Odprla bo celo novo termoelektrarne na območju Ljubljane,
               med drugim se išče 50 milijonov za subvencijo v TEŠ 6 in to enostavno je skregano z
               vsemi zavezami, ki smo jih kot država sprejeli, še bolj je pa skregano z okoljskimi
               zahtevami novega stoletja in našo družbeno odgovornostjo do zanamcev, do naših otrok,
               vnukov in tako naprej. Tako, da v tem smislu, če bi reagirali včeraj bi bilo prepozno
               in je skrajni čas, da se naloži Vladi, da sprejme časovnico zapiranja termoelektrarn
               in odstranitve premoga iz svoje energetske mešanice.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Glasujemo torej o sklepu številka 1 iz gradiva predlagatelja. To so ti sklepi,
               ki so označeni s številkami 1 do 5. Glasujemo.</p>
               <p>Kdo je za? <stage>(1 član.)</stage> Je kdo proti <stage>(11 članov.)</stage></p>
               <p>Ugotavljam, da sklep ni sprejet.</p>
               <p>Glasujemo o sklepu številka 2 iz gradiva predlagatelja. Obrazložitev.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Ja, tudi ta sklep bom seveda podprl. Gre za to, da se Vladi nalaga, da pripravi
               časovnico pravičnega prehoda s fosilnih virov na sistem temelječ na energetskih
               prihrankih, učinkoviti rabi energije in obnovljivih virih energije. To ni spet nič
               nemogočega. Kar pač zahtevamo od Vlade je, da predstavi nek načrt v kakšnem časovnem
               okviru lahko prenehamo uporabljati fosilne vire energije v Sloveniji ali pa vsaj
               zmanjšamo njihov delež in preidemo na neko nizkoogljično družbo. Tudi te zaveze smo
               kot država konec koncev že dali in ne vidim razlogov zakaj ne bi takega sklepa
               podprli.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Glasujemo.</p>
               <p>Kdo je za? <stage>(1 član.)</stage> Je kdo proti <stage>(11 članov.)</stage></p>
               <p>Ugotavljam, da sklep ni sprejet.</p>
               <p>Prehajamo na glasovanje o sklepu številka 3. Obrazložitev glasu, kolega Mesec.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Ta sklep je v bistvu tisto, o čemer je danes večkrat govoril sekretar z ministrstva
               sam, ko pravi naj država zagotovi regulatorni sistem, ki bo omogočal vlaganje v
               obnovljive vire energije, s strani zasebne iniciative. In tukaj, ko govorimo, da naj
               pač Vlada omogoči virtualni Net metering, to pomeni samooskrbo na daljavo, se pravi,
               da bo lahko nekdo iz Ljubljane vložil svoj denar v recimo sončno elektrarno na
               primorskem, kjer je sončni potencial višji, govorimo ravno o tem, da naj Vlada
               pripravi regulatorni okvir, ki bo omogočal investicijo s strani zasebne pobude v
               obnovljive vire energije. Tudi tukaj ne vidim čisto nobenega razloga zakaj ne bi
               Vlada tega omogočila in seveda bom sklep podprl.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Glasujemo o sklepu številka 3.</p>
               <p>Kdo je za? <stage>(1 član.)</stage> Je kdo proti <stage>(11 članov.)</stage></p>
               <p>Ugotavljam, da sklep ni sprejet.</p>
               <p>Glasujemo o sklepu številka 4 iz gradiva predlagatelja. Obrazložitev glasu.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Na začetku seje sem rekel, da se je od leta 2013 dalje v Sloveniji praktično ustavilo
               investiranje v sončne in vetrne elektrarne. Na drugi strani pa se je v Evropski uniji
               v istem času delež sončnih elektrarn oziroma sončne energije povečal za 20 %,
               bistveno zaostajamo za razvitimi državami. Slovenija proizvede 125 vatov sončne
               energije na prebivalca, Nemčija recimo 490 in izgovor za to ni višji ali pa nižji BDP
               kot je sekretar večkrat navedel. Jaz bi rekel ravno obratno. Ravno države, ki si
               upajo prodorno in napredno razmišljati imajo zaradi tega višji BDP. Če bomo pač se
               odločili, da bomo razvojno še naprej capljali, je pa to odgovornost tistih enajstih,
               ki vztrajno glasujete proti. Jaz bom tudi ta sklep podprl.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Glasujemo. 
               </p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala. Glasujemo.</p>
               <p>Kdo je za? <stage>(1 član.)</stage> Je kdo proti <stage>(11 članov.)</stage></p>
               <p>Ugotavljam, da sklep ni sprejet.</p>
               <p>Glasujemo o sklepu številka 5 iz gradiva predlagatelja. Obrazložitev.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Tukaj govorimo naj Vlada pripravi časovnico opuščanja fosilnih goriv v prometu, kar
               je spet zadeva, ki zelo tangira 21. stoletje in sodobni čas. Električni avtomobili se
               že vozijo, ponekod pripravljajo celo projekt, pilotne programe samohodnih električnih
               avtomobilov. Mislim, da je v dveh nemških mestih to že na dnevnem redu. Hkrati imamo
               v Evropi države, ki imajo bistveno bolje urejen promet kot mi, recimo, če boste šli v
               kakšno nizozemsko mesto, boste tam srečali več kolesarjev kot avtomobilov, kar za
               kakšno Celovško cesto v Ljubljani težko rečemo. Če se boste zapeljali na Nizozemskem
               izven mesta, se boste zapeljali z vlakom, ne z avtom in to so tudi stvari, ki so bile
               v Sloveniji bistveno zapostavljene zadnjih 25, 30 ali več let in mislim, da je, če bi
               to Vlado vodila stranka, ki naj bi bila moderna kot se v svojem imenu oklicuje, bi
               morala take stvari sama dati na dnevni red, ne da jih k temu mora siliti opozicija.
               Tako, da jaz bom tudi ta sklep podprl. Za vse tiste, ki se imate za moderne ali pa
               napredno razmišljujoče pa pričakujem, da boste storili podobno.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Glasujemo o sklepu številka 5.</p>
               <p>Kdo je za? <stage>(1 član.)</stage> Je kdo proti <stage>(11 članov.)</stage></p>
               <p>Ugotavljam, da sklep ni sprejet.</p>
               <p>Sedaj bomo prešli še na glasovanje o dveh dodatnih sklepih, ki jih imate na mizah
               verjamem, da vsi. Najprej o 1. sklepu z naslednjo vsebino, glede na to, da je
               spremenjena glede na izvorni tekst, in sicer: Odbor za infrastrukturo, okolje in
               prostor poziva Vlado Republike Slovenije, jaz bi to še spremenil, da predlaga Vladi
               Republike Slovenije glede na znano stališče Zakonodajno-pravne službe. Torej,
               predlaga Vladi Republike Slovenije, da v energetskem konceptu Slovenije, ki je v
               pripravi opredeli vizijo trajnostnega prehoda iz fosilnih virov energije na sistem,
               ki bo temeljil na energetskih prihrankih, učinkoviti rabi energije in obnovljivih
               virih energije, ter predvidi časovnico opuščanja rabe premoga, ki bo upoštevala
               mednarodne zaveze Slovenije.</p>
               <p>Kakšna obrazložitev glasu? Luka Mesec.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Ja, zdaj jaz bom sklep podprl glede na to, da je tukaj celo sekretar rekel, da nima
               problemov. Upam, da bo 11 vztrajno glasujočih proti tukaj odločilo drugače.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Glasujemo.</p>
               <p>Kdo je za? <stage>(7 članov.)</stage> Je kdo proti <stage>(4 članov.)</stage></p>
               <p>Ugotavljam, da je sklep sprejet.</p>
               <p>Prehajamo še na glasovanje o sklepu 2 iz tega dodatnega predloga, oziroma predloga
               dopolnilnih sklepov. Še kakšna obrazložitev? Kolega Mesec.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Tukaj je spet v igri Net metering, se pravi samooskrba na daljavo. Bistvo sklepa pa
               je, da pozivamo Vlado, da pri spreminjanju Energetskega zakona všteje ali pa vgradi,
               opredeli pravno podlago za omogočanje te samooskrbe z električno energijo iz
               obnovljivih virov na daljavo. Se pravi, da omogoči, da posameznik investirajo ne samo
               v sončne celice na lastni strehi ampak, da lahko investiramo v sončne celice pač
               nekje v, kaj jaz vem, kjer je sončni potencial višji ali pa kjer se pač najde neka
               zadruga, ki bi gradila sončno elektrarno. Tako, da jaz bom ta sklep podprl, ker res
               ne vidim nobenega razloga zakaj bi kdo lahko temu nasprotoval.</p>
            </sp>
            <sp who="SDT7:ZorčičIgor">

               <speaker>PREDSEDNIK IGOR ZORČIČ:</speaker>

               <p>Hvala Glasujemo.</p>
               <p>Kdo je za? <stage>(2 član.)</stage> Je kdo proti <stage>(11 članov.)</stage></p>
               <p>Ugotavljam, da sklep ni sprejet.</p>
               <p>S tem zaključujem to točko dnevnega reda in 51. nujno sejo Odbora za infrastrukturo,
               okolje in prostor.</p>
               <p>Hvala. <stage type="time">Seja se je končala 28. marca 2017 ob 17.00.</stage>
               </p>
            </sp>
         </div>
      </body>
   </text>
</TEI>
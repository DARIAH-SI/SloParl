<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZDDSZII-redna-28-2016-09-30">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo, družino, socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">4E222181B748AC66C12580260036C974</idno>
               <idno type="custom" subtype="day">23C6C5D72892A8ECC12580430023B5E2</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=23C6C5D72892A8ECC12580430023B5E2</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZDDSZII-redna-28-2016-09-30.OZDDSZII" n="28">
               <name>redna seja</name>
               <date when="2016-09-30"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZDDSZII-redna-28-2016-09-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZDDSZII-redna-28-2016-09-30.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA DELO, DRUŽINO, SOCIALNE ZADEVE IN INVALIDE</stage>
            <stage type="session">28. seja</stage>
            <stage type="date">(30. september 2016)</stage>
            <stage type="chairman">Sejo je vodil Uroš Prikl, predsednik odbora.</stage>
            <stage type="time">Seja se je začela ob 9.01 uri. </stage>


            <sp xml:id="SDT7-OZDDSZII-redna-28-2016-09-30.sp1">

               <speaker>PREDSEDNIK UROŠ PRIKL:</speaker>

               <p>Spoštovane kolegice, spoštovani kolegi, dragi gostje! Začenjam 28. sejo Odbora za
               delo, družino, socialne zadeve in invalide.</p>
               <p>Obveščam vas, da je s pooblastilom namesto kolegice Erike Dekleva na seji prisotna
               kolegica Maruša Škopac. Ostalih obvestil o zadržanosti nisem prejel.</p>
               <p>Ker nisem prejel predlogov za spremembo dnevnega reda, je ta določen, kot ste ga
               prejeli s sklicem seje, in sicer:</p>
               <p>1. poročilo Inšpektorata Republike Slovenije za delo za leto 2015,</p>
               <p>2. letno poročilo Javnega sklada Republike Slovenije za razvoj kadrov in štipendije
               za leto 2015.</p>
               <p>Prehajamo na <title xml:id="SDT7-OZDDSZII-redna-28-2016-09-30.title1">1. TOČKO DNEVNEGA REDA – POROČILO INŠPEKTORATA REPUBLIKE SLOVENIJE
                  ZA DELO ZA LETO 2015.</title>
               </p>
               <p>Kot gradivo ste prejeli poročilo, ki je bilo objavljeno na spletni strani Državnega
               zbora v Poročevalcu z dne 8. 7. 2016. Prejeli ste tudi mnenje Državnega sveta, ki je
               omenjeno poročilo obravnaval.</p>
               <p>Na sejo smo povabili: Ministrstvo za delo, Inšpektorat Republike Slovenije za delo,
               Državni svet, Zvezo svobodnih sindikatov, dr. Andrejo Črnak Meglič, državno
               sekretarko v Kabinetu predsednika Vlade, ki se je opravičila.</p>
               <p>Odbor za delo bo obravnaval poročilo na podlagi 41. člena Poslovnika Državnega zbora.
               Uvodoma dajem besedo državnemu sekretarju Ministrstva za delo, gospodu Pogačarju.</p>
            </sp>
            <sp xml:id="SDT7-OZDDSZII-redna-28-2016-09-30.sp2">

               <speaker>PETER POGAČAR:</speaker>

               <p>Hvala za besedo. Lep pozdrav tudi v mojem imenu!</p>
               <p>Letno poročilo Inšpektorata za delo je pripravljeno v skladu z Zakonom o inšpekciji
               dela, ki se ga na podlagi zakona predloži Državnemu zboru in generalnemu direktorju
               Mednarodnega urada za delo. Letno poročilo bo obravnaval tudi Ekonomsko-socialni
               svet.</p>
               <p>Z vidika Ministrstva za delo so v vsakoletnem letnem poročilu Inšpektorata za delo
               predvsem pomembni statistični podatki o ugotovljenih kršitvah, o številu izvršenih
               nadzorov, o katerih bo podrobneje poročala glavna inšpektorica. In s tega vidika
               lahko ocenim, da smo na Ministrstvu za delo zelo zadovoljni, da je inšpektorat v letu
               2015 se ob že dolgo časa znani kadrovski stiski inšpektorjev izkazal z učinkovitostjo
               predvsem na področju usmerjenih akcij nadzora. To pomeni, da so usmerjene akcije, da
               se fokusirajo na točno določeno problematiko, tisto, ki je po oceni inšpektorata v
               nekem trenutku najbolj pereča, in na drugi strani z vidika sodelovanja z drugimi
               inšpekcijskimi organi. Lahko rečem, da je bil v letu 2015 <stage type="mag"/><stage xml:id="SDT7-OZDDSZII-redna-28-2016-09-30.stage7">(nadaljevanje)</stage> tudi po naši oceni na tem področju opravljen
               izjemen napredek. To pomeni, da se gre poleg usmerjenih nadzorov tudi v koordinirane
               akcije različnih inšpekcijskih organov z vidika njihovih pristojnosti.</p>
               <p>Zelo pomemben je vsako leto tudi del letnega poročila, ki se nanaša na predloge
               ukrepov inšpektorata za reševanje problematike. Lahko rečem, da smo v preteklih letih
               te predloge bistveno upoštevali pri spremembah zakonodaje in zato jih vsako leto zelo
               natančno preberemo, pa moram reči, da tudi sicer na rednih skoraj tedenskih osnovah
               sodelujemo z Inšpektoratom za delo.</p>
               <p>Pomembno je, da na področju varnosti in zdravja pri delu, tam, kjer inšpektorat
               opozarja na pomanjkljivosti pri pravilnikih, bo to obravnaval Svet za varnost in
               zdravje pri delu, katerega članica je tudi glavna inšpektorica za delo, in bo tam
               Svet za varnost in zdravje pri delu na strokovni ravni sprejel, kakšne spremembe so
               potrebne, in na ministrstvu jih bomo z zadovoljstvom podprli.</p>
               <p>Drug sklop predlogov ukrepov na področju delovnih razmerij pa se nanaša na kar nekaj
               težav, na katere smo sicer opozorjeni tudi v praksi. Nov Zakon o delovnih razmerjih,
               ki je bil sprejet leta 2013, je v praksi svojega izvajanja – tudi inšpektorat
               ugotavlja, pa tudi socialni partnerji – opozoril na nekatere nejasnosti pri
               posameznih določbah v zvezi z izvajanjem. In prav ti ukrepi in tudi bolj učinkoviti
               ukrepi so predmet trenutnega usklajevanja med socialnimi partnerji. Jaz se zavedam,
               da smo – sem osebno sam na ministrstvu zagotovil, da bo predlog sprememb Zakona o
               inšpekciji dela pripravljen že v septembru. Lahko rečem, da smo skozi predloge
               inšpektorata, skozi debato s socialnimi partnerji ugotovili, da so potrebne še kakšne
               druge spremembe, tako v Zakonu o delovnih razmerjih kot v Zakonu o inšpekciji dela.
               Tu ne bi zdaj našteval vseh sprememb, o katerih se pogovarjamo, smo pa nekako
               dogovorjeni, da gremo v celostne spremembe. Poleg možnega dodatnega ukrepa
               Inšpektorata za delo v primeru lažne samozaposlitve gre za vprašanje obrnjenega
               dokaznega bremena pri dokazovanju elementov delovnega razmerja. Gre za nekatere
               nejasnosti, kdaj gre za prepovedano veriženje pogodb za določen čas, kdaj je starejši
               delavec varovan, vse te strokovno izjemno zahtevne teme obravnavamo na delovni
               skupini socialnih partnerjev - ravno včeraj je bila ena, naslednji četrtek je ena -
               in jaz pričakujem, glede na konstruktivnost na tej strokovni ravni socialnih
               partnerjev, da bi lahko v roku enega meseca Ekonomsko-socialni svet in Vlada že
               obravnavala paket sprememb na tem področju, ki bodo tudi posledica predlogov oziroma
               opozoril Inšpektorata za delo, glede na to, s čim se soočajo v praksi.</p>
               <p>Predsednik, jaz bi na tem mestu zaključil in predal besedo glavni inšpektorici za
               delo. Hvala.</p>
            </sp>
            <sp xml:id="SDT7-OZDDSZII-redna-28-2016-09-30.sp3">

               <speaker>PREDSEDNIK UROŠ PRIKL:</speaker>

               <p>Hvala lepa, gospod Pogačar.</p>
               <p>Nataša Trček, izvolite.</p>
            </sp>
            <sp xml:id="SDT7-OZDDSZII-redna-28-2016-09-30.sp4">

               <speaker>NATAŠA TRČEK:</speaker>

               <p>Najlepša hvala, gospod predsednik. Poslanke, poslanci, ostali prisotni!</p>
               <p>To poročilo, ki ga inšpektorat vsako leto izda, je obravnavano zelo pozno. Moram
               reči, da z veseljem prenesem ob obravnavi do vas najnovejša dogajanja, zato ker se mi
               zdi, da živimo v svetu, kjer so spremembe zelo, zelo hitre, in se mi zdi, da glede na
               naše poročilo, kjer smo v zadnjih letih se odločili, da damo velik poudarek povzetku
               vseh številk, si lahko to zelo hitro pogledate in vam te številke zelo hitro povejo,
               kakšna so bila dogajanja v preteklem letu. Zato bi se želela ob tej obravnavi
               osredotočiti na najnovejša dognanja.</p>
               <p>Na začetku bi želela še enkrat poudariti, da inšpektorat izredno dobro sodeluje z
               Ministrstvom za delo. Moram reči, da ima ministrstvo res velik posluh za to, da
               sproti posluša naše pripombe, naša opozorila, ki jih obravnavamo na terenu, in se
               tudi obrača na ta način in poskuša zadeve spremeniti oziroma vsaj dajati predloge, da
               bi se stanje nekoliko <stage type="mag"/><stage xml:id="SDT7-OZDDSZII-redna-28-2016-09-30.stage9">(nadaljevanje)</stage>
               spremenilo oziroma ublažilo, tam kjer je to najbolj nujno potrebno.</p>
               <p>Zelo sem zadovoljna z vsakokratno obravnavo letnega poročila na komisiji Državnega
               sveta. Moram reči, da tam za našo obravnavo velja res veliko zanimanje in tudi
               poročilo, ki ga podajo oziroma poudarki, ki jih sprejmejo, gredo v to smer. In letos
               prav posebej v to smer, da so socialni partnerji pripravljeni sodelovati tudi na tem
               nivoju, da bi se stanje v državi izboljšalo.</p>
               <p>Na leto vsaj enkrat obrnem svoja dognanja in bi začela s socialnim področjem. Kar bi
               želela poudariti, je to, da ob obravnavi nekih odmevnih primerov, za katere bi bilo
               verjetno najbolje, da se v javnosti sploh ne bi pojavili, ima to veliko posledico na
               vse prebivalce in to z vidika, da se vsak ob taki obravnavi počuti, kot da tudi v
               njegovem primeru zadeve niso bile obravnavane tako, kot bi morale biti. Kar pomeni,
               da smo v letošnjem letu na inšpektoratu prejeli do zdaj, bi rekla, po neki oceni
               5-krat toliko pobud za inšpekcijske nadzore kot v preteklih letih. Teh je res veliko,
               v zaključenih postopkih, v teh, v onih, vsak se počuti, da je nekaj narobe, noben več
               ni zadovoljen z delom centrov, z delom ostalih organov, kar dejansko sploh ne drži.
               Ker če pogledamo, kakšne so številke, te številke govorijo, dognane ob nadzorih,
               rednih in izrednih, govorijo o tem, da so naše institucije na področju sociale
               izredno dobre, da so ravnanja pravilna, da se postopki vodijo pravilno, da so
               uspešne. In mi ugotavljamo tam zelo, zelo malo kršitev. Glede na velik pripad moram
               pohvaliti spremembo Zakona o socialnem varstvu, ki bo omogočila obravnavo tudi na
               socialni inšpekciji, na ta način, da bomo mi nekako tudi s kadrom, ki ga imamo, ki
               smo ga k sreči lahko v letošnjem letu malce okrepili, da bomo na tem področju tudi
               uspešni.</p>
               <p>Kar se tiče področja varnosti in zdravja pri delu, bom rekla, da ob nekako boljših
               gospodarskih razmerah imajo tudi delodajalci dosti večji posluh za vlaganje v varno
               in zdravo delo. Moram reči, da se ta pripravljenost kar pozna, da je pa tako za
               področje varnosti kot delovnih razmerij v državi značilno, da imamo drugačno
               strukturo podjetij, kot jih imajo ostale države. Imamo zelo veliko število malih
               delodajalcev, kar pomeni, da tudi zelo težko poskrbijo za zakonitost na vseh
               področjih. In mislim, da tu velja veliko pozornost v bodočnosti posvetiti temu in se
               v dosti večji meri posvetiti usposabljanju, preventivni vlogi kot kaznovanju. Tako
               bom tu v nadaljevanju ob predlogih dala naš največji poudarek in našo največjo željo
               in pričakovanje, kako bi se lahko tudi predpisi v bodoče spremenili.</p>
               <p>Kar se tiče delovnih razmerij, situacija tudi približno ni dobra. Izredno veliko je
               kršitev, izredno veliko. Kršitev skoraj več ne zaznavamo pri izplačevanju plač,
               seveda je še veliko kršitev pri neizplačilu regresa in podobnih nadomestil,
               izplačevanje plač je praktično samo še ugotavljanje za nazaj. Je pa dejstvo, da ob
               vsakem nadzoru, kar smo si tudi zadali že v preteklem in predpreteklem letu,
               ugotavljamo, da naši delavci morajo delati absolutno preveč, delajo čez vse meje
               normale, delajo od 250 do 300 ur, po 12 do 16 ur na dan. Ne govorim kar tako, za hec,
               ampak govorim po ugotovitvah iz naših nadzorov v letošnjem letu, kar pomeni, da je
               treba res velik poudarek dati na to, da se nekako <stage type="mag"/><stage xml:id="SDT7-OZDDSZII-redna-28-2016-09-30.stage11">(nadaljevanje)</stage> ta segment popravi, kakorkoli, zato ker siljenje
               delavcev v toliko večji obseg dela, ki presega tudi 56-urni delavni teden, pomeni na
               drugi strani, da ugotavljamo, če pogledamo še kakšno drugo področje, izredno veliko
               število odsotnosti zaradi bolniških, predvsem dolgotrajnih bolniških, in to zaradi
               psihičnih bolezni oziroma obremenitev. In moram reči, da je to izraženo tudi skozi
               podatke prijavljenih nezgod na področju varnega in zdravega dela, saj to število,
               kljub temu, da so, recimo, sicer razmere lahko boljše, kaže, da je nezgod vsako leto
               več, tu bi poudarila, predvsem nezgod pri mladih, ki se prvič zaposlujejo, in pri
               tistih, ki se odločijo za zapustitev tega trga dela, pri starejših delavcih, in na
               tem področju bo sigurno treba veliko narediti v prihodnje.</p>
               <p>Kar se tiče naših nadzorov na področju delovnih razmerij, moram reči, da jih
               poskušamo usmerjati na ta način, da kontroliramo predvsem odmore oziroma počitke med
               enim in drugim dnevom. Namreč, evidence je izredno težko kontrolirati, ker ima večina
               delodajalcev, večina podjetij neenakomerno razporejen delovni čas, in to čez celo
               leto, ker imajo to v kolektivnih pogodbah. In to pomeni, da bi moral za vsakega
               delavca kontrolirati, recimo, delovni čas od začetka do konca. Zato se usmerjamo v
               nadzore počitkov in praktično ni nadzora brez ugotovljenih kršitev, kar pomeni, da v
               vsakem podjetju ugotovimo, da se dela več, da se ne zagotavlja počitka v 11 pri
               neenakomerno razporejenem delu oziroma 12 ur. In tu je treba res dati največji
               poudarek.</p>
               <p>Kaj ugotavljamo. Res je, hvala državnemu sekretarju, veliko smo vložili v akcije
               usmerjanja, ki so bile zelo odmevne, še odmevajo in bodo tudi v prihodnje. Smo pač
               takšni, da želimo tam, kjer vemo, da je največ kršitev, biti tudi učinkoviti. 38 % in
               več nadzorov naredimo že ob teh nadzorih pri akcijah, kjer smo zelo uspešni. Moj
               poudarek bi bil na tem, da se poskušamo usmeriti v to, da ne bi bile številke tiste,
               ki so zelo pomembne pri delu inšpektorata, ker številke pomenijo tudi slabše nadzore,
               manj zavzetosti. Tako da če bodo številke v naslednjih letih nekoliko manjše, bodo
               predvsem zaradi tega, ker bomo poskušali biti bolj učinkoviti, bolj natančni, in to
               pri velikih delodajalcih, kjer vidimo, da je potem tudi učinek na manjše večji.</p>
               <p>Še nekaj o tem mojem stališču, ki sem ga že omenila, da bi ga želela izpostaviti, in
               sicer, da ugotavljamo, da je neznanje velikokrat razlog za to, da ugotavljamo
               kršitve. Iz tega razloga smo se na inšpektoratu skupaj z ministrstvom odločili, da
               bomo poskušali izpeljati projekt, ki bo usmerjen predvsem v preventivo in omogočanje
               delodajalcem na samem terenu res fizično pri vsakem posameznem podjetju v občinah, da
               jih nekako usposobimo oziroma seznanimo z veljavno zakonodajo, z možnimi prihranki in
               hkrati z dvigom ravni varnega in zdravega dela in izboljšanjem delovnih razmerij
               oziroma delovanja na tem področju. Zato bomo poskušali ob izvajanju projekta, kjer
               računamo, da ga bomo lahko zelo kmalu začeli, vložiti veliko v to. To bi naj bil tudi
               pilotni projekt za bodoče, kjer bi izpostavila, da v večini evropskih držav
               inšpekcija za delo nima kaznovalne vloge, ampak ima predvsem svetovalno in
               preventivno vlogo. In v primeru, da ugotovi, da se delodajalci ne odzivajo tako, kot
               je treba, <stage type="mag"/> <stage xml:id="SDT7-OZDDSZII-redna-28-2016-09-30.stage13">(nadaljevanje)</stage> to preda
               finančni upravi. Tako, da toliko v razmislek za bodočnost. Najlepša hvala, da ste me
               poslušali, če je kakršnokoli vprašanje sem na voljo. Hvala.</p>
            </sp>
            <sp xml:id="SDT7-OZDDSZII-redna-28-2016-09-30.sp5">

               <speaker>PREDSEDNIK UROŠ PRIKL:</speaker>

               <p>Hvala lepa Nataša. Poročilo je obravnavala tudi Komisija za socialno varstvo in delo,
               zdravstvo in invalide Državnega sveta. prosim za kratko poročilo gospe Darije
               Kuzmanič Korva.</p>
            </sp>
            <sp xml:id="SDT7-OZDDSZII-redna-28-2016-09-30.sp6">

               <speaker>MAG. DARIJA KUZMANIČ KORVA:</speaker>

               <p>Hvala lepa za besedo. Pozdravljeni vsi skupaj!</p>
               <p>Je že gospa direktorica vse povedala res glede na sestavo Komisije Državnega sveta
               smo zelo interesno sestavljen in smo se lotili vsakega področja posebej tako
               sindikalnega, delodajalskega in drugih in je tekla obširna razprava. Zelo smo
               zadovoljni s poročilom, ker je ciljano, ker se vidi, da je inšpekcija na drugačen
               način pristopila k zadevam in je tudi kar nekaj stvari rešila, posebej nas je
               razveselila akcija medijskih hiš, se pravi kjer je ugotovila veliko število kršitev
               in veliko število prekarnih zaposlitev je zaradi tega prešlo v redno zaposlitev ali
               pa so se priznavali oziroma se bodo po sodnih poteh priznavale vse pravice iz
               delovnega razmerja. To je bil en tak večji uspeh, ki ga je inšpekcija po naši oceni v
               lanskem letu dosegla, poleg tega je, tako kot je že inšpektorica glavna povedala, na
               področju socialnega varstva izjemno velik pritisk tudi zaradi medijskega pogroma, ki
               smo ga v lanskem letu in tudi v letošnjem letu doživeli, ampak inšpekcijske in druge
               službe ne ugotavljajo tako zelo slabega stanja. Zdi se nam prav, da bi se na nek
               način pa ne zaradi centrov za socialno delo, ampak zaradi uporabnikov vseh storitev
               zdravstvenih, izobraževalnih, socialnih povrnila zaupanje v delo inštitucij. To se mi
               zdi zelo, zelo pomembno, da poudarim, o tem smo tudi veliko razpravljali. In zadnja
               stvar kateri bi še dala poudarek je preventiva, ki jo bodo zdaj peljali s tem novim
               projektom, na področju socialnega varstva imamo to izkušnjo, naš inšpektor socialni
               že leta hodi na teren med vse izvajalce in jim letno poroča kaj ugotavlja v letnih
               nadzorih, kar pomeni, da če je bil nadzor narejen pri petih, lahko ostalih 50 ali še
               več organizacij svoje delo izboljša. Tako, da zelo, zelo računamo na to, da bo ta
               projekt res uspešen in bo velik doprinos tudi k razvoju vseh teh služb. Kot sem rekla
               mi smo se s poročilom seznanili in smo bili tudi zadovoljni in pohvalili delo
               inšpektorata.</p>
            </sp>
            <sp xml:id="SDT7-OZDDSZII-redna-28-2016-09-30.sp7">

               <speaker>PREDSEDNIK UROŠ PRIKL:</speaker>

               <p>Hvala lepa, Darija, tudi tebi.</p>
               <p>Odpiram razpravo na katero se je že prijavil kolega Miha Kordiš. Pripravi pa naj se
               Saša Tabaković.</p>
            </sp>
            <sp xml:id="SDT7-OZDDSZII-redna-28-2016-09-30.sp8">

               <speaker>MIHA KORDIŠ (PS ZL):</speaker>

               <p>Hvala za besedo, predsedujoči.</p>
               <p>Da ima delovna inšpekcija težave s tem, da je premajhno število delovnih
               inšpektorjev, pa da so pristojnosti neustrezne in nemara nekoliko prekratke, to je
               neka znana stvar, zato me v tem kontekstu zanimajo nekateri konkretni odgovori
               predstavnikov ministrstva o ukrepih za izboljšanje stanja, pa nenazadnje imam tudi
               nekaj vprašanj za samo inšpekcijo. Uvodoma pa mi dovolite ta komentar, da je bilo
               rečeno kako naj bi bila vloga inšpekcije predvsem nekako svetovalna, tukaj je treba
               povedati, da delodajalci niso dobrohotni strički, ki zaposlujejo iz globočin dobrot
               svojega srca, pač kršitve in hiper izkoriščanja delavcev se dogajajo zaradi tega, ker
               so delodajalci angažirani na trgu, da maksimizirajo svoj profit. Iz tega naslova se
               dogajajo kršitve delovnopravne zakonodaje, se dogajajo šikaniranja zaposlenih, se
               dogaja mobing, izkoriščanja in tako naprej. Tako, da v tej džungli izkoriščanja res
               ne moremo govoriti o omejitvi na svetovalno vlogo, če kaj je treba represijo
               zaostriti in to nujno. Če grem naprej po točkah po konkretnih problemih, težavah. Kar
               se tiče premajhnega števila delovnih inšpektorjev vemo, da smo imeli leta 2008 87 teh
               delovnih inšpektorjev, da jih imamo zdaj 77, vzporedno, ko se pa manjša število
               delovnih inšpektorjev pa narašča število gospodarskih družb, <stage type="mag"/> <stage xml:id="SDT7-OZDDSZII-redna-28-2016-09-30.stage15">(nadaljevanje)</stage> za katere so ti pristojnosti in lansko
               leto jih je bilo že nekaj preko 200 tisoč. In zato smo v Združeni levici že dvakrat
               predlagali povečanje proračunskih sredstev za delovno inšpekcijo zaradi tega, ker bi
               s pol milijona evri, to je zelo skromna številka iz vidika celotnega proračuna,
               prišli do bistvenega napredka, žal je Vlada tukaj zmeraj nasprotovala in naši
               amandmaji niso dobili v Državnem zboru nobene podpore. Pred tem je pa treba
               izpostaviti, da kolikor so ta sredstva omejena delovna inšpekcija dela precej
               učinkovito, če imajo budget za celo leto slabih pet milijonov evrov, pa so recimo
               lansko leto obravnavali nekaj čez 30 tisoč kršitev. Tako, da to je ena izmed postavk
               kjer so javna sredstva vsaj za moje pojme porabljena silno smotrno in tukaj se tema
               razpre v vprašanje predstavnikov ministrstva koliko delovnih inšpektorjev načrtujete
               za leto 2018, se pravi do konca mandata in koliko sredstev boste zagotovili v ta
               namen.</p>
               <p>Kar se tiče pa premajhnih pristojnosti delovne inšpekcije je pa že v uvodu poročila
               naslovljeno, da je že lansko leto inšpekcija predlagala Vladi spremembo zakona,
               konkretno popravek 19. člena, ne bom tukaj preveč tehničaril, bom rekel samo, da bi z
               predrugačitvijo 19. člena lahko zapoprijeli za vprašanje prekarnosti in lažnih
               samozaposlitev in jih začeli omejevati. In v to …<stage xml:id="SDT7-OZDDSZII-redna-28-2016-09-30.stage16">/nerazumljivo/</stage> smo res konec marca
               oziroma začetek aprila letos v Združeni levici na pobudo sindikata novinarjev vložili
               novelo, ki je šla popravljati ta 19 člen in bi zaščitila prekarnega delavca pred
               odpuščanjem, dolga zgodba. Na kratko, če so podani elementi delovnega razmerja mora
               delodajalec ponuditi pogodbo o zaposlitvi in če jo v takem slučaju delavec odkloni ne
               sme več delati pri delodajalcu. Če pa delodajalec ne predloži pogodbe mu pa
               inšpekcija prepove opravljanje dejavnosti s tem delavcem. No, in kaj se je takrat
               zgodilo? Koalicija je ta predlog gladko povozila kljub temu, da je bil usklajen z
               mnenjem Zakonodajno-pravne službe, kljub temu, da je bil deležen podpore vseh
               sindikalnih central, pa tudi nenazadnje pristojne komisije Državnega sveta. Še več.
               Konec lanskega leta, tudi to je bilo že omenjeno, je potekala obsežna akcija
               inšpektorata na medijskih hišah in potem sam na Delu je bilo ugotovljenih 47 kršitev,
               ko je obstajalo delovno razmerje, pa so bili novinarji zaposleni preko espejev ali pa
               celo preko nezakonite agencije. Tukaj je potem inšpekcija ukrepala, izdala odločbo o
               prepovedi dela. Kaj se je pa potem zgodilo? Ministrstvo za delo je ugodilo pritožbi
               družbe Delo, čeprav je čisto vsakemu jasno že na prvi pogled, da so tam prikrita
               delovna razmerja, ti ljudje delajo pod vodstvom urednika, delajo v prostorih Dela,
               imajo službene mobitele in tako naprej. Skratka, ministrstvo je vse to gladko prezrlo
               in postavilo dokazne standarde na tako visok nivo, da je pregon prisilne espeizacije
               in lažnih samozaposlitev praktično nemogoč. No, in potem smo v Združeni levici dali
               ta naš predlog za popravek 19. člena, ta predlog je bil zavrnjen, je bila pa
               obljubljena rešitev s strani predstavnikov Ministrstva za delo čez poletje. Še več,
               predsedujoči gospod Prikl je takrat interveniral in obljubil, da bo sam vložil zakon,
               če ga ne bo vložilo ministrstvo in je rok postavil na septembra.</p>
               <p>Zdaj pa slišali smo, da lahko na ESS-ju v novembru pričakujemo usklajevanje sprememb
               Zakona o inšpekciji dela s še nekaterimi drugimi zakoni. Ampak že Zorko je takrat,
               mislim, da je bila maja obravnava te naše novele Zakona o inšpekcije dela, zelo jasno
               povedal, da sindikati hočejo, da se Zakon o inšpekciji dela obravnaval ločeno in da
               tukaj ne mislijo sklepati nikakršnih kompromisov. In to, da se potem na silo in na
               vsak način Zakon o inšpekciji dela tlači poleg ostalih sprememb delovnopravne
               zakonodaje, si pač sam ne znam tega razlagati drugače kot da gre čisto namerno za
               sabotažo tega, da bi delovno inšpekcija dobila zobe za preganjanje <stage type="mag"/> <stage xml:id="SDT7-OZDDSZII-redna-28-2016-09-30.stage18">(nadaljevanje)</stage> prekarnosti oziroma tako gre mislim <stage xml:id="SDT7-OZDDSZII-redna-28-2016-09-30.stage19">/
               nerazumljivo/</stage> političnega razreda, če bomo že dali delovni inšpekciji zobe za
               preganjane lažnih samozaposlitev bomo delavcem iztrgali nekaj koncesij kar se tiče
               varnost njihovih zaposlitev določene v drugem zakonu. V vsakem primeru me tukaj
               zanima kdaj bo objavljen predlog, zelo konkreten predlog bo najbrž na straneh
               Ministrstva za delo v zvezi s spremembami Zakona o inšpekciji dela.</p>
               <p>Naprej. To je pa še eno vprašanje za inšpektorat. Kdaj se bodo končala ponovno
               odločanja v zadevi Delo pa če lahko tukaj spet pričakujemo prepovedno odločbo? Glede
               na to, da je pregled potekal v več medijskih hišah, me tukaj zanima ali so bili tisti
               postopki zaključeni z odločbo oziroma se čaka na izid tega precedenčnega primera.
               Nekaj sem prej že na to temo komentiral, pač odločbe zavrnjene, mogoče pa tukaj res
               ne moremo govoriti o uspehu, če cela ta zgodba ni prišla do srečnega konca za
               zaposlene. </p>
               <p>Potem imamo tukaj še nesprejemljivo stanje na področju zdravja in varnosti pri delu.
               Ne bom silil v številke, bom samo izpostavil, da imamo največ mrtvih na delovnem
               mestu od začetka krize. In če analiziramo strukturo delodajalcev vidimo, da je
               največje tveganje ravno pri malih delodajalcih, od omenjenih 24-ih smrtnih primerov
               je bilo 12 mrtvih pri delodajalcih, ki zaposlujejo manj kot 10 ljudi, pri tem, da
               struktura naših podjetij mislim, da ni tako silno ne tipična, v resnici je neko
               drobno gospodarstvo, kramarsko gospodarstvo značilno za periferne države, ki so se
               odrekle nekim sklenjenim proizvodnim verigam, tako da v tem smislu mislim, da
               Slovenija niti ni tako silno poseben primer. V vsakem primeru me tukaj zanimajo
               naslednji koraki kaj se da narediti, če iz moje pozicije kot poslanca oziroma iz
               organa Državnega zbora, kaj lahko Državni zbor ukrene za to, da poveča varnost pri
               delu, pa da tukaj nismo omejeni na preventivne projekte, ki predpostavljajo
               delodajalca kot dobrega strička, ampak kako bi v tem primeru lahko delovni inšpekciji
               dali malo več zob kot jih imam v tem trenutku.</p>
               <p>Za zaključek pa sicer še eno vprašanje, moje poslednje vprašanje, ki je pa v resnici
               nekoliko bolj komentar na izjave nezadovoljstva z inštitucijami, namreč to vprašanje
               je prišlo iz baze od zaposlenih v enemu podjetju, ki je malo bolj glasen in si
               prizadeva za delavske pravice, mi je poslal mail, ki se bere tako: "Prosim, ko boš na
               razgovorih pri delovni inšpekciji vprašaš kaj je s prijavo kršitev delavcev Viva
               Prevozi, d.o.o., ker se delodajalec hvali, da je bila inšpekcija in da je vse o.k. ..
               delavci ne dobivajo redno plačnih list, izplačanega regresa za 2016, čeprav so
               prispevki plačani, obrazložitve obračunanih ur na plačilni listi ni ur dopusta in
               bolniške in še kaj bi se našlo. Kar želim tukaj reči, da ne mara iz vidika številk in
               izdelovanja delovne inšpekcije se stvari še nekako izidejo, ampak v praksi pa potem
               stvari niso take kot zgledajo na papirju in od tod nemara izhaja nezadovoljstvo z
               inštitucijami, sicer pa neka organizacija oziroma organ s slabimi 5 <stage xml:id="SDT7-OZDDSZII-redna-28-2016-09-30.stage20">(?)</stage> milijoni
               evrov proračuna iz ubornimi 77 inšpektorji res ne more narediti toliko kolikor bi
               verjetno slovenska družba potrebovala. Hvala.</p>
            </sp>
            <sp xml:id="SDT7-OZDDSZII-redna-28-2016-09-30.sp9">

               <speaker>PREDSEDNIK UROŠ PRIKL:</speaker>

               <p>Hvala lepa, Miha tudi tebi. Glede na to, da se je kar nekaj vprašanj nabralo bi jaz
               prosil državnega sekretarja, da skuša na ta vprašanja odgovoriti s subestijo, da o
               konkretnih primerih, o konkretnih zadevah tukaj ne bomo na odboru razpravljali, ker
               to se ne sme. Gospod Pogačar, prosim.</p>
            </sp>
            <sp xml:id="SDT7-OZDDSZII-redna-28-2016-09-30.sp10">

               <speaker>PETER POGAČAR:</speaker>

               <p>Hvala za besedo, hvala tudi gospodu poslancu za to zelo konkretno razpravo. Morda
               samo za začetek glede pravil izplačevanja plač. Mislim, da teh kršitev je toliko tudi
               zato, ker smo z novim Zakonom o delovnih razmerjih določili, da je plačilna lista
               izvršilni naslov, se pravi, da delavec ne rabi več iti v tožbo za izplačilo, <stage type="mag"/><stage xml:id="SDT7-OZDDSZII-redna-28-2016-09-30.stage22">(nadaljevanje)</stage> ampak lahko direktno skozi
               izvršilni postopek uveljavlja svoje pravice. Jaz mislim, da je bila to zelo pomembna
               sprememba, ki je pripomogla k pravni varnosti na tem področju in seveda tudi
               gospodarska rast in ekonomsko okrevanje. Dejstvo je, da do neizplačila plač prihaja
               takrat, se poveča takrat, ko je gospodarska kriza.</p>
               <p>Če grem lahko na vprašanje. Vprašanje številnih nadur, ki jih opravljajo slovenski
               delavci je za Ministrstvo za delo zelo pomembno tudi, zaradi prihodnosti. Vi veste,
               da ima Slovenija eno izmed najnižjih stopenj delavne aktivnosti starejših. Ko so
               anketirali slovenske delavce ali bodo svoje delo lahko opravljali tudi po 60. letu
               starosti je praktično najvišji delež v Evropi delavcev rekel, da po 60. letu svojega
               dela ne bodo mogli opravljati. Mi ocenjujemo, da je to tudi, zaradi intenzivnosti
               dela, slaba organizacija dela in pa številnih nadur in tukaj nas vse skupaj čakajo
               izzivi, ne samo z represijo, ampak tudi z vidika ozaveščanja.</p>
               <p>Kar se tiče pa same razprave gospoda poslanca Kordiša je pa takole. Glede premajhnega
               števila inšpektorje proračunskih sredstev niso tako pomembna proračunska sredstva kot
               je pomembni skupen kadrovski načrt Vlade. Lahko rečem, da je prav Ministrstvo za delo
               tudi v času največjih varčevalnih ukrepov zagotovilo, da se skupni kadrovski načrt
               Inšpektorata za delo ni zmanjševal za razliko od vseh ostalih organov če želite tudi
               uradniškega aparata Ministrstva za delo. Zdi se mi, da v luči tega, ko se število
               inšpektorjev ne povečuje je toliko bolj pomembna učinkovitost inšpektorata in ta se
               je skozi te usmerjene akcije nadzora skozi sodelovanje z drugimi inšpekcijskimi
               organi izkazala za tudi na podlagi tega letnega poročila za zelo pomembno. Opozoril
               bi tudi še to, da smo iz sredstev aktivne politike zaposlovanja financiramo
               pripravništva na Inšpektoratu za delo. Na ta način želimo razbremeniti inšpektorje in
               jih hkrati začeti pripravljati in usposabljati nove inšpektorje. Morate vedeti, da je
               inšpektor za delo ena najzahtevnejših nalog, kjer potrebuješ kar nekaj let delovnih
               izkušenj, morda več o tem bo lahko inšpektorica povedala.</p>
               <p>Kar se tiče pa same spremembe zakonodaje. Jaz sem že v uvodu povedal, da ne gre samo
               za spremembo Zakona o inšpekcijski dela to bi bila parcialna rešitev. Tudi takrat ob
               razpravi smo povedali, da bi s strokovnega vidika bi rešitev kot ste jo predlagali v
               praksi povzročila več težav kot pa rešitev. Ne gre samo za Zakon o inšpekciji dela.
               Uvodoma sem že povedal kaj pa potem. Mi smo zelo dober predlog dobili glede
               obrnjenega dokaznega bremena dokazovanja elementov delovnega razmerja pred sodiščem.
               Tukaj je danes ta, ki je prisiljen v delo po civilni pogodbi v nasprotju s pogodbo o
               zaposlitvi prisiljen, da sam dokazuje, da so bili podani elementi delovnega razmerja.
               Tukaj je predlog o obrnjenem dokaznem bremenu. Tukaj moram reči, da so še nekateri
               drugi popravki zakonodaje, ki se je v praksi izkazala za rahlo nejasno. Nenazdnje ali
               veste ključno za neko normalno poslovanje je tudi predvidljivost in javnost same
               zakonodaje.</p>
               <p>Kar se tiče konkretnega vprašanja v postopku v eni izmed medijskih hiš, ki ga
               navajate. Seveda ministrstvo je drugostopenjski organ zoper odločbe Inšpektorata za
               delo. Ne vem ali je primerno lahko pa glede na to, da postopek še poteka komentiramo,
               vendar ministrstvo ni razveljavilo ministrstvo je vrnilo v ponovno odločanje, ker je
               to dolžno po zakonu, da se dodatno obrazloži in postopki v zvezi s tem še niso
               kolikor sem obveščen pravnomočno zaključeni.</p>
               <p>Še enkrat kar sem že uvodoma povedal. Zdi se mi pomembno, da morda ena stran želi
               ločeno, vendar običajno so se spremembe na področju delovnopravne zakonodaje,
               inšpekcije dela delale v soglasju vseh socialnih partnerjev. Ne pozabiti socialni
               dialog je vrednota EU in je prav, da se o tem pogovorimo. Lahko vam povem, da nikakor
               ne gre za to, da bi delodajalci imeli neke svoje zahteve, gre za povsem strokovno
               razpravo tistih, ki v praksi vsak dan zaznavajo probleme kaj bi posamezna rešitev
               lahko v praksi prinesla. Delo intenzivno poteka. Kot sem že rekel, <stage type="mag"/><stage xml:id="SDT7-OZDDSZII-redna-28-2016-09-30.stage24">(nadaljevanje)</stage> včeraj je bila ena delovna skupina, za
               naslednji teden je spet sklicana in zadeva se počasi približuje h koncu. Vam za vašo
               informacijo povem, da se o posameznem členu zakonske rešitve na strokovni ravni lahko
               debatira tudi več ur, morda za šalo, 15 pravnikov nas zbereš na kupu in imamo
               razpravo, ampak samo na ta način prideš do res dobrih strokovno utemeljenih rešitev.
               Potrebno pa se je pri zakonodaji vsaj po moji oceni vedno izogibati hitrim parcialnim
               rešitvam, ki kasneje v praksi lahko povzročijo več težav kot rešitev.</p>
               <p>Jaz upam, da sem odgovoril in bo morda Nataša. Ne, to je to.</p>
            </sp>
            <sp xml:id="SDT7-OZDDSZII-redna-28-2016-09-30.sp11">

               <speaker>PREDSEDNIK UROŠ PRIKL:</speaker>

               <p>Hvala lepa. Naslednji razpravljavec je Saša Tabaković.</p>
            </sp>
            <sp xml:id="SDT7-OZDDSZII-redna-28-2016-09-30.sp12">

               <speaker>SAŠA TABAKOVIĆ (PS SMC):</speaker>

               <p>Hvala lepa.</p>
               <p>Saj pravzaprav je kolega Kordiš že odprl pravzaprav nekatere teme, ki sem jih tudi
               jaz želel odpreti v svoji razpravi. Na nekatere stvar je tudi ministrstvo tudi že
               odgovorilo oziroma dalo neka pojasnila. Če pravzaprav nekako samo povzemam, da lahko
               tudi sam rečem, da sem pravzaprav vesel, da so se kršitve iz naslova izplačila plač
               zmanjšale jaz se seveda strinjam, da je posledica tako zakona kot neke ekonomske
               slike oziroma nekih ekonomskih kazalcev in gospodarske rasti. Bi pa vseeno dejal, da
               pa tudi mene skrbijo kršitve na področju pogodbenih razmerij sploh glede na poročilo
               inšpektorata za leto 2015 in za leto 2016. Tukaj se seveda strinjam z inšpektoratom,
               da je eden naših "problemov" visoko število malih delodajalcev iz česar pa seveda
               tudi izhaja, da zelo visoko število različnih vrst oziroma pojavnih oblik dela in da
               me seveda tudi skrbi v tem smislu, da inšpektorat vsako leto opozarja na problem
               prikritih delovnih razmerjih, da so že v dokumentu med usmeritvami za delovanje v
               letu 2016 inšpektorat navedel tudi to spoštovane prepovedi sklepanja pogodb civilnega
               prava ob elementih delovnega razmerja in da je inšpektorat navedel, da na podlagi
               preteklih nadzorov ne opaža izboljševanje stanja na tem področju in da celo zaznava
               neke nove oblike izogibanja določb 13. člena Zakona o delovnih razmerjih.</p>
               <p>Jaz vem, da je inšpektorat že predlagal spremembo Zakona o inšpekciji dela tudi
               slišali smo danes, da se je Združena levica tolkla po prstih kako naj bi oni svojo
               novelo zakona rešili to zagato. Tukaj bi jaz vseeno opozoril, da še vedno obstaja ta
               dilema, da inšpektorji ne ugotavljajo obstoja delovnega razmerja, da je za to
               enostavno pristojno delovno sodišče in da inšpektorji za potrebe prekrškovnega
               postopka ugotavljajo le elemente delovnega razmerja, če obstaja sum, da se seveda v
               nekem pogodbenem razmerju takšni elementi obstajali. Jaz se popolnoma strinjam z
               ministrstvom, da je to zelo kompleksna materija in sem vesel, da se stvari na tem
               področju vseeno premikajo, ampak vseeno me zanima okvirna časovnica kdaj ministrstvo
               predvideva, da se bodo ti procesi končali in kdaj bomo dejansko lahko prišli do nekih
               zaključkov oziroma do neke zakonodaje, ki jo bomo lahko obravnavali tudi poslanci v
               DZ saj neka okvirna časovnica pa mora obstajati glede na to, da so kot je razumeti iz
               izjave ministrstva neke resne intence, da se te stvari uredijo. Hvala.</p>
            </sp>
            <sp xml:id="SDT7-OZDDSZII-redna-28-2016-09-30.sp13">

               <speaker>PREDSEDNIK UROŠ PRIKL:</speaker>

               <p>Hvala lepa. Jaz predlagam, da zberemo nekaj vprašanj skozi razpravo in potem
               ministrstvo nekako rezumirano odgovori. Irena Košnik Grošelj.</p>
            </sp>
            <sp xml:id="SDT7-OZDDSZII-redna-28-2016-09-30.sp14">

               <speaker>IRENA GROŠELJ KOŠNIK (PS SMC):</speaker>

               <p>Hvala. Spoštovani vsi prisotni lepo pozdravljeni.</p>
               <p>V veselje mi je bilo prebrati dobro pripravljeno poročilo. Imam pa nekaj dilem in bi
               želela še nekaj dodatnih pojasnil.</p>
               <p>V poročilu navajate in tudi tukaj smo slišali, da boste imeli preventivne projekte
               financiranja iz evropskih sredstev in me v tem okviru zanima, če bo ta svetovalna
               preventivna dejavnost bila tudi za področje preventivnega svetovanja inšpektorjev na
               področju socialnega varstva, ker je bilo tudi to izpostavljeno kakšen velik pripad
               zadev je na tem področju?</p>
               <p>Druga stvar je, da sem se ustavila pri <stage type="mag"/><stage xml:id="SDT7-OZDDSZII-redna-28-2016-09-30.stage26">(nadaljevanje)</stage> poročilu Varuha človekovih pravic pri podobnem poglavju
               kot ga obravnavamo danes. In sicer Varuh ugotavlja, da so tudi na področju javnega
               sektorja in v javnih agencijah obstajajo prikrita delovna razmerja se pravi veriženje
               pogodb za določen čas in tudi pekarno delo in me zanima če ste tudi vi zaznali na
               področju javnega sektorja to in v povezavi s tem bodočim preventivnim delovanjem če
               bo vaša pozornost v bodoče tudi usmerjena na ta sektor?</p>
               <p>Pred kratkim smo sprejeli zakonodajo, kjer smo omogočili nezakonito veriženje
               podjetij in s tem je bilo seveda povezano veliko kršitev delovnopravne zakonodaje,
               zaradi takšnega manipulativnega veriženja podjetij in me zanima kakšni so učinki
               tega, ali se to sedaj kje pokaže? Ali smo s tem naredili neki učinek s to spremembo
               zakonodaje?</p>
               <p>V poročilu tudi govorite o kritičnih razmerah na centrih za socialno delo o
               preobremenjenosti strokovnih delavcev z birokracijo, ki se, zaradi tega ne morejo
               posvečati svojem osnovnemu poslanstvu? Če morda kdo ve ali bo šla ta reorganizacija
               centrov za katero je postavljen rok za leto 2018, če bo šla v tej smer, da bo dosegla
               učinek, da se bo to ublažilo oziroma da se ne bi nadaljevalo? Hvala lepa.</p>
            </sp>
            <sp xml:id="SDT7-OZDDSZII-redna-28-2016-09-30.sp15">

               <speaker>PREDSEDNIK UROŠ PRIKL:</speaker>

               <p>Irena, hvala lepa tudi tebi. K razpravi vabim Julijano Bizjak Mlakar.</p>
            </sp>
            <sp xml:id="SDT7-OZDDSZII-redna-28-2016-09-30.sp16">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Hvala lepa gospod predsednik. Tudi z moje strani lepo pozdravljeni vsi.</p>
               <p>Kar se tiče poročila lahko rečem, da je dobro pripravljeno in zelo vesela sem, da ima
               sedanji inšpektorat s sedanjim vodstvom veliko zaupanje v javnosti čemur seveda
               pripisujem to, da je petkrat toliko pobud letos kot v povprečju v preteklih letih
               vendar glede na vaše resurse sem pa tudi zaskrbljena ali lahko potem dejansko sledite
               temu zaupanju in tudi opravičite zaupanje?</p>
               <p>Opazila sem pa to, da ste na strani 56 torej, da ste poudarili, da ste že v
               preteklosti, torej če pogledamo stran 56, da ste že v preteklosti dali ustrezne
               predloge, da bi se določene stvari izboljšale, vendar pa torej Inšpektorat za delo
               pri svojem delu že nekaj let opaža, da se njegovo delovno področje pogosto prepleta s
               področja dela drugih organov, zaradi tega so pač težave in potem prihaja do težav pri
               samih postopkih, do izrekanja nepristojnosti organov, ko si podajate te primere iz
               ene inšpekcijske službe na drugo in da ste že v preteklih poročilih večkrat na to
               opozarjali, dali ustrezne predloge in nekako sem pogrešala točno zakaj torej kje se
               je to dogajalo in ali se je to stanje izboljšale. To je pomanjkljivost bi rekla tega
               poročila zaznala v tem smislu, ker se mi zdi, da bi morali na neki način stanje, če
               ga želimo izboljšati je treba tudi natančno, potem povedati kje bi se to dalo, komu
               je to šlo, ker rekli ste iz Ministrstva za delo, družino, socialno zadeve zelo dobro
               sodelujemo predstavljam si, da so šle pobude najbrž kam drugam ali pa tudi tukaj ne
               vem pa, da se stvari niso realizirale. </p>
               <p>Sama vidim izjemno vlogo inšpektorata prav pri varovanju delavskih pravic. Po drugi
               strani pa je res opazen porast nezgod pri delu. Na strani 51. ste to zelo dobro
               predstavili. Če pogledamo recimo v letu 2015 <stage type="mag"/> <stage xml:id="SDT7-OZDDSZII-redna-28-2016-09-30.stage28">(Nadaljevanje)</stage> glede na pretekla leta, število težjih nezgod pri delu
               in število lažjih nezgod pri delu, torej skratka imamo večje številke kot recimo v
               letu 2014, kar je seveda zelo zaskrbljujoče, seveda tudi število smrtnih nezgod na
               strani 48 ste jih predstavili. Torej, če to primerjamo z leti v 2004 in nazaj, potem
               vidimo, da gre tukaj za znaten porast. Tukaj gre za izgubljena življenja. To so mladi
               ljudje, večinoma in je res, torej pomeni, da je to opozarjanje in spremembe na tem
               področju, ki bi preprečile te smrtne nezgode, so zelo pomembne. Recimo v letu 2015 je
               bilo 24 smrtnih nezgod, lahko leto ena manj, itn., tako nazaj. Skratka stvari niso
               ugodne na tem področju in tukaj bi bilo nekaj nujno spremeniti. Tako, da tudi sama
               mislim, da bi bile potrebne večje pristojnosti samega inšpektorata, več finančnih in
               tudi kadrovskih virov. Na strani 54 ste predstavili tabelo, kako je bilo in če
               pogledamo število poslovnih subjektov od leta 2008 je poraslo za 33 tisoč, med tem,
               ko se število inšpektorjev za delo zmanjšalo, je manjše v letu 2015 za 10 manj kot
               leta 2008. Število inšpektorjev za delovna razmerja pa 2 manj kot leta 2008. In
               dejansko se čudim, kako uspete toliko stvari narediti, ki so tukaj prikazane, tako da
               lahko rečem, da ste izjemno prizadevna je bila glavna inšpektorica, in da verjetno
               gre samo temu, torej v to smer razlog, da morate tudi vi verjetno delati preko
               delovnega časa, da vse to naredite, sicer si ne predstavljam kako to uspe, ni pa v
               redu, da je to tako. Torej na strani 59 ste predstavili kršitve iz delovnih razmerij
               in kdor pogleda ta graf vidi, da če primerjamo leto 2008, kjer je bilo teh kršitev na
               področju delovnih razmerij 5 tisoč 466, da imamo v letu 2014 in 2015 2-krat več.
               Seveda to je zaskrbljujoče. Če pa pogledamo število kršitev instituta plačila za delo
               v letu 2008, jih je bilo 843, v letu 2015 pa 3 tisoč 776, kar pomeni 5-krat več.
               Sedaj lahko je razlog v tem, da vi več delate pa to odkrivate, če pa to ni temu tako,
               ker odkimavate, se pa bojim, da je resnično potrebno nekaj narediti z zakonodajo, da
               se bo to spremenilo in ker ti podatki so zaskrbljujoči, to ni opravičljivo in pomeni,
               da res potrebujete večje pristojnosti in glede na to imam pomisleke glede tega, da bi
               inšpekcijska služba prevzela še preventivne ukrepe, svetovanje in to delodajalcem,
               veste, ker končno dovolj imate preveč pomembnih nalog, ki so čisti inšpekcijske, da
               bi se sedaj ukvarjali še s svetovanjem. Prejšnji glavni inšpektor, kolikor vem, je
               moral oditi prav zaradi tega, ker je privat nekako še svetoval delodajalcem, tako da
               tisto je bilo še posebej čudno, ker je šlo za konflikt interesov, pa tudi sicer
               mislim, da je vaša naloga inšpekcijska, da morate imeti tukaj jasna pooblastila, da
               morate imeti večje pristojnosti. To polagam res na srce Ministrstvu za delo, družino,
               socialne zadeve, da se zakonodaja zaostri na tem področju, ker dejansko inšpekcijska
               služba je izjemno pomembna za to, da bo v tej državi, da bodo začela enkrat etična
               načela ravnati, ampak za to morate imeti tudi orodje v rokah, brez tega pa ne
               gre.</p>
               <p>Hvala lepa.</p>
            </sp>
            <sp xml:id="SDT7-OZDDSZII-redna-28-2016-09-30.sp17">

               <speaker>PREDSEDNIK UROŠ PRIKL:</speaker>

               <p>Hvala lepa tudi tebi, Julijana.</p>
               <p>K besedi vabim Tanjo Cink, pripravi naj se še enkrat Miha Kordiš.</p>
            </sp>
            <sp xml:id="SDT7-OZDDSZII-redna-28-2016-09-30.sp18">

               <speaker>MAG. TANJA CINK (PS SMC):</speaker>

               <p>Lepo pozdravljeni vsi skupaj tudi z moje strani! <stage type="mag"/><stage xml:id="SDT7-OZDDSZII-redna-28-2016-09-30.stage30">(nadaljevanje)</stage> Moje vprašanje bo malce v duhu včerajšnje obravnave
               novele zakona o preprečevanju nasilja sicer v družini. Namreč, v poročilu ste
               napisali, da so kršitve v zvezi z nadlegovanjem in trpinčenjem na delovnem mestu za
               inšpektorje v okviru vaših postopkov izredno težko dokazljive. In po vašem mnenju bi
               bilo treba natančneje določiti kriterije za oceno ukrepov proti tovrstnim oblikam
               nasilja, če temu tako rečemo. Prav tako v okviru nadzora delovnih razmerij v javnem
               sektorju pišete, da se večina prijav nanaša na domnevno trpinčenje in varovanje
               dostojanstva posameznika. Tako očitno imamo na tem področju velik problem in gre za
               vprašanje, na katerega bi si morali odgovoriti vsi, kaj lahko naredimo, da do tega ne
               bi prihajalo. Mislim, da je prav, da se tudi zaposlenim na področju dela zagotavlja
               maksimalno zaščito. Glede na vaše mnenje o tem natančnejšem določanju kriterijev
               oziroma v zvezi s tem me zanima, ali se že na tem kaj dela oziroma kakšni so vaši
               načrti v zvezi s tem.</p>
               <p>Bi pa zelo pozdravila vaše namere o preventivi na terenu, ker je glede na izkušnje,
               ki jih imam na področju socialnega varstva, sodelovanje s socialno inšpekcijo zelo
               dragoceno. Hvala.</p>
            </sp>
            <sp xml:id="SDT7-OZDDSZII-redna-28-2016-09-30.sp19">

               <speaker>PREDSEDNIK UROŠ PRIKL:</speaker>

               <p>Hvala lepa, Tanja.</p>
               <p>Kot zadnji se je še enkrat k razpravi javil kolega Kordiš. Miha, izvoli.</p>
            </sp>
            <sp xml:id="SDT7-OZDDSZII-redna-28-2016-09-30.sp20">

               <speaker>MIHA KORDIŠ (PS ZL):</speaker>

               <p>Najlepša hvala.</p>
               <p>V bistvu bi samo reiteiral svoja prejšnja vprašanja, zaradi tega, ker konkretni
               odgovori niso bili podani. Najprej za predstavnike ministrstva, kakšno je torej
               ciljno število inšpektorjev do leta 2018. Zelo preprosto vprašanje, ki ne potrebuje
               ekskurza o učinkovitosti in tako naprej, "simple", kakšno je ciljno število
               inšpektorjev do leta 2018. Pa bom še enkrat dejal, kar sem dejal prej in kar smo
               lahko tudi od ostalih poslancev slišali – od leta 2008 do danes se je število
               delovnih inšpektorjev znižalo za 10, s 87 na 77. V približno istem času je poraslo
               število poslovnih subjektov in zdaj teh 77 ljudi nadzoruje in se ukvarja z več kot
               200 tisoč pravnimi osebami. Mislim, poglejte, kakorkoli učinkovito postopati je tu
               izjemno zahtevno in problem kadrovske podhranjenosti je tu akuten in se ga ne da
               relativizirati.</p>
               <p>Kar se tiče Zakona o inšpekciji dela, torej, kdaj lahko pričakujemo ta zakon, brez
               ESS-jev in vsega tega, kdaj lahko pričakujemo ta zakon v Državnem zboru. Predlog, s
               katerim je šla na pobudo Sindikata novinarjev naprej Združena levica, in predlog je
               imel zaslombo, tako v Državnem svetu in pri vseh sindikalnih centralah in pri
               Zakonodajno-pravni službi, je bil pripravljen strokovno, reševal je samo ta 19. člen
               in vprašanje prikritih zaposlitev in ni imel nikakršne potrebe po diskreditaciji
               našega predloga. Vlada oziroma koalicija je naš predlog zavrnila, je pa obljubila, da
               bo svojega pripravila čez poletje, če tudi Vlada tega ne bi naredila, je do konca
               septembra obljubil intervencijo in svoj predlog kolega Prikl. Tako me zdaj res
               zanima, kdaj lahko pričakujemo ta zakon. Takrat ste rekli čez poletje, čez poletje ga
               ni bilo, kdaj bo ta Zakon o inšpekciji dela.</p>
               <p>In še vprašanje za inšpektorat, v zvezi z varnostjo pri delu, zdravje in podobno,
               kako lahko tu intervenira Državni zbor za večjo varnost pri delu, mislim, kaj bi
               lahko mi naredili oziroma bi celo morali narediti poslanci v zvezi z zakonodajo, da
               se te grozne številke o mrtvih v delovnih nezgodah znižajo. Hvala.</p>
            </sp>
            <sp xml:id="SDT7-OZDDSZII-redna-28-2016-09-30.sp21">

               <speaker>PREDSEDNIK UROŠ PRIKL:</speaker>

               <p>Kolega Kordiš, ja, ker sem bil zdaj že drugič omenjen. Sicer je gospod Pogačar že v
               uvodnem izvajanju povedal, da ni čisto tako preprosto zakon pripeljati v Državni
               zbor, če želimo, da je zakon dober, če želimo, da je zakon z vsemi deležniki
               usklajen. Vse prevečkrat se dogaja, da prihajajo na mizo zakoni, ki niso usklajeni z
               deležniki, in tu sigurno mimo Ekonomsko-socialnega sveta in mimo delodajalcev, ki so
               pa tu bili izpuščeni, je seveda težko iti. Seveda pa je bil moj namen takrat iskren,
               do tega zakona bo prišlo. Na nek način je bil to tudi, če hočete, <stage type="mag"/><stage xml:id="SDT7-OZDDSZII-redna-28-2016-09-30.stage32">(nadaljevanje)</stage> pritisk na izvršilno vejo oblati,
               in kot rečeno, kolega Pogačar vam je že odgovoril, zdaj pričakujem, da bo še bolj
               konkretiziral. Včasih je pa nemogoče točno reči, se opravičujem, do dneva ali pa do
               meseca, kdaj bo zakon legel na naše klopi, ker, saj veste, Ekonomsko-socialni svet,
               prej je bila prispodoba, da se petnajst pravnikov o enem členu kar dolgo časa lahko
               pogovarja, pa zdaj nočem biti žaljiv, da šestnajst mnenj izoblikuje. Ampak včasih je
               napor pač potreben, da je potem zakon dober in da tudi v Državnem zboru dobi čim
               širšo podporo.</p>
               <p>Zdaj bi pa prosil, ker se je nekaj vprašanj nabralo, da najprej morda gospod Pogačar
               odgovori, potem pa je bilo nekaj konkretnih vprašanj tudi za gospo Trčkovo.</p>
            </sp>
            <sp xml:id="SDT7-OZDDSZII-redna-28-2016-09-30.sp22">

               <speaker>PETER POGAČAR:</speaker>

               <p>Hvala za besedo.</p>
               <p>Skušal bom nekoliko združiti razpravo. Gospod poslanec Tabaković je pravilno
               opozoril, da obstajajo elementi kršitve na področju pogodbenih razmerij in da se delo
               opravlja nelegalno, se pravi, podani so elementi delovnega razmerja, pa ni sklenjena
               pogodba o zaposlitvi, ampak je kakšna druga civilnopravna pogodba ali se delo
               opravlja preko tako imenovanega lažnega espeja. Vi veste, da je ministrstvo z
               dokumentom Dostojno delo nekako analiziralo vzroke za to vprašanje in da gre za
               celostno obravnavo. In bi tu tudi gospodu poslancu Kordišu odgovoril in gospe Kotnik
               Grošelj. Glejte, najlažje bi bilo Zakon o inšpekciji dela v 19. členu spremeniti,
               sicer ne tako, kot ste vi predlagali, nekoliko drugačna dikcija je, ampak pustimo to.
               Bolj pomembno je, da je zadeva povezana z Zakonom o delovnih razmerjih, da je to
               paket. Ker če imaš na eni strani dodatna pooblastila inšpektorju, to še vedno ne
               pomeni, še vedno je delavec na sodišču prepuščen, da sam nastopa proti delodajalcu,
               dokazuje obstoj delovnega razmerja in ne pozabimo, delavec je v sporu šibkejša
               stranka, delodajalec ima, tudi v javnem sektorju, kot je bilo rečeno, cel aparat za
               sabo, delavec pa je prepuščen sam sebi. In tu potem iščemo rešitev, se pravi, na eni
               strani rešitev v Zakonu o inšpekciji dela, treba se je tudi odločiti, kar je bil tudi
               predlog, ali je ta oseba stranka v inšpekcijskem postopku, ker danes ni, danes
               inšpektor in delodajalec odločata o njem, da ne sme več opravljati dela, on pa o tem
               niti ni obveščen. Vse to so vprašanja. In potem naprej, kaj se potem naprej dogaja.
               Ali je podano v Zakonu o delovnih razmerjih obrnjeno dokazno breme, kdo bo… To so res
               kompleksna, zahtevna strokovna vprašanja, in če jih čez noč spremenimo kar tako, jih
               bomo lahko čez 6 mesecev spet popravljali.</p>
               <p>Zdaj pa, če me vprašate čisto konkretno – vem, sam sem zagotovil, ker sem res tako
               pričakovanje imel, da bi ta vprašanja lahko rešili do konca septembra. Odprla so se
               še nova vprašanja, še dodatni predlogi, ki smo jih tudi mi dobiil s strani Sindikata
               novinarjev, ravno ti glede stranke v postopku, ki jih želimo predebatirati s
               socialnimi partnerji. In jaz bi si upal trditi, da vsekakor bomo naredili vse, da bo
               predlog zakonskih sprememb še v letošnjem letu v Državnem zboru, to je tudi v
               programu dela Vlade. </p>
               <p>Ko me sprašujete glede reorganizacije CSD, da, eden od osnovnih namenov
               reorganizacije centrov za socialno delo je tudi razbremenitev strokovnih delavcev na
               centrih za socialno delo, da se bodo dejansko ukvarjali z vsebino, da se bodo skupna
               področja združevala, tako kot smo, na primer, pri Inšpektoratu za delo dosegli večjo
               učinkovitost s temi usmerjenimi akcijami, ko se fokusirajo na eno področje.</p>
               <p>Spoštovana poslanka Bizjak Mlakar je vprašala glede naraščanja delovnih nezgod.
               Absolutno, tudi nas to skrbi, vsak delavec, vsaka nezgoda je preveč. Ko iščemo vzroke
               za to naraščanje, ne spregledati, da vedno na začetku gospodarskega okrevanja, ko se
               pojavljajo nova naročila, se poveča intenzivnost dela, ker se delodajalci ne odločajo
               takoj za zaposlovanje, ampak grejo v dodatne nadure, več zahtevajo od delavcev in je
               to posledica napačna, ampak to se zgodi.</p>
               <p>Ko ste pa vprašali – predsednik, če mi je dovoljeno -, kaj lahko Državni zbor naredi.
               Danes zjutraj sem prihajal na to sejo odbora z zadnje strani Državnega zbora. Na
               strehi Državnega zbora se opravljajo neka dela, niti en delavec na strehi ni imel
               čelade in varnostne opreme. <stage xml:id="SDT7-OZDDSZII-redna-28-2016-09-30.stage33">/ oglašanje v ozadju, medsebojni pogovor, smeh/</stage> Ne, se
               pravi, <stage type="mag"/><stage xml:id="SDT7-OZDDSZII-redna-28-2016-09-30.stage35">(nadaljevanje)</stage> tako je vedno.
               In ne pozabite – in tu se popolnoma strinjam z gospo poslanko Bizjak Mlakar -,
               spomnite se, mi imamo vsake tri mesece s strani opozicije predlog, da naj se
               delodajalci razbremenijo odgovornosti za odškodnino, ki jo delavec utrpi pri nezgodi
               pri delu, ker to je pa grozno, vlaganje v varnost in zdravje pri delu je pa strošek,
               je administrativna ovira. S tem smo mi soočeni vsak dan. In tu se zahvaljujem
               koalicijskim poslancem za dosedanjo podporo in tudi za naprej. Ampak da boste vedeli,
               kako je ministrstvo ves čas s strani, ne vseh, da se razumemo, delodajalcev,
               delodajalskih združenj podvrženo pritisku, kako je vlaganje v varnost in zdravje pri
               delu administrativna ovira, strošek, omejuje svobodno gospodarsko pobudo… Pač, mi smo
               Ministrstvo za delo, nam je na prvem mestu varnost in zdravje delavca.</p>
               <p>Morda samo še glede kadrovskega načrta, kar je bilo čisto konkretno vprašanje.
               Postopek poteka približno takole, Inšpektorat za delo je samostojen organ, ki
               pripravi predlog za kadrovski načrt in je to del skupnega kadrovskega načrta
               Ministrstva za delo. In v zvezi s tem – na srečo imam tu generalnega sekretarja, ki
               mi je hitro postregel s številkami -, v skupnem kadrovskem načrtu ministrstva, kjer
               je vključen tudi inšpektorat, je od leta 2012 dovoljeno število zaposlitev na
               inšpektoratu ostalo enako, v upravnem delu ministrstva pa se je dovoljeno število
               zaposlitev zmanjšalo za 38. Tako da kljub pritiskom po zmanjšanju kadrovskega načrta
               na ministrstvu ves čas dosegamo, kar je možno, se pravi, da ohranjamo enako dovoljeno
               število zaposlitev na Inšpektoratu za delo. Najlepša hvala.</p>
            </sp>
            <sp xml:id="SDT7-OZDDSZII-redna-28-2016-09-30.sp23">

               <speaker>PREDSEDNIK UROŠ PRIKL:</speaker>

               <p>Hvala lepa. Sicer ne vem, ali bo ta pripomba o varstvu pri delu izvajalcev del v
               Državnem zboru šla v poročilo, se pa zavezujem, da bo ta informacija še danes prišla
               do generalne sekretarke Državnega zbora.</p>
               <p>Gospa Trček, izvolite.</p>
            </sp>
            <sp xml:id="SDT7-OZDDSZII-redna-28-2016-09-30.sp24">

               <speaker>NATAŠA TRČEK:</speaker>

               <p>Najlepša hvala.</p>
               <p>Ker ste precej povezovalno spraševali, bi kar vsem skupaj odgovarjala.</p>
               <p>Kakršnokoli je že stališče nekaterih od vas, da je svetovalna vloga pomembna, bolj
               pomembna, drugi menijo, da ni, da moramo biti tigri, kakorkoli. Evropske države imajo
               sistem izpeljan na ta način, da ima edino inšpekcija za delo, tako področje delovnih
               razmerij kot varnosti in zdravja pri delu, zelo veliko vlogo pri svetovanju. Ostale
               inšpekcije oziroma agencije, karkoli že imajo, pa kaznujejo. In s tega vidika je tudi
               način dela drugačen, zato ker ljudje v tem primeru dosti bolj zaupajo inšpektorju za
               delo, ker jih ni strah, da bodo, karkoli bodo izpostavili in povedali, dobili potem
               še z "gajžlo" po glavi. In zato pravim, da je v bodoče treba razmisliti o tem, da bi
               imel Inšpektorat za delo predvsem preventivno vlogo, svetovalno vlogo, kaznoval pa
               bi, recimo, finančni urad, finančna inšpekcija, kakorkoli, dandanes je to nekako
               FURS. To sem imela v mislih. Nikakor ne, da mi ne kaznujemo, kaznujemo, sploh takrat,
               ko ni učinkovitega "feedbacka", vedno kaznujemo. In moram reči, da včasih smo uspešni
               pri kaznovanju, velikokrat zaradi veriženja podjetij nismo uspešni, velikokrat nismo
               uspešni zaradi tega, ker naši možni ukrepi pri nekaterih velikih subjektih ne
               dosežejo tega, kar je potrebno, večji subjekti običajno plačajo globe in naprej
               delajo tako, kot se jim pač zdi. In to smo zelo natančno obravnavali tudi pri
               obravnavanju poročila na Državnem svetu in dobili tudi zagotovilo pomoči iz zbornic,
               da nam bodo v velik suport tam, kjer je to potrebno.</p>
               <p>Projekt, zakaj projekt. Projekt bo predvsem na področju delovnih razmerij ter
               varnosti in zdravja pri delu usmerjen v preprečevanje sporov oziroma v posredovanje v
               sporih, kar pomeni, da vsaka naša prijava, ki jo dobimo, vsebuje nek spor med
               delavcem in delodajalcem. Pač, različna percepcija je <stage type="mag"/> <stage xml:id="SDT7-OZDDSZII-redna-28-2016-09-30.stage37">(Nadaljevanje)</stage> krivda ni krivda, kakorkoli bi naj ti, ki bi
               projekt izvajali, vzeli vsako prijavo v roke, konkretno poklicali tega delavca
               oziroma delodajalca ali sta pripravljena sodelovati in poskušali rešiti konkretne
               primere na ta način, da bi bilo to uspešno za eno in drugo stran in do sedaj se je to
               izkazalo kot uspešno, vendar zakonodaja tega v osnovi ni uredila na ta način in iz
               tega razloga je tudi pri mediacijah, ki so možne in represivne vloge inšpektorja
               nemogoče najprej posredovati – midva bova zadevo rešila na miren način – hkrati imaš
               pa tako kot sem rekla, palico, če pa še boš, te bom pa udarila. In tukaj je problem
               in zato tako veliko polaganje pozornosti na ta projekt preventive. Hkrati bi nekako
               svetovali delodajalcem kako in na kakšen način dvigniti nivo predvsem na področju
               varnosti in zdravja pri delu, ker se mi zdi to zelo pomembno in zato toliko polagam v
               ta projekt.</p>
               <p>Premalo število inšpektorjev. Pri našem številu subjektov, ki jih imamo, nikoli ne bo
               dovolj delovnih inšpektorjev. Zato poskušamo delati predvsem preventivno, ker se je
               pokazalo, da pri večjem, pri ugodnejši gospodarski situaciji v kateri smo in sedaj to
               vsi vemo, je možnost za preventivo narediti dosti več kot s kurativo, kar se kaže na
               področju sociale, v največji meri in ta svetovalna vloga pomeni tudi širjenje te
               zavesti na vse subjekte. In moram reči, da svetovanje na področju varnosti, kako
               zmanjšati stroške, hkrati dvigniti večji nivo, prinese res velike učinke in to se da.
               Tako da, jaz moram reči, da večje število ali drugačen način dela, drugačen način,
               državni sekretar je že večkrat poudaril, ob akcijah se da dosti več narediti na
               hitro, videti, biti učinkovit, zato ker moram reči, da naši delodajalci, delavci
               mogoče ugotovijo čez par dni kaj se je zgodilo, ko se pač nekaj takega zgodi,
               delodajalci v dveh urah vedo vse ali je odločba bila potrjena na drugi stopnji ali
               smo izdali ali je bila potrjena ali je padla ali je bilo... Delodajalci so zelo hitro
               obveščeni in iz tega razloga še enkrat, preventiva in drugačen način dela.</p>
               <p>Medijske hiše. Veliko smo izdali odločb, so že pravnomočne, veliko učinka je bilo,
               dosti ljudi je bilo zaposlenih, tudi na delu se bo obrnilo, zadeva je v pripravi, se
               bo odvila naprej. Govoriti o tem kako bo rešena je težko, ampak moram reči, da smo
               tudi tukaj s pogovori oziroma bomo rekli spet, z neko mediacijo med samim
               delodajalcem in delavci oziroma inšpektoratom dosegli veliko in dosegli tudi veliko
               število zaposlenih, ne glede na to ali smo dali neke prekrškovne ali nismo.</p>
               <p>Smrtne nezgode so. Jaz o tem sicer ne upam govoriti pred koncem leta. Zelo malo nas
               je, malo število je Slovencev, majhen vzorček, ena sama smrtna pomeni procentualno
               zelo veliko razliko in do začetka avgusta smo imeli letos samo tri smrtne nezgode, se
               je pa na žalost v septembru slika nekoliko spremenila, ampak ni toliko slabo kot bi
               lahko bilo. Ena nezgoda recimo v letu 2015, vsi poznamo tisti policijski kombi na
               avtocesti, pet smrtnih je takoj pet ljudi več pri statistiki, pri 20 ali pa pri 25
               ali pa 15 se to zelo pozna. Tako, da tukaj ni čisto tako. Je pa res, da je treba
               dajati v preventivo na področju varnosti in zdravja veliko.</p>
               <p>Projekt na sociali ne, ampak veliko delamo na sociali preventivno, tako da mislim, da
               na tistem področju to niti ni potrebno.</p>
               <p>Javni sektor, elementi delovnega razmerja. Jaz bi rekla, da tega prav veliko ne
               ugotavljamo, je pa zelo pomembno na katerem področju in segmentu naredimo akcijo.
               Imeli smo akcijo na področju šol in tam smo ugotavljali, da pač je še vedno premalo
               zaposlitev za nedoločen čas, da raje zaposlujejo za določen čas kot da <stage type="mag"/><stage xml:id="SDT7-OZDDSZII-redna-28-2016-09-30.stage39">(nadaljevanje)</stage> bi šli potem v odpovedi
               delovnega razmerja in tukaj sicer mislimo, da ni čisto zakonito in da ni pravilno,
               zato bi morala biti tudi tam zaposlitev za nedoločen čas. Moram reči, da smo
               velikokrat imeli sestanke tudi kot inšpektor z Ministrstvom za šolstvo in tukaj se
               posluša. Tukaj to.</p>
               <p>ZGD učinki. Zelo veliko podjetij je bilo ustanovljenih na kredo vsi to vemo. 50 tisoč
               podjetij je lahko takih, ko jih nekdo v vsakem trenutku lahko spet vzame in preko
               njih dela te obvode. Učinkovitost bi se pokazala predvsem v čemer pa že sodelujemo z
               Ministrstvom za gospodarstvo, če bi tudi onemogočili ta podjetja, ki so sedaj na
               kredo, da ne bila aktivna, da jih ne bi bilo mogoče, potem spet uporabiti in še vedno
               je zelo velika težava pri odgovornih osebah, ki praviloma niso Slovenci, ampak so
               tujci, ki izginejo v trenutku in tukaj je treba na področju evidenc AJPES narediti,
               ker je vedno več tistih družb, ki sploh nimajo odgovorne osebe, nimaš koga kaznovati,
               nimaš se na koga obrniti in tukaj je velika težava.</p>
               <p>Gospa Julijana Bizjak Mlakar je postavila veliko vprašanj. Moram reči, da sodelovanje
               med inšpektorati se mi je zdela stvar, ki je izrednega pomena oziroma pristojnosti.
               Pristojnosti se razčiščujejo, inšpektorati so med seboj izredno dobro sodelujemo.
               Karkoli, do česarkoli pride je v bistvu to vprašanje samo telefonskega klica in
               takojšnjega odhoda na teren. Moram reči, da takega sodelovanja nisem opazila nikjer
               drugje in tukaj sem ponosna, da tako sodelujemo in se stvari zelo dobro dajo
               narediti. Tukaj je veliko narejenega. Se pa tudi razčiščuje tisti recimo nekaj ima
               Inšpektorat za javni sektor pa se malo podvaja tudi pri psihosocialnih dejavnikih in
               pri v bistvu tem segmentu diskriminacije je malo problema, ampak smo v razgovorih
               kako se bodo te stvari uredile. Moram reči, da minister Koprivnikar ima za to zelo
               velik posluh in mislim, da se stvari obračajo, da bi bile, potem boljše.</p>
               <p>Kar se tiče pa mobinga, diskriminacije itd., moram reči, da je tega zaznanega vedno
               več. Izredno težko je to dokazati v postopku, ljudje so zelo prestrašeni, tega ne
               upajo izpostaviti, napišejo zelo na splošno. Inšpektorat je tukaj čisto nemočen. Ne
               moremo to ugotoviti pri kom se to dogaja, kaj se to dogaja in tukaj gre za izredno
               osebno obravnavo. V tem primeru je delavec vedno izpostavljen in moram reči, da smo
               zaradi tega zelo, zelo neučinkoviti. Razmišljamo kaj se da narediti mogoče neke
               svetovalne naloge tudi na ta način, da se preusmeri v eden tak razgovor in iz tega
               razgovora ukrep zoper delodajalca. Edino na ta način pri taki svetovalni vlogo in
               zaupanju v posameznika, ki bi bil ta oseba, da bi se mu lahko zaupalo in potem
               anominizirano naprej ukrepanje je lahko učinkovito. Jaz mislim, da sem vse. Hvala
               lepa.</p>
            </sp>
            <sp xml:id="SDT7-OZDDSZII-redna-28-2016-09-30.sp25">

               <speaker>PREDSEDNIK UROŠ PRIKL:</speaker>

               <p>Hvala lepa. Še enkrat vabim k razpravi kolega Kordiš.</p>
            </sp>
            <sp xml:id="SDT7-OZDDSZII-redna-28-2016-09-30.sp26">

               <speaker>MIHA KORDIŠ (PS ZL):</speaker>

               <p>Hvala.</p>
               <p>Še tretjič bom postavil eno isto vprašanje. Ne zanima me kakšna je bila letina lansko
               leto s številom delovnih inšpektorjev in vsega tega, kakšno je ciljno število
               inšpektorjev do leta 2018, ali lahko prosim predstavnike ministrstva dobim odgovor na
               to vprašanje?</p>
               <p>Kar se tiče sprememb Zakona in inšpekcij dela do konca leta. V redu, upam da bo to
               res prišlo na dnevni red DZ do konca leta. Retorično vprašanje, ki se tukaj
               zastavlja, zakaj ste potem in eden in drugi govorila, da čez poletje bomo pripravili
               spremembe Zakona o inšpekciji dela pri tem, da je bilo kristalno jasno, da sindikati
               nočejo sprejemati Zakona o inšpekciji dela v kakršnekoli paketu in se sploh ne
               mislijo o tem kaj dosti pogajati, vsaj tako izhaja iz majske obravnave sprememb in
               besed gospoda Zorka iz sindikalnih vrst?</p>
               <p>Tukaj se sploh ne pogovarjamo, ko se pogovarjamo o 19. členu in prekinitvi
               zaposlitvah, o sodnijah in še čemu, tukaj se preprosto pogovarjajo o tem, ko je
               ugotovljena kršitev inšpektorat <stage type="mag"/><stage xml:id="SDT7-OZDDSZII-redna-28-2016-09-30.stage41">(nadaljevanje)</stage> oziroma prisili inšpektorat delodajalca, da predloži
               pogodbo, vse ostale sodnije pa ZDR itd., tega niti ne tangira vsaj ne direktno. Tako
               da lahko mi rešujemo vprašanje prekarnosti in lažnega samozaposlovanja samo z Zakonom
               o inšpekciji dela dovolj dobro in ni treba posegati še v drugo delovnopravno
               zakonodajo.</p>
               <p>Kar se tiče usklajevanja z delodajalci itd. Delodajalci so tisti, ki izvajajo
               kršitve. Delodajalci so tisti, ki so krivi za te kršitve. Tukaj pa se pogovarjamo o
               tem kako preganjati in sankcionirati kršitve in kako izboljšati položaj delavskega
               razmerja. To je tako kot, da bi ti proti tajkunsko zakonodajo usklajeval z Igorjem
               Bavčarjem. Oprostite ta argument kratko malo ne pije vode. Nimam nič prosti, da se s
               predstavniki delodajalcem tukaj pogovarjajo itd., ampak prepoznavati jih pri takem
               vprašanju kot neki silno relevanten faktor katerega besede imajo dejansko težo pri
               ugovarjanju zaostrovanju represije, ko pride do zagotavljanja delavskih pravic nič to
               argument, ki bi pil vodo. Hvala.</p>
            </sp>
            <sp xml:id="SDT7-OZDDSZII-redna-28-2016-09-30.sp27">

               <speaker>PREDSEDNIK UROŠ PRIKL:</speaker>

               <p>Hvala lepa. Prosim za odgovore državnega sekretarja gospoda Pogačarja.</p>
            </sp>
            <sp xml:id="SDT7-OZDDSZII-redna-28-2016-09-30.sp28">

               <speaker>PETER POGAČAR:</speaker>

               <p>Hvala za besedo.</p>
               <p>Še enkrat. V socialnem dialogu delujejo, sodelujejo predvsem neki delodajalci, ki jih
               sam nikakor ne želim označiti za kršitelje zakonodaje ali tajkune ali kot je izhajalo
               iz razprave gospoda poslanca Kordiša. Gre za predstavnike interesnih združenj. Ne
               pozabimo v Sloveniji imamo 99 % delodajalcev, ki so dobri delodajalci, ki
               zaposlujejo, ki spoštujejo vso delovnopravno zakonodajo. Kar pa je potrebno je pa
               potrebno to, da se v socialnem dialogu vsa vprašanja, vse rešitve s področja trga
               dela usklajujejo v največji možni meri dokler je to možno.</p>
               <p>Ko ste vprašal glede predloga kadrovskega načrta sem vam že povedal. Gre za predlog
               skupnega kadrovskega načrta ministrstva, ki je del skupnega kadrovskega načrta vlade.
               Inšpektorat za delo vsako leto ministrstvu predloži predlog kadrovskega načrta
               ministrstvo ga vključi v kadrovski načrt ministrstva in potem o tem odloča vlada.
               Ministrstvo si edino prizadeva za povečanje števila inšpektorjev oziroma v preteklih
               letih smo žal največ napora vložili v to, da smo ohranili dovoljeno število
               zaposlitev na inšpektoratu in na ta račun tudi zmanjšali upravni del ministrstva kar
               če že govorimo o prekomernih nadurah povzroča dodatno obremenitev na Ministrstvu za
               delo. Ne pozabimo pa, da smo prav na Ministrstvu za delo v sodelovanju z
               inšpektoratom zagotovili pripravništva, mislim da jih imamo sedaj že šest
               pripravnikov, preko javnih del vključujemo ranljive skupine, ki opravljajo delo
               strokovnih pomočnikov inšpektorjev in na ta način inšpektorji razbremenjujejo tistih
               administrativnih upravnih nalog tako, da se lahko inšpektor z vsemi svojimi
               izkušnjami dejansko posveti obravnavi.</p>
               <p>Kar se pa tiče predloga Zakona o inšpekciji dela je na mizi nekoliko drugače kot je
               bil z vaše strani predlagan. Nikakor ga nisem želel diskreditirati kot ste mi v eni
               izmed svojih razprav. Povedal bi pa to, ker so bili danes očitki prav v okviru
               usmerjenih inšpekcijskih nadzorov nad prikritimi delovnimi razmeri je inšpektorat v
               dialogu z delodajalcem dosegel, da se sklepajo pogodbe o zaposlitve brez tega, da bi
               morali iti delavci na sodišče. To je ena mehka pot, običajno še celo bolj učinkovita
               kot prisila. Hvala.</p>
            </sp>
            <sp xml:id="SDT7-OZDDSZII-redna-28-2016-09-30.sp29">

               <speaker>PREDSEDNIK UROŠ PRIKL:</speaker>

               <p> Hvala lepa za pojasnila. Če ni več želje po razpravi bomo počasi strnili 1. točko z
               ugotovitvijo, da se je Odbor za delo, družino, socialne zadeve in invalide seznanil s
               poročilom o delu inšpektorat Republike Slovenije za delo za leto 2015. S tem
               zaključujem 1. točko dnevnega reda. Vsem, ki ste sodelovali pri tej točki se
               zahvaljujem za vaše sodelovanje. <stage type="mag"/>
               <stage xml:id="SDT7-OZDDSZII-redna-28-2016-09-30.stage43">(Nadaljevanje)</stage> Mi pa prehajamo na <title xml:id="SDT7-OZDDSZII-redna-28-2016-09-30.title2">2. TOČKO DNEVNEGA REDA – LETNO POROČILO
                  JAVNEGA SKLADA REPUBLIKE SLOVENIJE ZA RAZVOJ KADROV IN ŠTIPENDIJE ZA LETO 2015.</title> Kot gradivo ste prejeli poročilo, ki je bilo tudi objavljeno na spletni strani
               Državnega zbora, prejeli pa ste tudi mnenje Državnega sveta. K tej točki smo povabili
               Ministrstvo za delo, Državni svet, državno sekretarko dr. Andrejo Črnak Meglič, ki se
               je opravičila in pa seveda predstavnike javnega sklada za razvoj kadrov in
               štipendije. Obravnava bo potekala na podlagi 41. člena Poslovnika Državnega zbora.
               Uvodoma dajem besedo direktorju sklada. Izvolite.</p>
            </sp>
            <sp xml:id="SDT7-OZDDSZII-redna-28-2016-09-30.sp30">

               <speaker>ANDREJ HUDOKLIN:</speaker>

               <p>Hvala za besedo gospod predsednik. Lepo pozdravljene ostale poslanke in poslanci in
               seveda vsi ostali navzoči!</p>
               <p>Naj uvodoma seveda poudarim, da mogoče bi bilo za vse nas bolje in primerneje, če bi
               lahko danes tukaj sedel še gospod Pristovšek, ki je do nedavnega opravljal funkcijo
               direktorja na skladu in bil tudi odgovoren za poslovanje v letu 2015 in tudi s
               pripravo letnega poročila v letu 2015. Sam sem po pooblastilu Vlade prevzel vodenje,
               začasno vodenje sklada v torej, tako da upam, da boste razumeli, da ste z menoj še
               kolegici iz sklada, gospa Trček in Novak, ki bosta mogoče lahko tudi odgovorili na
               nekatera bolj podrobna vprašanja v kolikor se bodo z vaše strani pojavila.</p>
               <p>Jaz bi mogoče samo na kratko najprej poudaril nekatere ključne rezultate na področju
               delovanja sklada po posameznih področjih v letu 2015. Sedaj, po prejetju politike
               štipendiranja s strani Vlade Republike Slovenije je sklad v letu 2015 prvič objavil
               in izvedel javni razpis štipendij za deficitarne poklice. O tem je bilo kar precej
               govora in poročanja tudi v medijih. Vsi vemo, da je bilo potrebno razpis takrat
               ponoviti. Na koncu je prispelo 7 tisoč 875 vlog za štipendiranje in glede na
               postavljena in izoblikovana merila je bilo na koncu štipendija odobrena tisoč dvema
               vlagateljema. Naj mogoče še dodatno povem, da za šolsko leto 2016 in 2017 je prispelo
               945 vlog za nadaljnje prejemanje števila štipendij na razpis za prvo dodelitev pa je
               prispelo, če se ne motim, 857 vlog. O vseh vlogah bo odločeno v najkrajšem možnem
               času.</p>
               <p>V letu 2015 je sklad tudi že osmo leto zapored odločal o Zoisovih štipendijah. Skupaj
               je bilo v letu letu 7 tisoč 906 prejemnikov Zoisove štipendije, od tega tisoč 607
               takih, ki jim je bila ta štipendija prvič dodeljena. Sklad je tudi sicer v letu 2015
               sledil cilju, da s povečanim številom sofinanciranih kadrovskih štipendij prispeva k
               usklajevanju ponudbe in povpraševanja po kadrih ter k dolgoročnemu načrtovanju
               kadrovske strategije v podjetjih in v tem letu je sklad sofinanciral kadrovsko
               štipendijo več kot 500 novih štipendistom.</p>
               <p>Na področju programov mednarodne mobilnosti Ad futura je sklad v tem letu objavil
               enajst razpisov v skupni vrednosti nekaj več kot 4,2 milijona evrov, same podrobnosti
               o razpisih so tudi objavljene v poročilu.</p>
               <p>Mogoče velja poudariti, da je bilo neposredno iz sklada v tem letu skupno izplačanih
               skoraj 15 milijonov evrov sredstev za štipendije in sofinanciranje izobraževanja, da
               je sklad v tem letu tudi uspešno zaključil vse programe sofinanciranja iz evropskega
               socialnega sklada, ki jih izvaja v finančni perspektivi od let 2007 do 2013, in da je
               rezultate ter pozitivne učinke teh izvedenih programov predstavil na različnih
               konferencah, dogodkih in tudi v posebnem zborniku. To leto je sklad preko posebne
               spletne aplikacije prvič zbral tudi podatke o štipendiranju v Republiki Sloveniji in
               tudi s strani tistih štipenditorjev za katere se do takrat podatki niso zbirali, ti
               pa bodo seveda v pomoč pri celostnem vpogledu štipendiranja v Republiki Sloveniji
                  <stage type="mag"/> <stage xml:id="SDT7-OZDDSZII-redna-28-2016-09-30.stage45">(Nadaljevanje)</stage> in pri načrtovanju
               različnih štipendijskih politik v prihodnje.</p>
               <p>Kar se tiče same kadrovske strukture sklada v tem letu. Sklad je imel zaposlenih
               skupaj 71 uslužbenk oziroma uslužbencev, od tega 27 znotraj kadrovskega načrta in pa
               44 znotraj okvira projekta tehnične pomoči. Slednjim so pogodbe z iztekom projektov
               tudi prenehale. S 30. 11. 2015 v novi perspektivi je bilo na tehnični pomoči
               zaposlenih in odobrenih predhodno 12 novih zaposlitev, sicer pa bodo iz naslova vseh
               programov evropske kohezijske politike v novi finančni perspektivi predvidoma skupaj
               zaposlenih 41 ljudi.</p>
               <p>Jaz bi mogoče ob koncu samo še na kratko o računovodskem poročilu delovanja. V letu
               2015 je sklad realiziral za 2,6 milijonov evrov prihodkov, kar je bilo za 2 % manj
               kot v predhodnem letu. Sredstva so se zaradi zaključevanja projektov iz ESS sredstev
               sicer sicer zmanjšala za 4 %, hkrati pa so se za 28 % povečali prihodki iz sprejetih
               obresti za naložbe likvidnih sredstev.</p>
               <p>Kar se tiče odhodkov, je v letu 2015 sklad realiziral odhodke na ravni 3, 3 milijone
               evrov oziroma 32 % manj kot v predhodnem letu. Izkaz uspeha kaže podobno kot že v
               predhodnih letih in kot se obeta tudi za leto 2016, presežek odhodkov nad prihodki in
               sicer na račun sprejetega ZUJF v letu 2012 s katerim je sklad prenehal biti prejemnik
               koncesij študentskih servisov, seveda pa se finančne posledice takrat podeljenih
               štipendij še vedno poznajo in do iztega izplačevanja teh štipendij tovrstna ureditev
               tudi velja. Primanjkljaj, ki je v letu 2015 nastal, se je tako pokril s presežkom
               prihodkov nad odhodki sklada iz preteklih let in je razviden iz kumulativnega
               presežka denarnih sredstev. Toliko mogoče za uvod.</p>
               <p>Hvala.</p>
            </sp>
            <sp xml:id="SDT7-OZDDSZII-redna-28-2016-09-30.sp31">

               <speaker>PREDSEDNIK UROŠ PRIKL:</speaker>

               <p>Najlepša hvala gospod Hudoklin.</p>
               <p>Poročilo je dosti obsežno, verjamem da smo ga vsi dosti natančno prebrali. Če bo pa
               seveda kakšno vprašanje, pa se bodo bodisi na vas bodisi na vašo strokovno pomoč
               tukaj obračali.</p>
               <p>Obravnavalo je poročilo za leto 2015 tudi za to pristojno telo Državnega sveta,
               Darija Kuzmanič Korva, na kratko, če lahko predstavite vaše ugotovitve.</p>
            </sp>
            <sp xml:id="SDT7-OZDDSZII-redna-28-2016-09-30.sp32">

               <speaker>MAG. DARIJA KUZMANIČ KORVA:</speaker>

               <p>Zelo na kratko.</p>
               <p>Pristojna Komisija Državnega sveta za socialno varstvo, delo, zdravstvo in invalide
               se je seznanila s poročilom. To o čemer smo razpravljali je to, da nas malce skrbi,
               da je za tretjino upadlo, približno za tretjino, iz 15 tisoč na 10 tisoč število
               Zoisovih štipendij, da se tukaj verjetno nekoliko zatika. In pa, z veseljem smo
               pozdravili, da se ni ponovno dogodila šlamastika, bom rekla, na področju razpisa
               deficitarnih štipendij. To kar nas skrbi je to, da bo po letu presežek finančnih
               sredstev iz naslova koncesijskih dajatev dela študentov in dijakov nekako ugasnil, in
               da takrat znamo imeti na področju javnega sklada kar velike težave. Kot sem rekla,
               seznanili smo se s sporočilom in smo ga tudi podprli.</p>
            </sp>
            <sp xml:id="SDT7-OZDDSZII-redna-28-2016-09-30.sp33">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Želi uvodoma še predstavnik ministrstva? Verjetno ni za enkrat še potrebe.</p>
               <p>Kolegice in kolegi, odpiram razpravo glede poročila. Ne vidim želje po... Vidim,
               vidim. Kolegica Iva Dimic, izvoli.</p>
            </sp>
            <sp xml:id="SDT7-OZDDSZII-redna-28-2016-09-30.sp34">

               <speaker>IVA DIMIC (PS NSi):</speaker>

               <p>Hvala lepa. Lepo pozdravljeni vsi prisotni!</p>
               <p>Mene samo zanima zadeva, kako poteka združevanje sklada s preživninskim skladom,
               seveda kako daleč so. In pa me zanima, ker že kar nekaj časa spremljam tudi
               spremenjene pogoje za doseganje Zoisovih štipendij, pa me zanima, če je posledica
               upada števila Zoisovih štipendij tudi to, da je po novem, če lahko rečem, pa to je že
                  <stage type="mag"/> <stage xml:id="SDT7-OZDDSZII-redna-28-2016-09-30.stage47">(Nadaljevanje)</stage> kar dve, tri leta
               kar je bilo sprejeto, da je potrebno za Zoisovo štipendijo imeti izpolnjeno praktično
               oba kriterija, se pravi, izredne dosežke in pa seveda tudi izreden uspeh. Če je to
               botrovalo temu, se mi zdi, da potem, če je tako, kar je opozoril tudi Državni svet,
               če je temu tako, se mi zdi, da je potem potrebno vseeno nekaj ali pogledati, če
               želimo spodbujati v tej državi dobre, mlade kadre, kar potencialni prejemniki
               Zoisovih štipendij so. In to so naši bodoči gospodarstveniki, zdravnik ali ne vem kaj
               še vse. Se pravi, kadri v katere je potrebno vlagati. In sedaj, marsikdo ki je zelo
               priden, ki dosega najboljše rezultate, če nima istočasno še nekih posebnih dosežkov,
               pa lahko so tudi tukaj ali športni dosežki ali kakšni drugi, ne moremo govoriti, da
               mogoče pa si ne zaslužijo Zoisovih štipendij. Mislim, da je tukaj potrebno res
               pogledati, če imate mogoče te podatke, me zanima. Pa bi želela o tem odgovor.</p>
               <p>Hvala.</p>
            </sp>
            <sp xml:id="SDT7-OZDDSZII-redna-28-2016-09-30.sp35">

               <speaker>PREDSEDNIK UROŠ PRIKL:</speaker>

               <p>Hvala lepa kolegica Dimic.</p>
               <p>Bo direktor odgovoril na to vprašanje? Prosim.</p>
            </sp>
            <sp xml:id="SDT7-OZDDSZII-redna-28-2016-09-30.sp36">

               <speaker>ANDREJ HUDOLIN:</speaker>

               <p>Jaz bi mogoče dejansko glede postopkov združevanja, kar se pa tiče potem teh
               vprašanj, ki se navezujejo na prejemnike Zoisovih štipendij, bi pa mogoče kolegico
               Damjano prosil pa če bosta kaj še kolegici iz sklada dodali.</p>
               <p>Sedaj, kar se tiče Samega združenja, kot veste, skladno z zakonom je predvidena
               združitev s 1. 1. 2017. Sedaj tako na ravni ministrstva kot na ravni Sklada za razvoj
               kadrov in štipendije so že bila identificirane, so bili identificirani vsi postopki,
               ki jih je potrebno izvesti za uspešno združitev sklada. Na ravni ministrstva je bila
               izoblikovana tudi skupna mešana delovna skupina sestavljena tako iz predstavnikov
               obeh skladov kot predstavnikov ministrstva in sedaj njihova naloga je, da do konca
               oktobra pripravi vse potrebne podlage, ki so nujne v tem letu zato, da bo lahko v
               letu 2017 prišlo dejansko do spojitve in ustanovitve nove pravne osebe. Sedaj kot
               vemo, se vse pravice in pristojnosti z vpisom nove pravne osebe v pravni register
               tudi prenašajo iz obstoječega sklada za razvoj kadrov in štipendije. Sedaj seveda bo
               pa potem v nadaljevanju naloga vodstva novega sklada, da pa potem v pol leta po
               pripojitvi pripravi vse potrebne spremembe notranjih aktov in jih uskladi z novim
               redom. Za enkrat moram reči, da aktivnosti tečejo nemoteno, pripravlja se sprememba
               ustanovitvenega akta jamstvenega sklada, ki bo podlaga za vpis v sodni register, tako
               da za enkrat aktivnosti na ravni delovne skupine kot na ravni posameznih skladov
               nemoteno tečejo. Ob tem je pa ključna naloga vsaj na delu sklada za razvoj kadrov in
               štipendije zagotoviti tudi to, da bodo do konca leta nemoteno potekale tudi vse
               ostale naloge, ki jih je potrebno v tem obdobju še pripraviti in popraviti in med tem
               je tudi večje število javnih razpisov, ki bodo predvidoma objavljeni do koca
               letošnjega leta.</p>
            </sp>
            <sp xml:id="SDT7-OZDDSZII-redna-28-2016-09-30.sp37">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>So odgovori zadovoljivi? Gospa Košir, želite še dopolniti? Izvolite, izvolite.</p>
            </sp>
            <sp xml:id="SDT7-OZDDSZII-redna-28-2016-09-30.sp38">

               <speaker>GOSPA KOŠIR:</speaker>

               <p>Dejansko mogoče je tukaj treba vseeno v parih besedah povedati zgodovino Zoisovih
               štipendistov. S tem novim Zakonom o štipendiranju, ki je celovito uredil to področje
               štipendiranja, se je povsem spremenil ta sistem dodeljevanja Zoisovih štipendij.
               Verjetno se boste nekateri še spomnili, da je včasih potekalo to na Zavodu za
               zaposlovanje, potem in zelo, bom rekla, strokovno utemeljenim postopkom, ki je
               temeljilo na nekem testiranju. Takrat je pač to štipendijo prejemalo približno 3 do 4
               % najbolj nadarjene populacije. Z novim zakonom je bilo nekako mišljeno, da pa bo nov
               koncept dodeljevanja teh štipendij temeljil na odkrivanju nadarjenih v osnovnih in
               srednjih šolah, se pravi, na konceptu, ki je bil zasnovan na področju šolstva. Moram
               reči, da ta koncept ni nikdar zaživel in je v bistvu se zgodilo to, da je pravzaprav
               to podeljevanje štipendij temeljilo predvsem na teh ocenah. Se pravi, na tistem
               doseganju povprečja, ki ga zakon določa in kaj se je zgodilo pravzaprav sploh v
               osnovnih šolah smo bili priča, da je praktično skoraj že polovica <stage type="mag"/> <stage xml:id="SDT7-OZDDSZII-redna-28-2016-09-30.stage49">(nadaljevanje)</stage> tistih, ki so zaključevali osnovno
               šola bila odličnjakov in praktično s samimi peticami. Se pravi nekako se je zadeva
               razvodenela in je bilo potrebno te kriterije na novo pogledati tako da za spremembo
               zakona so bili kriteriji dejansko zaostreni in temelji ta štipendija predvsem na
               dokazovanju, da je prišlo do izrednega dosežka in to ne samo ob podelitvi same
               štipendije, se pravi praviloma konec osnovne šole, ampak tudi ob prehodu na višjo
               stopnjo izobraževanja. Se pravi, če nekdo prejme Zoisovo štipendijo za srednjo šolo
               ne pomeni, da avtomatično jo prejema tudi naprej, ampak mora ob prehodu na visoko
               šolo zopet izkazati nek izreden dosežek. Dejansko je število upadlo, ampak še vedno
               je pa treba povedati, da novih dodeljenih štipendij je bilo 1300, skoraj 1400, to pa
               še vedno pomeni v bistvu več kot 5 % generacije. Se pravi, da še vedno ocenjujemo, da
               je sistem ustrezen in da je s to korekcijo dejansko bolj usmerjen na tiste, ki
               dejansko to nadarjenost izkazujejo z nekimi svojimi izrednimi dosežki, ne pa samo z
               ocenami oziroma pridnostjo, da tako rečem, ki je praviloma odsev dobrih ocen v
               šoli.</p>
            </sp>
            <sp xml:id="SDT7-OZDDSZII-redna-28-2016-09-30.sp39">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Izvolite.</p>
            </sp>
            <sp xml:id="SDT7-OZDDSZII-redna-28-2016-09-30.sp40">

               <speaker>DARINKA TRČEK:</speaker>

               <p>Še mogoče nekaj konkretnih informacij prav specifično..</p>
            </sp>
            <sp xml:id="SDT7-OZDDSZII-redna-28-2016-09-30.sp41">

               <speaker>PREDSEDNIK UROŠ PRIKL:</speaker>

               <p>Jaz bi vas prosil, če se lahko samo za magnetogram predstavite.</p>
            </sp>
            <sp xml:id="SDT7-OZDDSZII-redna-28-2016-09-30.sp42">

               <speaker>DARINKA TRČEK:</speaker>

               <p>Se opravičujem. Darinka Trček iz javnega sklada za razvoj kadra in štipendije.</p>
               <p>Mogoče še z bolj konkretnega vidika, treba je upoštevati tudi, da je štipendija
               Zoisova po novem zakonu precej višja, za dijake je skoraj enkrat višja osnovna
               štipendija iz prejšnjih 66 na 120 evrov, medtem ko je pri študentih narasla iz
               približno 101 evra na 140 evrov, kar pomeni tudi praktično manjše število s
               primerljivimi sredstvi. Hkrati tudi ugotavljamo, da je veliko manjši sedaj osip pri
               nadaljnjem prijemanju. Namreč kar je gospa Košir že povedala, prej tisti, bom rekla,
               petkarji, ki niso počeli nič zraven, se jim je velikokrat oziroma večjemu deležu se
               je zgodilo, da so potem ob prihodu v srednjo šolo v prvem letniku preprosto niso
               dosegli niti tistega osnovnega pogoja vsaj 4,1 povprečje in je bilo kar precej
               mirovanj. Zdaj lahko, imamo že drugo leto, lahko praktično rečemo, da je tega zdaj
               precej manj, v bistvu se zgodi bolj v primeru, ko se štipendist odloči za spremembo
               programa pa je potem ponovno vpisan v prvi letnik, kar pomeni, da se dejansko vidi,
               da so to osebe, ki brez težav prehajajo in nadaljujejo izobraževanje na ustrezno
               visokem nivoju, hkrati je treba tudi povedati, da imamo vlagateljev več kot je na
               voljo sredstev, kar pomeni da del vlagateljev še vedno zavrnemo ne zaradi tega, ker
               ne bi izpolnjevali pogojev, ampak zaradi tega, ker preprosto za vse ni dovolj
               sredstev. Se pravi v bistvu iz tega vidika tudi za enkrat ne zaznavamo, da bi bilo
               potrebno te stvari spremeniti, je pa z letošnjimi oziroma spremembami zakona smo tudi
               odpravili določene še pomanjkljivosti, ki so se pokazale praktično v začetku
               izvajanja, tako da mislim, da tudi s tem bo zdaj še toliko lažje, recimo tak primer
               so recimo razširitev izjemnih dosežkov praktično, ki jih bolj uveljavljajo študenti,
               torej iz samo znanstvenih objav tudi na strokovne objave, pa potem recimo za
               glasbenike je bila do zdaj problematika tekmovanj, ki se izvaja vsake tri leta, da če
               je ravno zapadel v tisto eno leto ni mogel uveljavljati, ker so se štela samo dve
               leti, zdaj se še vedno zadnje tekmovanje, ki se je izvajalo za to disciplino in pa
               popravek je bil tudi na področju združljivosti oziroma možnosti uveljavljanja tako
               državne in Zoisove štipendije, prej je bilo tako žal, da se je štipendist moral
               sprijaznit s tisto, ki je bilo odločeno prvi čisto terminski, sedaj pa ima dejansko
               možnost potem tudi izbire, kar pomeni, da praktično spremembe vodijo v to, da se
               ohranja res štipendiranje v ustreznem deležu in pa ustrezni kakovosti naših
               štipendistov. Hvala.</p>
            </sp>
            <sp xml:id="SDT7-OZDDSZII-redna-28-2016-09-30.sp43">

               <speaker>PREDSEDNIK UROŠ PRIKL:</speaker>

               <p>Hvala lepa, gospa Trček, za dodatna pojasnila.</p>
               <p>Še kakšno vprašanje, razprava? Če ni, potem počasi zaključujemo tudi to točko.</p>
               <p>Ugotavljam, da se je Odbor za delo, družino, socialne zadeve in invalide seznanil s
               poročilom Javnega sklada Republike Slovenije za razvoj kadra in štipendije za leto
               2015.</p>
               <p>S tem zaključujem to točko dnevnega reda in tudi današnjo sejo odbora.</p>
               <p>Vsem skupaj se zahvaljujem za sodelovanje in vam želim lep preostanek dneva in lep
                  vikend. <title xml:id="SDT7-OZDDSZII-redna-28-2016-09-30.title3">Seja je bila končana 30. septembra ob 10.48.</title>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-KZNJF-nujna-19-2016-10-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">FD3F3F9D0094D36BC125804400461932</idno>
               <idno type="custom" subtype="day">5B16076AF7331F15C125805800323BB6</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=5B16076AF7331F15C125805800323BB6</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-KZNJF-nujna-19-2016-10-17.KZNJF" n="19">
               <name>nujna seja</name>
               <date when="2016-10-17"/>
            </setting>
         </settingDesc>
         <particDesc>
            <listOrg>
               <org xml:id="SDT7-KZNJF-nujna-19-2016-10-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-KZNJF-nujna-19-2016-10-17.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA  DRŽAVNI ZBOR  KOMISIJA ZA NADZOR JAVNIH FINANC </stage>
            <stage type="session">19. nujna seja</stage>
            <stage type="date">(17. oktober 2016)</stage>
            <stage type="chairman">Sejo je vodil mag. Andrej Šircelj, predsednik Komisije za nadzor javnih financ. </stage>
            <stage type="time">Seja se je začela ob 8.32. </stage>
            <stage type="mag"/>


            <sp xml:id="SDT7-KZNJF-nujna-19-2016-10-17.sp1">

               <speaker>PREDSEDNIK MAG. ANDREJ ŠIRCELJ:</speaker>

               <p>Spoštovane gospe in gospodje, spoštovani vabljeni, lepo pozdravljeni na 19. nujni
               seji Komisije za nadzor javnih financ.</p>
               <p>Nimam nobenih imen glede opravičila, imam pa dva nadomestna člana, in sicer, gospod
               Matjaž Han nadomešča gospoda Jana Škoberneta in mag. Bojan Krajnc nadomešča dr.
               Dragana Matića.</p>
               <p>Vsem skupaj še enkrat lep pozdrav.</p>
               <p>Prehajam na določitev dnevnega reda seje, ki sta ga prejeli.</p>
               <p>In sicer, pod 1. točko: Vloga in odgovornost Vlade in Banke Slovenije pri določitvi
               kapitalskega primanjkljaja pregledanih bank na podlagi skrbnega pregleda in stres
               testov iz decembra 2013 in 2. točka: Kreativno tolmačenje veljavne zakonodaje s strani upravnega odbora Družbe
               za upravljanje terjatev bank.</p>
               <p>V zvezi s tem dnevnim redom nisem prejel dodatnih točk niti dodatnih vsebin, zato
               ostaja dnevni red tak, kot je bil posredovan.</p>
               <p>V petek, dne 14. oktobra pa nam je Družba za upravljanje terjatev bank, posredovala
                  prošnjo,<stage type="mag"/><stage>(nadaljevanje)</stage> da bi 2. točko
               obravnavali na zaprti seji. Prošnjo utemeljujejo s tem, da bodo v razpravi gotovo
               prišle na dan zadeve, ki so zaupnega značaja. Povedati moram, da prošnja ni v skladu
               s Poslovnikom Državnega zbora, saj so predlagatelji zahteve na zaprto sejo v skladu s
               četrtim odstavkom 101. člena Poslovnika lahko samo predsedujoči, matično delovno
               telo, poslanska skupina ali vlada. Jaz predlagam, da o tem, ali bomo 2. točko
               obravnavali na zaprti seji, je predvsem odvisno tudi od predlagateljice te točke
               dnevnega reda in seveda bomo v skladu s poslovnikom tudi glasovali o teh zadevah, če
               bo treba. Še enkrat, kdo je predlagatelj sem ravnokar povedal, za zaprto sejo, tako
               da v zvezi s tem ni nobenih težav.</p>
               <p>Prehajamo na obravnavo <title>1. TOČKE DNEVNEGA REDA</title> , in sicer <title>VLOGA IN ODGOVORNO VLADE IN BANKE SLOVENIJE PRI DOLOČITVI KAPITALSKEGA
               PRIMANJKLJAJA PREGLEDANIH BANK NA PODLAGI SKRBNEGA PREGLEDA IN STRES TESTOV IZ
               DECEMBRA 2013.</title>
               </p>
               <p>Gradivo za to točko je zahteva Poslanske skupine Slovenske demokratske stranke za
               sklic nujne seje komisije z dne 11 . oktobra 2014, ki je bila objavljena na spletni
               strani Državnega zbora s sklicem seje.</p>
               <p>Na sejo so bili s sklicem k tej točki vabljeni: gospod Jože Tanko, v imenu
               predlagateljev zahteve, mag. Mateja Vraničar Erman, ministrica za finance, dr.
               Boštjan Jazbec, guverner Banke Slovenije, gospod Boris Štefanec, predsednik Komisije
               za preprečevanje korupcije, gospod Tomaž Vesel, predsednik Računskega sodišča, mag.
               Velimir Bole, raziskovalec Ekonomskega instituta Pravne fakultete, Ekonomski institut
               d.o.o., ki se je opravičili, predstavniki Ministrstva za finance, predstavniki Banke
               Slovenije, predstavniki Komisije za preprečevanje korupcije, predstavniki Računskega
               sodišča, predstavniki Ekonomskega inštituta Pravne fakultete, ki so se
               opravičili.</p>
               <p>Vse prisotne lepo pozdravljam.</p>
               <p>Prosim vas, da če vas ne imenujem, da se prijavite k razpravi oziroma da poveste ime
               in priimek.</p>
               <p>Zdaj bi v imenu predlagatelja, prvič, povedal zelo na kratko razloge za to, da je
               Slovenska demokratska stranka predlagala sklic 1. točke in sicer je tisti bistveni
               razlog, če gremo skozi krogotok iz leta 2012 in leta 2013 je dokapitalizacija bank.
               Zadeva, lahko rečem, da se je začela ob krizi leta 2007 in 2008, predvsem leta 2008
               in potem nadaljevala v letu 2009. Do leta 2012 so bili številni predlogi kako
               reševati slabe terjatve, tudi na ta način, da bi se banke same organizirale, da bi
               banke same ustanovile posebne družbe za slabe terjatve ali da bi se to zgodilo v
               okviru samih bank, vendar se to v treh, štirih letih dejansko ni zgodilo in slabe
               terjatve, število, predvsem pa vrednost je samo naraščala. Zaradi tega je bilo takrat
               odločeno, da se te slabe terjatve rešujejo preko posebne družbe, zato je bil takrat
               sprejet poseben zakon o družbi, ki je urejal družbo za upravljanje terjatev bank in
               moramo takrat, če gremo v tisti čas, povedati, da je bil takrat interes Evropske
               komisije, Evropske centralne banke, mednarodnega denarnega sklada, Svetovne banke in
               drugi mednarodnih institucij, vključno tistih, ki določajo bonitete Slovenije, lahko
               rečem, zelo velik. Predvsem v smislu ali potrebuje Slovenija zunanjo pomoč, ne le v
               strokovno, ampak tudi v <stage type="mag"/> <stage>(nadaljevanje)</stage>
               tako imenovani obliki trojke in seveda zaradi tega je bila takrat, bom rekel,
               sprejeta tudi nekatera zakonodaja na način, da lahko Slovenija to sama naredi. Seveda
               tako, zdaj jaz ne bi šel tukaj prek vse zakonodaje, ki je bila dejansko sprejeta v
               državnem zboru. O tem smo veliko razpravljali. Dejstvo pa je, da je potem prišlo na
               podlagi izračunov Vlade Republike Slovenije in na podlagi izračunov Banke Slovenije,
               do dokapitalizacije bank. Ta dokapitalizacija je pač kot izhaja tudi iz razpredelnice
               predlagatelja, znaša danes že oziroma je znašala več kot 5 milijard evrov. V tej
               povezavi je prišlo tudi do tega, da so se razveljavile nekatere delnice in seveda
               podrejene obveznice saniranih bank. To pa je pripeljalo do tega, da je pravzaprav
               tudi po pravni plati sedaj glede podrejenih obveznic celotna zadeva na ustavnem
               sodišču. O tem so odločale tudi evropske institucije vendar še ne dokončno. Kar je
               seveda tukaj novost in kar je pomembno je, da so se v javnosti pojavili tudi
               izračuni, da je bila ta dokapitalizacija previsoka. Previsoka, da je bil seveda tudi
               napačen pristop, skratka, da ni bilo optimalno. Številka, ki sem jo jaz zasledil pri
               tem se omenja Ekonomski inštitut pravne fakultete, tudi magister Bole, zaradi tega
               sem danes tudi oba povabil na to sejo. Je 1,5 milijarde, to se pravi, da je bila
               približno za 1,5 milijarde dokapitalizacija previsoka. Jaz ne želim špekulirati, jaz
               ne želim tudi govoriti o tem, da so te informacije, ki so javnosti točne, ravno
               zaradi tega je bil tudi namen, da se na tej komisiji dejansko ugotovi ali gre za
               točne informacije ali za netočne. Za napačne informacije. Zaradi tega mi je žal, da
               predstavniki iz Ekonomskega inštituta pravne fakultete, danes niso prisotni.
               Kakorkoli že, pa mislim, da bomo lahko še enkrat ponovili in obrazložili pa povedali
               tudi seveda kaj novega v zvezi z zneskom s katerim smo dokapitalizirali banke in
               sicer smo jih dokapitalizirali potem konec leta 2013. Vmes se je še marsikaj
               dogajalo. Evropska komisija je zahtevala tudi posebno cenitev v zvezi s tem. Zaradi
               tega je prišlo tudi do zamude. Spremenjen je bil način dokapitalizacije v smislu, da
               je bilo v začetku leta 2013 tja do maja ni šla notri, da dejansko lahko
               dokapitalizira banke tudi Družba za opravljanje terjatev bank. Pravzaprav to lahko
               naredi po zakonu vendar je prišlo do drugačne odločitve. Toliko v imenu
               predlagatelja. Sedaj pa predlagam, da najprej dobijo besedo predstavniki vlade. Gospa
               državna sekretarka Sodinova, potem predstavniki Banke Slovenije, guverner dr. Boštjan
               Jazbec. Pa najprej gospa državna sekretarka, izvolite. Beseda je vaša.</p>
            </sp>
            <sp xml:id="SDT7-KZNJF-nujna-19-2016-10-17.sp2">

               <speaker>IRENA SODIN:</speaker>

               <p>Hvala lepa, pozdravljeni spoštovani predsedujoči, poslanke in poslanci. Sanacija
               bančnega sistema leta 2013 je pogosta tema Komisije za nadzor javnih financ.
               Davkoplačevalci morajo vsekakor vedeti zakaj je bila sanacija izvedena in kakšne bi
               bile posledice, če je ne bi bilo. Uvodoma želim opozoriti na poročilo o
               makroekonomskih neravnotežij v Republiki Sloveniji, ki je bilo izdano aprila 2013. V
               njem je Evropska komisija zapisala, da bi Republika Slovenija za zagotovitev
                  verodostojnosti<stage type="mag"/> <stage>(nadaljevanje)</stage> in
               stabilnosti finančnega sistema, v bankah morala izvesti neodvisen pregled kakovosti
               sredstev in obremenitvene teste. Navedeno je Evropska komisija ponovno navedla 29.
               maja 2013, ko je objavila predlog priporočil sveta Sloveniji. V njih je zapisala naj
               Republika Slovenija do junija 2013 izvede ukrepe za najem zunanjega neodvisnega
               svetovalca, ki naj do konca leta pregleda kakovost aktive bank v bančnem sistemu. Ko
               smo priporočilo prejeli, je bila izvedba skrbnega pregleda neizogibna. Iz priporočila
               je namreč izhajalo, da zunanji neodvisni opazovalec dvomi v pravilnost vrednotenj
               sredstev v Slovenskem bančnem sistemu. Nespoštovanje priporočila ne bi pomenilo le
               izgube zaupanja Evropske komisije, pomenilo bi tudi izgubo zaupanja finančnih trgov.
               Posledično se država ne bi mogla več zadolžiti, niti se ne bi mogla zadolžiti
               Slovenske banke. Temu bi sledilo pomanjkanje sredstev, tako v finančnem sistemu kot
               tudi v gospodarstvu. Vsemu skupaj bi najverjetneje sledile vrste pred bankomati kot
               smo jih pred leti videli v Grčiji. Na podlagi priporočila so skrbni pregled
               slovenskih bank izvedle zunanje neodvisne svetovalne družbe. Namen skrbnega pregleda
               je bil zagotoviti verodostojnost informacij po dejanskem stanju v bankah.
               Predpostavke za neugoden scenarij so bile za Slovenijo tako kot za druge države,
               določene s strani Evropske centralne banke. Za vse testirane banke so bile razkrite
               potrebne dodatne oslabitve, ugotavljane s pregledom kakovosti sredstev. Metodologija
               pregleda bank v letu 2013 je že skoraj dve leti podrobno razkrita v 122 stranskem
               dokumentu na spletni strani Banke Slovenije, z naslovom Celovito poročilo o skrbnem
               pregledu bančnega sistema. V zvezi z uporabo rezultatov stresnih testov in torej
               vpliva neugodnih predpostavk, želim poudariti, da se stresni testi niso uporabili pri
               oceni vrednosti sredstev banke. To pomeni, da predpostavke stresnih testov niso
               neposredno vplivale na velikost luknje. So se pa stresni testi upoštevali pri
               določitvi potrebnega obsega dokapitalizacije bank. Predpostavke so tako vplivale na
               obseg dokapitalizacije. Ukrepi s katerimi se krepi kapital banke, morajo biti namreč
               takšni, da bo banka na podlagi tega sposobna dolgoročno preživeti. Da
               dokapitalizacija ni bila prevelika in da torej predpostavke stresnih testov niso bile
               prestroge, izhaja iz dejstva, da so bile Slovenske banke v letu 2014 vključene v
               vseevropski bančni test, ki je bil za vse države narejen na enakih predpostavkah. Ta
               test iz leta 2014 je za Slovenske banke potrdil ugotovitve iz leta prej. Namreč
               očiščenje bilanc bank in dokapitalizacija v letu 2013, so bili izvedeni v minimalni
               zadostni višini za zagotovitev odpornosti v primeru realizacije neugodnih
               gospodarskih gibanj in optimalno z vidika porabe javnih sredstev. Največji slovenski
               banki sta namreč v letu 2014 potrebovali še minimalni dodatni dokapitalizaciji. To
               pomeni, da predpostavke stresnih testov na katerih je temeljila sanacija bank iz leta
               2013, niso bile pretirane. Dovolite, da le na kratko kot odgovor na navedbe v zahtevi
               za sklic komisije, odprem tudi vprašanje ustavnosti določb Zakona o bančništvu 1, na
               podlagi katerih je prišlo do prenehanja kvalificiranih obveznosti. V zvezi s tem
               vprašanjem želim poudariti, da bi v odsotnosti določb Zakona o bančništvu, tisti, ki
               bi s svojim vložkom kapitalsko vstopili v banko, najprej plačal pretekle nepokrite
               izgube. V tem primeru bi, ker se samo razlika med vplačilom in nepokrito izgubo šteje
               kot kapital banke, tako izgubil znesek naložbe, <stage type="mag"/> <stage>(nadaljevanje)</stage> ki je neenak nepokriti izgubi ob njegovem vstopu. Tega
               ne bi naredil noben zasebni investitor. Določbe Zakona o bančništvu pa so omogočile,
               da tega v breme davkoplačevalcev ni bila prisiljena narediti niti država. Tisti, ki
               menijo da določbe Zakona o bančništvu ne bi smele biti uporabljene, tako dejansko
               menijo, da bi bila potrebna višja dokapitalizacija kot je bila dejansko izvedena. O
               dopustnosti vsebine določb Zakona o bančništvu 1, se je sicer že izreklo tudi sodišče
               Evropske unije, v kratkem pa lahko pričakujemo tudi odločitev ustavnega sodišča.
               Sledeč sodbi sodišča Evropske unije, lahko utemeljeno pričakujemo, da bodo določbe
               Zakona o bančništvu prestale test ustavnosti. Hvala.</p>
            </sp>
            <sp xml:id="SDT7-KZNJF-nujna-19-2016-10-17.sp3">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam gospa Sodinova. Zdaj pa bi prosil guvernerja, dr. Boštjana Jazbeca za
               njegovo predstavitev oziroma mnenje o vsem tem.</p>
            </sp>
            <sp xml:id="SDT7-KZNJF-nujna-19-2016-10-17.sp4">

               <speaker>DR. BOŠTJAN JAZBEC:</speaker>

               <p>Predsedujoči hvala. Lepo pozdravljeni. Tema današnje nujne seje Komisije za nadzor
               javnih financ, je vloga in odgovornost vlade in Banke Slovenije pri določitvi
               kapitalskega primanjkljaja pregledanih bank na podlagi skrbnega pregleda, torej
               pregleda kakovosti sredstev in stresnih testov iz decembra 2013. Banka Slovenije na
               zahtevo državnega zbora pripravila in marca 2015 državnemu zboru posredovala obsežen
               dokument, to je Poročilo Banke Slovenije o vzrokih za nastali kapitalski primanjkljaj
               in vlogi Banke Slovenije pri tem kot bančnega regulatorja, o sanaciji bank v letu
               2013 in 2014, o učinkovitosti sistema korporativnega upravljanja bank v državni lasti
               in o načinu reševanja posledic kapitalske neustreznosti poslovnih bank. V tem javno
               objavljenem dokumentu, ki obsega 104 strani in več kot 100 strani prilog, Banka
               Slovenije podrobno razlaga vzroke in okoliščine, ki so pripeljali do potrebnega
               skrbnega pregleda bank v letu 2013, torej se dotikajo teme današnje seje. V
               nadaljevanju bom odgovoril na navedbe v sklicu današnje seje, ki zadevajo Banko
               Slovenije. Uvodoma želim poudariti, da Banka Slovenije deluje zakonito, je delovala
               zakonito z največjo mero skrbnosti in strokovnosti pri opravljanju ene svojih
               ključnih nalog – to je zagotavljanje finančne stabilnosti. S procesi sanacij bank, ki
               so bili izvedeni v letu 2013 in 2014, je bila stabilnost bančnega in finančnega
               sistema ponovno vzpostavljena. V sklicu seje je navedeno, da je bil zelo verjetno
               eden od razlogov za zamudo pri sanaciji bank začenši s prenosom na UTB, citiram:
               "nezaupanje evropskih institucij, predvsem Evropske komisije, verodostojnost in
               strokovnost stres testov slovenskih bank, ki jih je opravila Banka Slovenije." Ta
               teza ne drži. Banka Slovenije je kot regulator bančnega sistema od nastopa krize,
               zlasti pa v letih 2010, 2011 in 2012 zahtevala kapitalske okrepitve bank. Predvsem
               dokapitalizacije največjih bank, ki so bile v pretežni lasti države. Leta 2010 je za
               3 največje banke zahtevala 400 milijonov evrov dokapitalizacije in leta 2011 884
               milijonov evrov. A država, kot ključna lastnica bank, zahtev ni izvršila. Se pravi s
               pravočasnimi lastniškimi dokapitalizacijami pri katerih smo v prvih letih krize
               zaostali tudi za drugimi evropskimi državami, bi banke dobile najkakovostnejši
               kapital, ki je ključno varovalo pred izgubami z naslova kreditnih tveganj. Slovenski
               bančni sistem je od leta 2010 posloval z izgubo. Ta je leta 2011 že presegla pol
               milijarde evrov, da smo natančni 536 milijonov evrov, leto kasneje v 2012 je znašala
               776 milijonov evrov, po prvih enajstih mesecih 2013, to je pred objavo skrbnega
               pregleda bank, pa so banke same izkazovale čez milijardo evrov izgube pred davki.
               Natančneje milijardo in 70 milijonov. Odsotnost dokapitalizacij je bila v okolju
               negativne šibke gospodarske rasti ob hitrem poslabševanju stanja v gospodarstvu ob
               izjemno velikem številu stečajev leta 2011, se je število stečajev podvojilo glede na
               leto 2009. Vzrok je v zastoju kreditiranja. Ker država bankam ni zagotovila
               potrebnega kapitala, so banke dodaten kapital pridobivale s prestrukturiranjem v
               aktive <stage type="mag"/> <stage>(nadaljevanje)</stage> oziroma z močnim
               znižanjem kreditne aktivnosti ter z izdajo podrejenih obveznic. Ta odsotnost
               dokapitalizaciji je ob politični negotovosti v letih 2012 in 2013 so se zamenjale tri
               vlade, do 10. Februarja 2012 vlada Boruta Pahorja, potem do marca 2013 vlada Janeza
               Janše in nato vlada Alenke Bratušek, prispevala k omajanju zaupanja domačih in tujih
               vlagateljev v bančni sistem in državo. To je podražilo strošek zadolževanja države in
               pripeljalo do vedno težjega dostopa do virov financiranja, ki so v drugi polovici
               leta 2013 skoraj popolnoma usahnili in potiskali državo v položaj ob bok države in
               Evropske monetarne unije, ki so morale zaprositi za pomoč v obliki programa. Evropska
               komisija je novembra 2012 začela in aprila 2013 zaključila poglobljen pregled za
               Slovenijo v katerem je ugotovila, da v Sloveniji obstajajo čezmerna makroekonomska
               neravnotežja. Poročilu na 39. strani v tem poročilu, je objavljen tudi poziv k
               izvedbi skrbnega pregleda bank v obliki pregleda kakovosti sredstev, torej ta AQR -
               Assets quality review in stresnih testov. Od leta 2012 se namreč stresnim testom
               zaradi nezaupanja v realnost ovrednotenja kreditnih portfeljev bank pridružil še
               pregled kakovosti sredstev. V tej obliki so bili izvedeni pregledi vseh bančnih
               sistemov v državah, kjer so bila ugotovljena večja makroekonomska neravnovesja – na
               Portugalskem, Španiji, Grčiji, Irski, Cipru in v Sloveniji. Ob prenosu nadzora
               Evropskega bančnega sistema na Evropsko centralno banko in z vzpostavitvijo enotnega
               mehanizma nadzora, pa je bil tak pregled v letu 2014 opravljen v vseh velikih bankah
               v EU, skoraj 130 bank, vključno ponovno Novi ljubljanski banki, Novi kreditni banki
               Maribor. Rezultati v letu 2014 so potrdili ugotovitve iz leta 2013. V sklicu
               izpostavljate sporno Zakon o bančništvu, ki je bil sprejet novembra 2013, ker je na
               podlagi nezavezujočega sporočila Evropske komisije, omogočil delitev bremena
               sanacije. Torej je uzakonil, da pred davkoplačevalci svoje k reševanju prispevajo
               tudi delničarji in imetniki podrejenih instrumentov bank. Zakon je sprejel državni
               zbor in je v Sloveniji zavezujoč. Sodišče Evropske unije pa je julija letos tudi
               potrdilo, da sporočilo Evropske komisije sicer ni zavezujoč predpis, ki bi ustvarjal
               avtonomne obveznosti za vse države članice vendar je hkrati potrdilo, da bi v
               primeru, če posamezna država članica pri ukrepih državne pomoči ne bi izpolnila
               pogojev, torej, da pred davkoplačevalci k pokrivanju izgub prispevajo delničarji in
               določene kategorije upnikov, komisija takšne ukrepe utemeljeno zavrnila. Sodišče tudi
               potrdilo, da ukrepi, ki jih je določal ZBAN 1, niso v nasprotju s pravico do lastnine
               in prepovedjo retroaktivnosti. Če v Slovenijo za dokapitalizacijo bank ne bi bili v
               skladu z zakonom, uporabljeni podrejeni kapitalski instrumenti bi državni proračun
               plačal za sanacijo več kot 600 milijonov evrov več. Delitev bremena sanacije pa je s
               sprejemom Zakona o reševanju bank in prenos Evropske reševalne direktive BRRD posegla
               še na druge kategorije upnikov, z edinim ciljem zmanjšati stroške za davkoplačevalce.
               V sklicu ponavljate nekatere obtožbe zoper Banko Slovenije, ki so jih v javnosti
               navajali zlasti imetniki podrejenih obveznic in na nekatere je Banka Slovenija že
               odgovarjala in jih pojasnjevala in ki so podrobno razloženi v javno dostopnih
               poročilih Banke Slovenije. Zato ponavljam, prvič, Banka Slovenije nikoli in nikakor
               ni prirejala datumov odločb. Izdaja odločb je podrobno pojasnjena v poročilu, ki smo
               ga marca 2015 dali v državni zbor. Na straneh 67 in 68 in če je Banka Slovenija
               ponarejala dokumente, potem naj že kdo končno pokaže originale. Drugič, Banka
               Slovenija ni prirejala kapitalske ustreznosti bank od nikogar ni nikoli zahtevala, da
               prikaže negativen kapital bank ali slabše stanje bank od dejansko ugotovljenega.
               Doslej me še nihče ni vprašal kakšen bi bil naš motiv. Če sklepam iz dosedanjih
               navedb v nekaterih medijih in iz policijske odredbe, potem je bila to pridobitev
               premoženjske koristi davkoplačevalcev. Za izvedbo skrbnega pregleda bank<stage type="mag"/> <stage>(nadaljevanje)</stage> bili na zahtevo evropske
               komisije angažirani neodvisni, specializirani izvajalci, ki so tovrstne preglede
               izvajali tudi v drugih državah. Skladno z veljavnimi standardi stroke za te preglede,
               kot so veljali že v Evropski uniji. vhodne podatke za pregled so zagotavljale banke
               same in ne Banka Slovenije: Kot že omenjeno so se na evropski ravni zaradi nezaupanja
               v realno zvrednotenje kreditnih portfeljev, ki so ga izkazovale banke s stresnim
               testom od leta 2012 naprej pridružili še pregledi kakovosti aktive, AQR.</p>
               <p>V bankah so bili tako najprej izvedeni ti pregledi, ki so pokazali ali banke realno
               vrednotijo svoje naložbe in zavarovanja ali pa so potrebne dodatne sleditve. In na
               tej ugotovljeni realni vrednosti so bili nato narejeni stresni testi, ki so pokazali
               odpornost bank na šoke v gospodarstvu. Realno vrednotenje naložb in zavarovanj bank
               je namreč ključno za trdnost bankine odpornost na dodatne šoke. Pri naših bankah,
               Nova Ljubljanska banka, Nova kreditna banka Maribor, Abanka in Banka Celje je bilo
               ugotovljeno, da je vrednotenje preoptimistično in da je potrebno narediti skupaj za
               skoraj 2,1 milijarde evrov dodanih popravkov vrednosti. To je razkrito v poročilu za
               državni zbor, z marcem 2015 na strani 70. Dodatne potrebne slabitve, kot so jih
               ugotovili specializirani neodvisni izvajalci pregleda so banke v celoti, nekatere
               tudi še v nekoliko višjem znesku poknjižile v svojih bilancah v letu 2013. Bilance
               bank na 31. december 2011 s taki poknjiženimi dodatnimi slabitvami so v rednem letnem
               pregledu potrdili revizorji ki upoštevajo mednarodne standarde računovodskega
               poročanja, kot vemo SRP/?/.</p>
               <p>Kako so potekali AQR, torej, pregledi kakovosti aktive je zelo podrobno predstavljeno
               v dokumentu, ki je bil mesec dni po izvedeni dokapitalizaciji objavljen na spletni
               strani Banke Slovenije, v angleščini, kasneje tudi v slovenščini. Ker je v sklicu
               ponavljan očitek, da nečesa nočemo razkriti ponavljamo, da je razkrito vse, razen
               dejanskih vhodnih podatkov, ki so jih dale banke same.</p>
               <p>In tretji očitek, rezultati AQR, torej za 2,1 milijarde zmanjšano vrednost bank so
               služili kot vhodni podatek za izvedbo stresnih testov bank, torej za pregled ali so
               banke odporne na morebitno poslabšanje razmer v gospodarstvu, po dveh scenarijih.
               Predpostavke za osnovni scenarij so bile določene, tako kot drugod v Evropi na
               podlagi spomladanske napovedi makroekonomskih gibanj evropske komisije, popravljenih
               navzdol na podlagi makroekonomskih podatkov o realizaciji za prvo četrtletje leta
               2013 in za neugodni scenarij so bile določene predpostavke s strani Evropske
               centralne banke oziroma evropskega odbora za sistemska tveganja.</p>
               <p>Podrobno so predpostavke za Slovenijo predstavljene v poročilih Banke Slovenije. Ob
               kritikah, da so bili v stresnih testih, leta 2013 upoštevane preveč negativne
               makroekonomske napovedi pa bi rad opozoril na dve dejstvi; v zadnjem četrtletju 2013,
               ko je bila izvedena sanacija bank niti ena institucija Sloveniji ni napovedovala
               rasti za leto 2014. Povprečna napoved institucij Konsenzus, Ekonomskega inštituta
               pravne fakultete, Evropske komisije, Mednarodnega denarnega sklada, OECD, SKEP/?/,
               UMAR in Banke Slovenije so v zadnjem četrtletju za leto 2013 za slovensko gospodarsko
               rast v letu 2014 napovedovali -0,9 %. Pogledamo še graf, niti ena institucija v
               zadnjem četrtletju 2013 ni napovedovala pozitivne gospodarske rasti za leto 2014.</p>
               <p>In drugič, v letu 2014 so vseevropski stresni testi, ki jih je izvedla Evropska
               centralna banka za katere so bili vključeni tudi dve slovenski banki, Nova
               Ljubljanska banka in Nova kreditna banka Maribor potrdili rezultate skrbnega pregleda
               bank v letu 2013. Obe banki skupaj, če se spomnite, sta izkazovali minimalni dodatni
               kapitalski primanjkljaj v zneski 63 milijonov evrov.</p>
               <p>Naj na koncu povem še, kar je omenjeno v sklicu te seje, študije gospoda Veljka
               Boleta še vedno ne poznam in je nisem videl. Upam, da jo je videl sploh kdo v
                  tem<stage type="mag"/> <stage>(nadaljevanje)</stage> prostoru. Iz
               javnih objav pa sklepam, da so študijo naročili imetniki podrejenih obveznic za
               namene tožb zoper Banko Slovenije in Republiko Slovenijo. Namen naročenih študij pa
               je vsaj praviloma potrditi to, kar trdijo naročniki.</p>
               <p>Hvala.</p>
            </sp>
            <sp xml:id="SDT7-KZNJF-nujna-19-2016-10-17.sp5">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala tudi vam, spoštovani guverner.</p>
               <p>Odpiram razpravo, najprej sprašujem če želi še kdo od vabljenih besedo? Če ne,
               odpiram razpravo članov in članic komisije. Še pred tem bi rad povedal, da dr. Anže
               Logar nadomešča gospoda Janeza Janšo.</p>
               <p>Izvolite, mag. Julijana Bizjak Mlakar.</p>
            </sp>
            <sp xml:id="SDT7-KZNJF-nujna-19-2016-10-17.sp6">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Hvala lepa za besedo, gospod predsedujoči.</p>
               <p>Ja, na začetku moram povedati, da te tajne študije dr. Boleta verjetno ne pozna nihče
               izmed nas in da je zaradi tega zelo težko govoriti o njej. Tudi, če bi jo poznali bi
               imeli verjetno težave z samo vsebino, če bi bila res takšna kot je.</p>
               <p>Nedavno je, recimo ko gre za neke študije ekonomske fakultete je pisal dr. Dušan
               Keber tudi o akademski prostituciji ko so raziskave prilagojene željam naročnikov in
               seveda pomeni, da bi bila potem potrebna še neka študija, ki bi dejansko lahko
               preverila kaj in kako je s takšno raziskavo. Čeprav po drugi strani gre za uglednega
               strokovnjaka, nedvomno uglednega strokovnjaka, in tudi, ko gre za predpostavke na
               osnovi katerih so se izvajali stresni testi so te preverljive in lahko nekako
               ugotovimo, da so bile te predpostavke sporne. Tako predpostavke UMAR kot vse tiste
               stvari, ki so se dogajale v tem času, ko se je v bistvu poskušalo narediti krizno
               situacijo iz stvari, ki dejansko niso bile tako krizne. Mi vemo, da so svoje čase,
               torej v času teh zadnjih 25 let, da smo izgubili mnoga podjetja. Prav na ta način da
               so se ustvarile razmere, ko se je podjetje prikazovalo da je v slabši situaciji kot
               je bilo samo zaradi tega, da se ga je potem lahko poceni privatiziralo. In nekako, če
               pogledamo tisto obdobje, kaj se je pravzaprav dogajalo, torej mi smo bili seznanjeni,
               javnost je bila seznanjena, lahko rečemo s katastrofičnimi scenariji, ki so jih
               širili tako politiki kot tudi razni svetovalci. Spomnimo se nastopov, recimo gospoda
               Egona Zakrajška na televiziji in še mnogih drugih, tudi domačih politikov in ostalih
               tako imenovanih strokovnjakov, ki so nam risali črne scenarije. Pa ne samo, da so to
               risali, te njihove izjave so bile potem povzete v tujem tisku in na ta način so
               zagotovo škodili sami državi, za kar niso seveda nikoli nosili nobene odgovornosti.
               Ne politične in ne odškodninske.</p>
               <p>Vendar pa, torej cela država je nekako postala talec tega, da bi se jo, tako je bilo
               videti iz vsega tega, tudi če pogledamo nazaj torej da bi prišlo do poceni razprodaje
               premoženja. In tukaj se je naredilo, torej to umetno ustvarjanje kriznih razmer je
               zagotovo hudo pripomoglo k temu, da se je lahko izvedlo tudi oškodovanje premoženja.
               Potem ustanovitev slabe banke, kjer vemo, da je bilo marsikaj spornega, tudi sami
               tisti, ki so prišli pregledovati slabe terjatve, pote, kar se vse dogaja s slabo
               banko, premajhen nadzor nad slabo banko, na kar je opozarjalo tudi Računsko sodišče
               pa se ni nič naredilo.<stage type="mag"/><stage>(nadaljevanje)</stage>
               Skratka očitno so bile narejen hude napake tako politične kot tudi siceršnje v tem
               obdobju tako, da me ne bi nič čudilo, če smo dali tudi preveč za sanacijo bank.
               Vendar pa stvar je takšna, če torej sigurno lahko ugotovimo kakšna je kapitalska
               ustreznost, kakšno kapitalsko ustreznost izkazujejo banke sedaj, ali je ta previsoka
               ali ne, in če smo dali preveč, potem bi morali to vzeti nazaj in to se da ugotoviti,
               če je tega denarja v bankah pač preveč. To se pravi, da tudi za današnji čas, na kar
               pa lahko vplivamo torej lahko marsikaj naredimo tudi kar se tiče same Slabe banke tam
               se nam sprehajajo razni lobisti, hkrati je država, čeprav gre za njeno premoženje
               nekako odrinjena stran od tega, da bi sploh bil tudi nadzor Ministrstva za finance
               takšen kot je potreben. Na tem področju bi se sigurno dalo marsikaj narediti, zaradi
               tega, da ne bi prišlo še do nadaljnjih oškodovanj. Zdi se mi, da je ta današnja tema
               primerna morda za to, da se lahko ugotovi kakšne so bile res odgovornosti tistih, ki
               so povzročili to umetno ustvarjanje kriznih razmer in seveda vse te posledice, ki so
               temu sledile pa tudi za to, da se ugotovi kako naprej. Tukaj mislim, da ne bi smeli
               ostati samo pri proučevanju prihodnosti, ampak tudi tega, da se ne bi nepravilnosti
               še dogajale naprej in da bomo še naprej čeprav vemo za vse te napake, da se jih da
               tudi dokazati torej, da bi dopustili, da se te napake torej, da še naprej
               obremenjujejo naše ljudi. Če je v bankah preveč denarja, če so pretirano torej če
               izkazujejo pretirano kapitalsko ustreznost, potem naj se ta denar vrne za tiste, ki
               so bili v tem času prikrajšani, to pa vemo, da so bili torej tako na področju
               izobraževanja, sociale, marsikje so bili ljudje oškodovani tako, da upam, da bo ta
               današnji razgovor vodil tudi v to smer, da se ugotovi kaj je pravzaprav s to
               kapitalsko ustreznostjo banke, ker to se da vse preveriti. Tako kot se da z
               današnjega trenutka preveriti, da so bile določene predpostavke sporne, da so bile
               previsoke seveda je, potem vprašanje tudi ustreznosti modela, kjer so se te
               predpostavke uporabljale, vendar lahko ugotovimo kaj je pravzaprav s kapitalsko
               ustreznostjo bank in je s tem denarjem. Upam, da bom kakšen odgovor na to vprašanje
               dobila tudi v današnji razpravi. Hvala lepa.</p>
            </sp>
            <sp xml:id="SDT7-KZNJF-nujna-19-2016-10-17.sp7">

               <speaker>PREDSEDNIK MAG. ANDREJ VIZJAK:</speaker>

               <p>Hvala. Mag. Bizjak Mlakar jaz mislim, da boste dobili kakšen odgovorov ne vem če vse,
               mislim pa, da kakšen vsekakor. Gospa mag. Bratušek, izvolite.</p>
            </sp>
            <sp xml:id="SDT7-KZNJF-nujna-19-2016-10-17.sp8">

               <speaker>MAG. ALENKA BRATUŠEK (PS NP):</speaker>

               <p>Hvala. Lep pozdrav vsem.</p>
               <p>Tema, o kateri smo tudi v Državnem zboru govorili velikokrat, sama osebno nimam
               problema govoriti še velikokrat, 5 milijard je ogromno davkoplačevalskega denarja in
               ja, za vsak evro je potrebno znati pojasniti kam, za kaj smo ga dali. Je pa zelo
               neodgovorno, da pravzaprav cela Slovenija in danes tudi mi v tej komisiji govorimo o
               neki študiji, ki je ni nihče videl, zato spoštovani predsednik proceduralno
               predlagam, da zahtevamo od instituta, ki je ustanovljen v okviru javnega zavoda
               pravne fakultete, da nam to študijo dostavi in še koliko je za to študijo bilo
               plačano. Jaz mislim, da kot Državni zbor ne, da imamo samo pravico, ampak tudi to
               dolžnosti. Še enkrat, ta institut ni kar tako neki deoo, ampak je institut, ki ga je
               ustanovila Pravna fakulteta, ki je financirana z davkoplačevalskim denarjem. To je
               moj proceduralni predlog, o katerem želim, da pred koncem seje glasujemo.</p>
               <p>Še enkrat. Popolnoma nobenega problema nimam, če je treba tudi vsak dan, da govorimo
               o tem koliko denarja in zakaj <stage type="mag"/><stage>(nadaljevanje)</stage> je v naše banke šlo.</p>
               <p>Na neki način je to, da se danes pogovarjamo o tem, da so razmere takrat bile
               ocenjene kot katastrofične mogoče celo pozitivno, ker to pomeni, da smo stvari
               sanirali do te mere, da pravzaprav so ljudje in očitno tudi nekateri poslanci
               pozabili v kakšni situaciji smo leta 2013 bili. Jaz vam lahko povem, da smo bili v
               situacijo, ko nismo vedeli ali bomo na koncu meseca lahko izplačali pokojnine. Hvala
               bogu, da ne vemo kaj bi se zgodilo, če teh pokojnin ne bi izplačali. Nismo vedeli ali
               bomo petega v mesecu lahko izplačali plače učiteljem, zdravnikom, policistom in še
               komu. Takšna je bila situacija. Vesela sem, da smo danes vsi to pozabili, ker slabe
               stvari radi pozabljamo in prav je tako in glejmo naprej. Ja, če je bilo denarja v
               banke danega preveč je tam in ga vzemite ven prej, spoštovana koalicija, preden ga
               bodo vaši eksperti, ki jih želite postaviti v slovenske banke dali kam drugam, tako
               kot se je dogajalo v preteklosti, ampak za takšne odločitve bo nekdo moral prevzeti
               odgovornost. Še bolj si želim, da se ne bomo čez pet let ponovno ukvarjali z enakimi
               problemi, da se bomo spet spraševali koliko davkoplačevalskega denarja bo treba dati
               v naše banke, ampak jaz mislim, da bi bil čas kar nekako smo pozabili zakaj smo se
               sploh ukvarjali s sanacijo naših bank, kje so vzroki, da smo morali dati v banke 5
               milijard konec koncev zakaj. Vlada tega ni rešila leta 2010 oziroma 2011. Po
               nekaterih izračunih, mislim da so bili predstavljeni tudi na tej komisij bi bila
               sanacija cenejša za dve milijardi evrov, ali bo za to kdo prevzel odgovornost, bo za
               to kakšna vlada ali politiki iz tiste vlade odgovarjali? Ne, seveda je najbolj
               pametno danes, ko smo sanirali probleme se ponovno pogovarjati o tem, da so bili
               sanirani s preveč denarja. Ja, lahko takoj, ampak je treba ukrepati, od besed ne bo
               nič drugače. Tisti, ki ste v koaliciji imate škarje in platno. Akcija, nekdo bo za to
               prevzel odgovornost, poberite denar iz bank in odplačajte s tem dolg. To bi bilo
               edino fer in pošteno, ampak ne samo govoriti, takoj, koraki, s skupščino, 100 %
               lastniki ste in takoj lahko to naredite. Ne vem zakaj se je bilo tako enostavno
               ukvarjati s tistimi, ki so luknjo kopali. Javno objavljeni so podatki na tako
               imenovani Slabi banki, javno objavljeni. Največji kopalec luknje znotraj tega je
               Rimskokatoliška cerkev, 500, 457 milijonov v treh podjetjih: Zvon 1, Zvon 2, T2. Med
               prvimi štirimi največjimi podjetji, ki so kopali luknjo so tri v lasti RKC in nič.
               Istrabenz, Pivovarna Laško, Merkur. Sava 100 milijonov, ampak ne, država jo še
               nagradi in jo iz Slabe banke prenese na Slovenski državni holding, zato da bodo
               fantje verjetno lahko delali po svoje naprej. To so stvari, o katerih se pogovarjamo.
               RKC bo država za nagrado dala še od 30 do 60 milijonov odškodnine in nihče ne ukrepa.
               Pridemo v DZ in se pogovarjamo ali je denar, ki je še vedno v bankah za enkrat, ga je
               bilo preveč ali premalo. V redu pogovarjajmo se, vsak dan se pogovarjamo samo tudi na
               drugi strani ukrepajte. Danes je ogromno junakov in pametnjakovičev, ki vedo kako bi
               bilo lahko drugače. Leta 2013 ni bilo niti enega. Vsi mediji od prvega do zadnjega so
               špekulirali o bančni luknji od 3 do 13 milijard, o tem, da Slovenija nikakor ne bo
               uspela sama, od 3 do 13. <stage type="mag"/><stage>(nadaljevanje)</stage> Danes, ko smo plačali 5 milijard je že to enormno preveč.
               Ne vem ali še enkrat ponavljati vse kar so povedali kolegi kdo je določal
               predpostavke. Jaz vam predlagam, da si pogledate dejanske iz tistih časov podatke o
               padcu gospodarske aktivnosti. 4,6 je bilo v zadnjem kvartalu 2012. Ali mislite, da se
               je kar sam od sebe zgodil preobrat? Minus 4,6. Ja, lahko je danes reči 7, minus 6,
               minus 7 je preveč, lahko je danes to reči, takrat poglejte številke kakšne so
               bile.</p>
               <p>Še vedno po vseh ukrepih v Sloveniji odločamo sami. Če bi se stvar danes seveda
               izgleda vse enostavno, takrat pa ni prav veliko manjkalo do tja, če bi se stvar
               obrnila drugače bi ta vlada danes lahko samo izpolnjevala obveznosti, če bi želela
               dobiti denar za pokojnine, za plače in še za kaj drugega. Primer imate v Grčiji. Zelo
               dobro in zelo natančno lahko pogledate kaj pomeni, če nekdo drugi v tvoji državi
               pravzaprav določa politiko in smer, po kateri moraš hoditi. Še vedno o vsem odločamo
               sami. 2 leti imamo Vlado, v kateri so SMC, Desus in SD tako, da niso dovolj besede,
               ampak je treba stvari prejeti v roke in ukrepati v smeri, v kateri mislite, da je
               prav.</p>
               <p>Še enkrat na koncu gospod predsednik. Jaz predlagam, da sprejmemo sklep in od
               instituta, ki je to studijo pripravil zahtevamo, da nam jo posreduje. Razlog, še
               enkrat, to ni kar tako deoo ali pa espe od nekoga, ampak je institut, ki je
               ustanovljen pri javnem zavodu. Javni zavod je ta institut ustanovil in ta javni zavod
               se financira z davkoplačevalskega denarja, zato imamo to pravico. Želim, da o tem
               sklepu glasujemo.</p>
               <p>Še enkrat, kolegi in kolegi, dajmo se res, lahko se vsakič znova, jaz nimam nobenega
               problema ukvarjamo s tem, ampak na eni strani se ukvarjamo z tistimi, ki so
               povzročili to, da je bilo treba v naše banke dati denar in na drugi strani s tem kaj
               boste v nadaljevanju naredili, da se zgodba ne ponovi. Korake, ki jih delate nas pa
               peljejo zelo tja kjer smo enkrat že bili, na žalost. Če si pogledate svojo kadrovsko
               politiko v zadnjih dveh letih od podjetij ali pa od SDH, DUTB do Nove Ljubljanske
               banke kamor ste želeli nastaviti ljudi, ki niti osnovnih pogojev niso spoštovali.
               Ljudi, ki so bili v banki, ko je ta bančna luknja nastajala to so stvari, o katerih
               bi morali na teh sejah govoriti.</p>
            </sp>
            <sp xml:id="SDT7-KZNJF-nujna-19-2016-10-17.sp9">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa, spoštovana kolegica, mag. Alenka Bratušek.</p>
               <p>Jaz delim nekatera mnenja vaša in podpiram tudi vaš predlog sklepa in v skladu s
               Poslovnikom predlagam, da Komisija za nadzor javnih financ glasuje pred koncem seje.
               Na koncu bomo glasovali še o predlaganih sklepih. O navedenem sklepu, predlaganem
               sklepu gospe Alenke Bratušek in sicer predlog sklepa se glasi: "Komisija za nadzor
               javnih financ zahteva, da Ekonomski institut pravne fakultete komisiji posreduje
               študijo mag. Velimirja Buleta o previsoki dokapitalizaciji Slovenskih bank." Želi kdo
               razpravljati o tem sklepu? <stage>(Ne.)</stage> Glasujemo. <stage type="mag"/> <stage>(nadaljevanje)</stage> Kdo je za? <stage>(8 članov.)</stage> Kdo je proti? <stage>(nihče.)</stage></p>
               <p>Ugotavljam, da je bil sklep sprejet.</p>
               <p>Izvolite… Ja ja seveda, bom nadaljeval z razpravo. Jaz bi tukaj samo še to pojasnilo
               post festom, seveda po izglasovanem tem sklepu, da jaz sem želel seveda, da se ta
               študija predstavi tukaj na tej komisiji. Nisem v naprej mogel zahtevati, tako da
               zaradi tega sem povabil gospode iz Ekonomskega inštituta pravne fakultete vključno z
               gospodom Velimirjem Poletom.</p>
               <p>Nadaljujemo z razpravo. Gospod Matjaž Han, izvolite. Beseda je vaša.</p>
            </sp>
            <sp xml:id="SDT7-KZNJF-nujna-19-2016-10-17.sp10">

               <speaker>MATJAŽ HAN (PS SD):</speaker>

               <p>Ja hvala lepa predsednik. Spoštovani gostje, ma jaz bom kar nekaj stvari samo
               vprašal. Glejte, v tej zgodbi preveč vlitega denarja v bančni sistem,
               dokapitalizacija in tako naprej, se pogovarjamo zdaj že od tistega trenutka, ko smo
               to naredili. Vmes delamo analize, vmes se hvalimo, vmes grajamo, karavana gre pa na
               koncu za moje pojme naprej. Firme se prodajajo, potem se razburjamo, ko se firme
               prodajajo in tako naprej in tako naprej. zdaj jaz upam, da se vsaj ta stran in tudi
               tista stran tam imamo toliko zgodovinskega spomina, da približno vemo kaj se je
               takrat dogajali in ne rabim jaz vedno Alenko poslušati vedno kaj je naredila. Jaz
               mislim, da takrat samo vemo, da so eni klicali trojko drugi so nekaj naredili, vmes
               so se zadeve zgodile, to se strinjam. Verjetno bi se dalo narediti tudi kaj drugače,
               ampak dejstva so zdaj takšna. Zdaj pa jaz bi samo eno, predvsem guvernerja vprašal,
               čisto eno preprosto vprašanje, zaradi ljudi ne zaradi mene. Da bomo enkrat zaradi
               zgodovine naprej čisti pred seboj. Ali je možno, gospod guverner, narediti revizijo,
               da rečemo vlada ali jaz ne vem kdo naroča revizijo, ali so bila sredstva, ki so bila
               na nek način vlita v bančni sistem, adekvatna za tisto situacijo takrat ali ne? Kdo
               vam mora to… Čeprav vem, da ste avtonomni. Kdo vam… Ali vam lahko sploh v tej državi
               kdo to naroči, da to naredimo z našimi strokovnjaki, s tujimi strokovnjaki in da si
               enkrat zapremo to zgodbo? Ali je denarja preveč, ali je denarja premalo ali je
               denarja dovolj notri? Ali je to sploh možno narediti? Ne da boste meni odgovoril.
               Zaradi ljudi. Ker drugače bomo imeli vsak teden takšno sejo pa vsak teden se bo en
               poslanec spomnil in bo rekel, da si bo seveda pred kamerami politične pike
               "nažigaval", bo rekel "denarja je preveč, vsi kradejo" in tako naprej. Dajmo narediti
               eno revizijo. Mi imamo eno preiskovalno komisijo. Jaz mislim, da je gospod Logar dela
               to relativno zelo resno. Jaz upam, da bo to ena preiskovalna komisija, ki bo dala
               neke rezultate, ker do sedaj so bili rezultati vedno politične narave. Enostavno me
               to zanima. Drugo pa, saj se nam vedno na nek način kaže, da delamo neke prekrške
               vmes, če bi lahko rekel skortno <stage>(?)</stage> se izražal. Recimo NKBM, ok smo ga prodali, NKBM
               ne, pa jaz nisem eden tistih levih politikov, ko se bo kar drl, da je državno
               premoženje najboljše. Jaz mislim, da ni važno ali je državno ali privatno premoženje,
               važen je odgovoren lastnih. Ampak me pa včasih potem zmede, ko mogoče kdaj poskušam
               kaj zagovarjati drugače, kot bi iskreno mislil, recimo me ta pri NKBM me izredno
               zmotila. Bom rekel, na hitro so začeli te lastniki novi črpati denar ven iz NKBM in
               tudi zaradi tega je politika verjetno začela zdaj ustavljati prodajo NLB. In jaz
               mislim, da j čeprav, da jo ustavi po temi pogoji pa približno ker vemo kakšna je v
               Evropi situacija glede bank. Brexit se nam je vmes naredil in ni nujno, da vse
               prodamo. Čeprav jaz mislim, da je NLB slabo vodena bila v času prejšnje uprave, ker
               noben ekonomist, pa ima lahko osem doktoratov, mi ne bo rekel, da smo morali nekatere
               firme prodati pod takšnimi pogoji. In to se danes kaže. <stage type="mag"/> <stage>(nadaljevanje)</stage> Pivovarna Laško je definitivno stvar, ki je ne
               bi bilo treba prodati pod takšnimi pogoji. Kaj ima danes ta naša državna banka od te
               Pivovarne Laško in od tega sistema? Nič. Tisto sekundo, ko so podpisali pogodbo dragi
               moji, ko so podpisal pogodbo, je ta ista uprava, prej jih je na nek način držala z
               nekimi norimi obrestmi, tisto sekundo, ko so samo Nizozemci podpisali, so jim
               ponudili druge pogoje. Zakaj? Mislim, jaz tega ne razumem. Jaz ne vem v katerih
               ekonomskih študijah to piše. Da ne govorim, da smo prehrambno industrijo razprodali.
               To pa smo razprodali. Mene ne zanimajo na nek način banke, ker je bila tudi državna
               banka, kaj pa smo od nje imeli? In take zadeve se, bom rekel, dogajajo. Saj pri drugi
               točki bomo menda tudi kaj rekli glede upravljanja v DUTB ampak če ti dobiš, ne vem,
               delnico za štiri evre pa jo potem prodaš za 25, nisi rabil kaj veliko delati in takih
               prenosov na slabo banko je bilo kar veliko. Tako, da spoštovani guverner, jaz bi samo
               vprašal, ker mislim, da so tudi očitki in napadi na vas kdaj zelo neupravičeni, moram
               to zelo iskreno povedati – kakšna je možnost, da naredimo eno resno revizijo in da bo
               ta revizija odgovorila na vsa ta vprašanja, da ne bodo ti politični pogromi ali na
               Banko Slovenije ali na cel sistem, dnevno prisotni v tem našem prostoru in ta naš
               prostor zastrupljali? Strinjam pa se z Alenko, to kar je rekla, danes smo vsi veseli,
               ker je rast 2,5 odstotka, takrat pa, ko sem tudi jaz sedel v tisti vladi oziroma na
               tistih sestankih, pa to kar je bilo rečeno, ko smo se pogovarjali kje denar dobiti za
               plače in takrat smo se zadrževali ne vem po tistih celo 7 odstotkov je bilo menda. /
               oglašanje iz dvorane/ A pet? No, danes pa bi že denar drugje dobimo skoraj zastonj.
               Danes pa moramo že plačevati, da deponiramo denar na bankah. Takšna razlika je. Evo,
               samo to imam jaz vprašanje. Hvala lepa.</p>
            </sp>
            <sp xml:id="SDT7-KZNJF-nujna-19-2016-10-17.sp11">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam kolega Han. Jaz mislim, da bo guverner odgovoril. Rad bi tukaj opozoril, da
               je Komisija za nadzor javnih financ že sprejela tudi podobne sklepe na seji 17.
               Februarja 2015. Ampak ne glede na to bom dal, bom dal, bom dal, / oglašanje iz
               dvorane/ ne ne, bom dal besedo guvernerju. Predvsem zaradi tega, ker mislim, da ti
               sklepi še niso bili nekako realizirani. Preden dam besedo guvernerju pa dajem besedo
               še doktor Anžetu Logarju. Razprava.</p>
            </sp>
            <sp xml:id="SDT7-KZNJF-nujna-19-2016-10-17.sp12">

               <speaker>DR. ANŽE LOGAR (PS SDS):</speaker>

               <p>Ja hvala.</p>
            </sp>
            <sp xml:id="SDT7-KZNJF-nujna-19-2016-10-17.sp13">

               <speaker>PREDSEDNIK MAG. ANDREJ ŠIRCELJ:</speaker>

               <p>Pa gospod Kranjc še potem. Pardon.</p>
            </sp>
            <sp xml:id="SDT7-KZNJF-nujna-19-2016-10-17.sp14">

               <speaker>DR. ANŽE LOGAR (PS SDS):</speaker>

               <p>No saj mogoče jaz lahko vsaj malce tlakujem odgovor gospoda guvernerja na vprašanje
               poslanca Hana. Lahko. Saj ste v vladi. Lahko naročite študijo, lahko naročite podoben
               pregled kot je bil naročen leta 2013. Zdaj stvar je samo ali boste plačali za to 20
               milijonov evrov ali ne boste. Samo to je vprašanje. Ampak ključno vprašanje, ki se v
               tej poplavi razpravi in odgovorov vseskozi poraja, je, kdo je kriv za to situacijo. A
               je za to kriva Banka Slovenije, ali je za to kriva politika ali so krivi bankirji ali
               je za to krivo podjetništvo? Pravi odgovor je verjetno neka zmes vsega. Ampak
               Slovenci smo pa prvaki v tem, da potem ostane pri tem odgovoru, ne pa pri
               nadaljevanju tega odgovora. Torej vprašanje ključno je ali bo kdo odgovarjal? Ker če
               ne bo nihče, potem bo teh razprav res veliko ja. Še naprej, pa ne samo pri tej bančni
               luknji ampak tudi pri naslednji bančni luknji, ker če tisti, ki je zagrešil danes
               lahko že šestič zapored z veseljem lahko odide iz sodišča, v naslednji fazi bo tožil
               tiste, ki so ga obtožili, da je kradel iz bank, potem v naslednji fazi podobno njegov
               kolega bankir nima razloga, da ne bi enako ravnal. Danes s pregonom bančne
               kriminalitete oprostite služijo samo odvetniške firme. Nihče drug. Slovenci smo
               plačali, ugotovili smo, vemo kdo je kriv, ampak sodišča pa ugotavljajo <stage type="mag"/> <stage>(nadaljevanje)</stage> eno za drugim, primer za
               primerom, da so bančniki ravnali ne samo s profesionalno skrbnostjo stroke
               upravljanja banke, ampak še eno stopnjo višje. Še bolj skrbni so bili, kot bi morali
               biti. To so fakti bruti. Potem pa se pojavi neka študija, ki predrami celo Slovenijo.
               Študija, ki je nihče ni videl, ki je nihče ni prebral, po katerem mediji na veliko
               pišejo. Glejte, ni škandal ali pa neodgovorno, da je ta študija nastala pa da je
               nihče ni videl, neodgovorno je, da tisti, ki jo je pripravil, ni prišel pred Komisijo
               za nadzor javnih financ to predstaviti. To je škandal. To je škandal, da nekdo, ki
               pripravi, ki postane neka referenca za odločanje o tem ali je prišlo do preplačanja
               bančne luknje ali ni, potem mirno dvigne roko in meni nič, tebi nič pusti v zraku ta
               dvom, ki se pa zelo enostavno zažre v tkivo naroda že zaradi tega, ker intimno
               verjetno vsi mislijo, da je bila bančna luknja preplačana. Nihče, vsak raje manj da
               kot več. In v tem pogledu je logično, da če se tako mnenje pojavi v javnosti, da bo
               na nek način pustilo neko posledico. Zdaj ali je ta bančna luknja bila preplačana ali
               ni bila preplačana? Jaz vseeno sem zdaj rahlo v dilemi. No, tu smo poslušali
               koalicijske predstavnike, ki so sami dejali, da jih ne bi čudilo, če je bila ta
               luknja prevelika. DeSUS je bil sestavni del prejšnje koalicije, sestavni del zdajšnje
               koalicije in zdaj, če uradni predstavnik reče, da ga ne bi čudilo, če smo dali preveč
               v banke, potem kaj naj si povprečen davkoplačevalec misli? Da morda pa je le vendarle
               nekaj na tem. Tako, da če smo v fazi iskanja odgovorov, se mi zdi tako nenavadno, da
               potem tudi politika daje mešane odgovore. Zdaj mi smo meli v tistem času, kolegica
               Bratuškova je rekla, da ni bilo leta 2013 niti enega junaka, ki bi si upal drugače
               narediti. Saj v tistem trenutku je bil lahko samo en junak. Vlada Republike
               Slovenije. Nimamo dveh vlad, samo ena vlada se lahko odloči v katero smer gremo.
               Takrat sta bila na mizi dva scenarija – ali se gre po ESM ali pa vse dokapitaliziramo
               sami. Vlada se je odločila in za to verjetno prevzela odgovornost, da se
               dokapitalizira sama. SDS je takrat in še danes trdila, da je ugodnejši scenarij po
               ESM. Zato, ker je nižja obrestna mera, ker je to sklad, ki je bil ustanovljen
               septembra 2012 prav za te namene, za bančne luknje do višine 500 milijard, kot nek
               buffer <stage>(?)</stage> za rešitev držav v krizi in ni na mestu primerjava Slovenija 2013 in
               Grčija. Situacija je bila bistveno drugačna. Kakorkoli. Bistveno večji javni dolg,
               bistveno slabše javne finance, bistveno večja zaposlenost in preplačanost javne
               uprave, bistveno večja anomalija v sistemu. Lagali so Evropski monetarni uniji glede
               davčnih prilivov, glede vsega. Bili so pogumni, da niso prijavljali davkov bazenov,
               vil in tako naprej. v povprečju pet hiš je imel meščan v Grčiji. Ni primerljiva
               situacija s Slovenijo in danes simplicirati, da smo imeli samo dve možnosti, ali bi o
               vsem odločali sami ali pa bi nam vsilili kako naj delamo z grdega Bruslja. Glejte,
               tisti, ki to trdi, ne govori resnice. Preberite si zapisnike Medresorske skupine po
               ZUKSB pa boste videli koliko smo sami odločali, koliko smo sami odločali o
               makroekonomskem scenariju, še celo o tem kdo bo opravil te preglede v naših bankah
               nismo sami odločali. In govorite o tem, da smo bili sami svoj gospodar, ob tem pa je
               bilo treba sprejeti jasne odločitve, ki so bile posredovane iz druge smeri. Glejte,
               bili smo nenazadnje na istem kot če bi izbrali ESM, samo zadolževanje po ESM bi bilo
               bistveno cenejše. In to je res zanimivo in se mi zdi pomembno vprašanje – koliko bi
               nas stalo reševanje bančnega sistema po ESM in koliko <stage type="mag"/> <stage>(nadaljevanje)</stage> nas je stalo po tem sistemu kot se je odločila
               ta vlada? In drži, če smo prekapitalizirali banke, je to zelo enostaven ukrep. Vlada
               se odloči, saj je lastnica 65 ali 60 odstotnega bančnega trga, oziroma zdaj malce
               manj, bila je 70 odstotnega. Samo vprašanje je za kaj bo ta denar namenila. Ali bo še
               kakšno Savo ustanavljala ali pa še kakšno drugo firmo prenesla iz slabe banke na SDH
               in tako rešila svoje prijatelje ali ne. To je pač vprašanje politike in politika nosi
               za to vso odgovornost. Ampak še enkrat se vrnem k bistvenemu. Glejte, dokler v
               Sloveniji ne bo nekega soglasja o tem, da morajo krivci za nastanek bančne luknje
               odgovarjati, toliko časa bodo te razprave. Ker dokler se bodo pač lahko neovirano in
               brez kazni tisti, ki so zagrešili to bančno luknjo, sprehajali po Sloveniji, bodo
               njihovi otroci ali pa morda že bratje počeli že popolnoma enake stvari, ker bodo
               vedeli, da se jim nič ne bo zgodilo. V tem pogledu pa mislim, da je potreben nek
               splošen konsenz, da to ni tista stvar, ki bi jo pustili preteklosti in se usmerili v
               prihodnost ampak je to dejansko stvar prihodnosti, ki jo moramo pač skupaj razrešiti.
               Toliko iz moje strani.</p>
            </sp>
            <sp xml:id="SDT7-KZNJF-nujna-19-2016-10-17.sp15">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa dr. Logar. Zdaj imam replike. Tako da, najprej bomo še nekaj časa na tej
               strani, potem pa bom dal besedo na drugo stran. Mislim, da nobeno vprašanje ne bo
               neodgovorjeno oziroma nezapisano. Najprej magistrica Bizjak Mlakar replika.
               Izvolite.</p>
            </sp>
            <sp xml:id="SDT7-KZNJF-nujna-19-2016-10-17.sp16">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Ja, želela bi samo spomniti, da je doktor Logar poenostavljeno povzel tisto, kar sem
               povedala, ker namreč mi smo danes tukaj slišali s strani Ministrstva za finance, da
               je test iz leta 2014 naj bi pokazal, da predpostavke niso bile pretirane. Sama pa sem
               opozorila, da se da spornost predpostavk ugotoviti, ker je težje takšno časovno
               obdobje in da po vseh pisanjih, kakršne so v javnosti, naj bi bile te sporne. Vendar
               se jih da preveriti. Med tem, ko samo ustreznost modela, pa verjetno ni tako
               enostavno preverljiva, vendar pa se da ugotoviti kakšna je trenutna kapitalska
               ustreznost pri bankah in se da ugotoviti ali gre za pretiran, torej če je ta
               pretirana previsoka, za koliko je previsoka in kaj se je pravzaprav dogajalo, ker
               tukaj pa imamo zbir vseh teh elementov o katerih sem prej govorila, da jih je težko
               oceniti. Imamo pa seveda velik problem, ki je nastal v tistem času. Mi vemo, imeli
               smo klicanje trojke, imeli smo umetno ustvarjanje kriznih razmer. Tukaj so
               sodelovali, omenila sem gospoda Egona Zakrajška, minister za finance Šuštaršič. To se
               pravi tisto vlado, ki je sigurno prispevala k temu, da so se razmere umetno, torej,
               da se je ustvarila takšna situacija, saj so tiste njihove, torej to kar so govorili
               so povzemali tudi časopisi. In to ni bilo v korist stabilnosti Slovenije in seveda
               takšen način vodi resnično k poceni razprodaji premoženja. Mi tudi v sedanji
               situaciji, sem prepričana, da ne moremo povrniti vsega tistega denarja, četudi bi
               ugotovili previsoko kapitalsko ustreznost, ampak recimo, ko gre za NKBM, vemo, da smo
               jo prodali in kaj naj zdaj naredimo tam. Verjetno je to zelo težko tam povrniti. Samo
               en del bi se dalo povrniti, če se ugotovi, da je kapitalska ustreznost resnično
               previsoka, pa še tukaj je sedaj vprašanje kakšne so zakonske določbe, da se lahko to
               pravzaprav naredi. No in zaradi tega sem imela tisto vprašanje kaj pravzaprav s tem
               denarjem in ali je to sploh možno povrniti? Hvala lepa.</p>
            </sp>
            <sp xml:id="SDT7-KZNJF-nujna-19-2016-10-17.sp17">

               <speaker>PREDSEDNIK MAG. ANDREJ ŠIRCELJ:</speaker>

               <p>To bo guverner odgovoril. Matjaž Han. Replika, izvolite.</p>
            </sp>
            <sp xml:id="SDT7-KZNJF-nujna-19-2016-10-17.sp18">

               <speaker>MATJAŽ HAN (PS SD):</speaker>

               <p>Ja hvala. Eno repliko imam na Anžeta glede Boleta in njegove študije. Glejte, to je
               napol privat firma, ki dela študije dnevno. Bolj problem je, ni problem kaj v teh
               študijah piše, ker tudi jaz nisem videl, ni problem, da se in mediji in del politike
               na to študijo naslanjajo, vemo pa ne kaj v njej piše. To je problem. In zdaj jaz ga
               ne bi obsojal, če on sem ne pride. On ni dolžan sem hoditi na koncu koncev. Dolžni so
               tisti, ki govorijo o tej študiji , <stage type="mag"/>
               <stage>(nadaljevanje)</stage> se prepričati ali to drži ali ne. Toliko je to. Kar pa se tiče teh
               krivcev za bančno luknjo. Vsi vemo kdo so. S tem, da Anže, pozabil si, da eden od
               tistih zraven vas sedi velikokrat v prvi vrsti, ko pa ne sedi pa košarko igra. Pa to
               je ok. Tako, da vsi imamo nekje neke ljudi, ki so lahko bili za neki neki opciji in
               so bili krivi za to bančno luknjo. Če bi bil jaz predsednik vlade in če bi bil
               prepričan, da je prekapitaliziran bančni sistem za milijardo, za pol milijarde eni
               pravijo za milijardo in pol, je 20 milijonov, dragi moji, nič. Jih takoj 20 milijonov
               dam, evo naročite študijo, dam 20 milijonov evrov, ni nič, če vem, da bom dobil
               milijardo nazaj. Saj bom potem dobil nazaj ta denar. Vse ostalo smo pa, je pa pase.
               Smo pa naredili škodo. Smo pa že razprodali. Tudi tisto kar je za nazaj, se jaz sploh
               ne bi več na nek način obremenjeval, ker smo naredili napake. Napake je naredila
               politika, napake je naredil ta ves svet, ki pravi, da se politika v nič ne sme več
               vtikati, da so za to strokovne službe in tako naprej, korporativna upravljanja. To
               jaz počasi dvomim, da so oni vsi tisti najboljši, politika pa nič ne zna in nič ne
               ve. Če se pa s kom dobim, s kakšnim podjetnikom ali pa s kakšno inštitucijo, sem pa
               zlobiran politik. Toliko daleč smo pripeljali to našo demokracijo v Sloveniji. Tako
               da, jaz bom tudi na koaliciji, največji del odgovornosti prevzemamo naše tri stranke,
               predlagal, naj finance, Ministrstvo za finance, naredi nek pregled ali se nam izplača
               dati 20 milijonov, da bomo dobil pravi odgovor in da ne bo potrebno potem vsak dan
               poslušati razne politike, ki se spoznajo ali pa se tudi ne spoznajo na ta zapleten
               bančni sistem, kaj smo narobe oziroma kaj smo dobro storili. Hvala lepa.</p>
            </sp>
            <sp xml:id="SDT7-KZNJF-nujna-19-2016-10-17.sp19">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala tudi vam kolega Han. Za ta predlog, ki ga boste predlagali, tukaj jaz samo
               malce iz distance, da ne bo študija plačana z določenim namenom, to kar smo prej
               govorili. A veste. Da bo dal določen rezultat. / oglašanje iz dvorane/</p>
            </sp>
            <sp xml:id="SDT7-KZNJF-nujna-19-2016-10-17.sp20">

               <speaker>MATJAŽ HAN (PS SD):</speaker>

               <p>Ja Slovenija mora dati, ne?</p>
            </sp>
            <sp xml:id="SDT7-KZNJF-nujna-19-2016-10-17.sp21">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja ja v redu, v redu. Saj tudi to / oglašanje iz dvorane/ Razumem, razumem, razumem.
               Ampak samo toliko, ker smo prej tudi o tem govorili. Gospa Bratušek izvolite.</p>
            </sp>
            <sp xml:id="SDT7-KZNJF-nujna-19-2016-10-17.sp22">

               <speaker>MAG. ALENKA BRATUŠEK (PS NP):</speaker>

               <p>Ja, pa gospod Han, da ne boste ti dve študiji delali dve leti in potem spet problema
               pustili naslednji vladi. Tako kot z marsikatero stvarjo v teh preteklih dveh letih.
               Jaz mislim, da ga ni, mislim postavite se v kožo predsednika, predsednice vlade,
               ministra za finance ali pa guvernerja – zakaj bi se kdorkoli od teh treh želel, da se
               v naše banke da en evro več kot pa je treba? Zakaj? Prvič je bilo treba ta denar
               zagotoviti, ni bilo enostavno. Drugič, je bilo to vse treba razložiti
               davkoplačevalcem. Meni bi bilo bistveno lažje iti pred ljudi in reči "eno milijardo
               bomo dali v naše banke." Mislim, en pameten argument zakaj bi v banke želeli dati več
               kot je treba. Ga ni. Ga ni. Kar pa se tiče ESM. Ja, ustanovljen je bil s tem namenom.
               Jaz verjamem, da gospod Logar dobro ve, da je bilo treba prej izčrpati vse druge
               možnosti, preden si zaprosil za pomoč. In še enkrat, nam je na srečo to uspelo. Zelo
               blizu Grškega scenarija bi se stvari odvijale v naši državi, zelo blizu. Zdaj lahko
               diskutirava, da bi mogoče ta paket trojke ali pa dvojke naredil stvari, ki jih mi
               sami ne znamo, nočemo, ne moremo. Ampak absolutno bi to zelo bolelo. In jaz vam
               povem, da vsi predsedniki vlad, ki so imeli takšen ali drugačen program, edini njihov
               nasvet meni, ko sem z njimi sedela, je bil: Alenka naredi vse, da ta problem rešite
               sami. To je bil edini nasvet in neskončno veseli, neskončno veseli so bili, ko so se
               ti programi pri njih zaključevali. Tako, da ni tako enostavno reči, je bilo to, pa
               to, pa to, pa imeli smo pet možnih scenarijev, zdaj pa smo izbirali tako kot ne vem,
               darilo, ali bomo enega ali bomo drugega. Ni bilo tako in ni tako. In še enkrat, res
               ne vem, res ne vem komu od prej naštetih treh ključnih <stage type="mag"/><stage>(nadaljevanje)</stage> oseb bi bil interes za en sam evro, da se ga da
               več, kot je potrebno.</p>
            </sp>
            <sp xml:id="SDT7-KZNJF-nujna-19-2016-10-17.sp23">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa. </p>
               <p>Zdaj replike smo končali, replik na replike ni več. Besedo ima še mag. Bojan Kranjc v
               tej rundi, potem državna sekretarka, guverner in potem vrnemo besedo na to stran.
               Gospod Krajnc, izvolite.</p>
            </sp>
            <sp xml:id="SDT7-KZNJF-nujna-19-2016-10-17.sp24">

               <speaker>MAG. BOJAN KRAJNC (PS SMC):</speaker>

               <p>Hvala za besedo, gospod predsednik.</p>
               <p>Moram reči, da je prav zanimivo opazovati razpravo vseh teh strank oziroma akterjev,
               ki so bile v vseh vladah od leta 2004 naprej. Če se omejimo… / Oglašanje iz dvorane./
               Ja, zato smo tam, kjer smo, strinjam se, kolegica Bratušek. Mogoče bi se že kdaj prej
               morali več in bolj temeljito pogovarjati o tem ampak ne glede na to, moram reči, da
               sem tudi sam z velikim pričakovanjem prišel danes na to sejo, glede na to, da je bil
               gospod Bole povabljen, ki je vzbudil toliko novega zanimanja, ponovnega zanimanja v
               zvezi s to problematiko, zato je seveda prav, da smo sprejeli tisti sklep, ki smo
               ga.</p>
               <p>Ampak ne glede na to, za trenutek sem začutil kot da smo zdaj naenkrat malodane
               zadovoljni s tem, da ga ni in da študije ni in da je privatna in da jo je nekdo
               plačal za svoje namene. Jaz bi kljub vsemu glede na medijske objave. Kolega Logar je
               že izpostavil, da se veliko na tem piše in da medijske objave gredo v smer tega, da
               naj bi študija seveda pod vprašaj postavljala metodologijo, predvsem tisto, ki je
               bila izbrana, določena, kakorkoli že za ocenjevanje kakovosti aktive na tem… Seveda
               je javno objavljena. Na tem mestu je zame vprašanje ali je usmerjevanje odbora ali pa
               Banka Slovenije, tudi Ministrstvo za finance, ki je bilo član usmerjevalnega odbora
               razpravljalo kdaj še o kakšni drugi metodologiji, ki bi jo lahko zato uporabili in bi
               bilo vrednotenje aktive še vedno ustrezno, morebiti pa bi iz te druge, drugačne
               metodologije in ocena kakovosti aktive je seveda imput za kasnejše stresne teste,
               potreba po dokapitalizaciji bila manjša. To je vprašanje, ki ga postavljam tako Banki
               Slovenije, kot ministrstvu za finance ne glede na to, da ne poznamo do detajlov
               študije.</p>
               <p>Strinjati se moram s kolegico Bratušek ne glede na to, da je večkrat kritična tudi do
               sedanje Vlade in seveda bo sedanja Vlada za to kar mora narediti v tem mandatu seveda
               prevzela odgovornost, da je leta 2013 bil… Da je bila dilema glede sanacije
               slovenskega bančnega sistema na podlagi skrbnega pregleda in stres testov ali pa na
               podlagi zadolževanja iz evropskega mehanizma ESM težka in da bi zadolževanje iz
               evropskega sklada ESM za sabo potegnilo tudi nekatere druge ukrepe. Res je, bili bi
               blizu grškega scenarija, vemo kaj se je tam dogajalo in po mojem takratna ocena, da
               se je Vlada seveda uprla trojki, ki bi imela seveda neke zelo relativno bolj stroge
               zahteve in bi te zahteve imele učinke tudi na ljudi v tej državi, seveda se pravilno
               po mojem odločila za to, da sama izvede dokapitalizacijo.</p>
               <p>Vprašanje je tudi in tukaj se dotikam drugega predlaganega sklepa, ki predlaga, da bi
               Vlada izračunala koliko bi ostalo zadolževanje po enem ali drugem, torej na podlagi
               skrbnega pregleda in stres testov ali ESM, če je to sploh možno izračunati. Po mojem
               mnenju ne oziroma težko oziroma ob nekih omejitvah, ki bi onemogočala primerjavo teh
               dveh izračunov. Zato bi seveda tule prosil za pojasnilo Ministrstva za finance, pa
               tudi seveda Banke Slovenije, če so take po mojem mnenju hipotetične izračune, če je
               sploh <stage type="mag"/><stage>(nadaljevanje)</stage> možno
               opraviti.</p>
               <p>Hvala.</p>
            </sp>
            <sp xml:id="SDT7-KZNJF-nujna-19-2016-10-17.sp25">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, mag. Bojan Krajnc. Na vašo razpravo ima repliko mag. Alenka Bratušek.
               Tako, da težko…</p>
            </sp>
            <sp xml:id="SDT7-KZNJF-nujna-19-2016-10-17.sp26">

               <speaker>MAG. ALENKA BRATUŠEK (PS NP):</speaker>

               <p>Repliko ali pa samo eno vprašanje gospodu Krajncu. Abanko je dokapitalizirala Vlada
               Mira Cerarja in me zanima, če ste vi, če dvomite v to, govorim ta Vlada, ta
               koalicija, vaš minister za finance preveril predpostavke pod katerimi ste denar v
               Abanko dali.</p>
            </sp>
            <sp xml:id="SDT7-KZNJF-nujna-19-2016-10-17.sp27">

               <speaker>PREDSEDNIK MAG. ANDREJ ŠIRCELJ:</speaker>

               <p>Sedaj pa besedo dajem… Gospa Sodin, želite besedo. Izvolite.</p>
            </sp>
            <sp xml:id="SDT7-KZNJF-nujna-19-2016-10-17.sp28">

               <speaker>IRENA SODIN:</speaker>

               <p>Najlepša hvala.</p>
               <p>Jaz bi mogoče začela s komentarjem gospe Bratušek in gospoda Krajnca v tem kaj je
               manjše zlo ali iti v program ali pa se poskusiti rešiti sam z lastnimi ukrepi.
               Mislim, da tukaj v tem sploh ni nobenega dvoma. Mogoče res Slovenija ni bila blizu
               Grčije takrat, je bila pa zagotovo blizu kakšne druge države, recimo Španija je imela
               največjo krizo v svojih hranilnicah in je bila dokapitalizirana s strani ESM-ja v
               višini 41,3 milijarde predvsem zaradi krize, ki jo je v bančnem sistemu izkopala
               kriza nepremičninskega trga in slabih posojil na tem področju. vendar pa ne glede na
               to v odboju odkar jaz spremljam oziroma sem članica komisije za finančne in ekonomske
               zadeve pri Evropski komisiji, pa vseh Ecofinih, ki spremljajo programe vseh držav, ne
               samo Grčije je dejansko potrebno vprašati za vsako stvar kaj država lahko naredi.
               Tako, da to je zagotovo mnogo laže govoriti po bitki kaj je bilo takrat potrebno
               storiti in kaj ne.</p>
               <p>Če se zdaj vrnem na stroške zadolževanja ali z lastnimi sredstvi ali s programa ESM
               je to zelo težko primerjati. Govori se pač o visoki ceni zadolževanja z obveznico,
               evrsko obveznico, ki je bila izdana direktno enemu investitorju po višini 4,85%
               obrestne mere novembra 2013. V višini 1,5 milijarde in koliko ceneje bi se mi
               zadolžili pri ESM-ju. Pri ESM-ju zagotovo bi bili pogoji, ki bi bili postavljeni ob
               tem zelo strogi in bi morala država marsikaj storiti v zameno za ta program.</p>
               <p>Poleg tega je to 4,85% obrestno mero danes potrebno gledati z drugimi očali. Namreč
               očala je to obveznico refinancirala z mnogo daljšo ročnostjo tako, da je povprečno
               obdobje zadolževanja danes za ta znesek 20 letno in s tem se je tudi bistveno znižala
               obrestna mera na pod 2%. Tako, da je že to razlika, ki v samem programu ESM se pač
               približuje, gre mnogo niže, vendar je pa ob tem potrebno še povedati, da države, ki
               so se zadolžile iz programa ESM nekaj let niso izšle iz tega programa in tudi ko so
               izšle so bile njihove obrestne mere po recimo treh letih še vedno visoke okrog 4,5%.
               Po treh letih programa nizkih obrestnih mer. Tako, da to zagotovo niso primerljive
               številke.</p>
               <p>Naslednje dejstvo, ki je pomembno je, da je bila približno tretjina dokapitalizacije
               bančnega sistema izvedena z obveznicami države v višini ene milijarde. Posledično so
               se zaradi ukrepov, ki jih je Slovenija izvedla cene teh obveznic zvišale, banke, ki
               so obveznice prejele, pa so zaradi tega prejele kapitalske dobičke in tako zaradi
               tega v letu 2014 ni bila potrebna dodatna dokapitalizacija bančnega sistema.</p>
               <p>Torej dokapitalizacija bi bila znatno višja, če bi bila Slovenija <stage type="mag"/><stage>(nadaljevanje)</stage> prisiljena zaprositi za pomoč. Glede
               na to, da je Slovenija z lastnimi napori naredila, pač se rešila iz težkih pogojev,
               se je odrazilo tudi v ocenah bonitetnih agencij in te ocene bi takrat, če ne bi
               reševali lastne situacije sami, zagotovo dobili ocene, ki bi padle pod nivo kamor
               investitorji lahko vlagajo svoja sredstva. Danes so se v letošnjem letu te ocene
               bonitetnih agencij bistveno zvišale. Kot veste je v letošnjem letu Standard and
               Poor's bonitetno oceno Slovenije zvišal na A in pred dobrim mesecem Fitch na A
               minus.</p>
               <p>Torej v primeru mednarodne pomoči državi bi donosi tako kot pri drugih državah
               prejemnicah še v določenem obdobju po programu ostali na bistveno višji ravni, kot so
               danes. Danes se je Slovenija povsem odcepila od cene zadolževanja, recimo Italije,
               Španije, kjer se je držala skupaj zelo dolgo časa in za 10 letno obveznico je danes
               donos 0,65%, kar je več kot pol odstotne točke nižje od zadolževanja, ki ga ima
               Italija. Ob enem seveda ne bi bili ti pogoji zadolževanja veljavni samo za državo
               ampak za celotno gospodarstvo, posledično tudi za prebivalstvo tako, da z vidika
               Vlade ni nobenega dvoma o tem kaj je bila takrat prava rešitev. </p>
               <p>In da mogoče samo še omenim pred to obveznico zadolževanje novembra leta 2012 je bilo
               po obrestni meri 5,5% in tudi, če je bila takrat ta obrestna mera tako visoka, je
               bila odločitev za to zadolževanje še vedno pravilno. Ostala vprašanja, ki so bila
               usmerjena na Banko Slovenije bi prepustila guvernerju.</p>
            </sp>
            <sp xml:id="SDT7-KZNJF-nujna-19-2016-10-17.sp29">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa, gospa Sodin.</p>
               <p>Guverner Jazbec, izvolite, beseda je vaša.</p>
            </sp>
            <sp xml:id="SDT7-KZNJF-nujna-19-2016-10-17.sp30">

               <speaker>DR. BOŠTJAN JAZBEC:</speaker>

               <p>Najlepša hvala in hvala za vprašanja.</p>
               <p>Odgovoril bom v štirih sklopih. Kaj so skrbni pregledi bank, ali so banke
               prekapitalizirane ali je mogoče narediti revizijo v četrto, ali je bila kakršnakoli
               druga možnost in zakaj je bila ravno ta možnost.</p>
               <p>Najprej kaj so skrbni pregledi bank. Skrbni pregledi bank so sestavljeni iz dveh
               delov. Iz pregleda kakovosti aktive in iz stresnih testov. Pregledi kakovosti aktive
               načeloma v poenostavljenem pomenijo samo, da pogledaš koliko je vrednost kreditov, ki
               zamujajo več, kot 90 dni in kako je z njihovimi zavarovanji. Konec leta 2013 so
               revizijske družbe, ki smo jih najeli zato, da so pregledale aktive bank, torej
               Deloitte in Ernst &amp; Young ugotovili, da je teh kreditov, ki zamujajo več kot 90
               dni v Sloveniji več, kot 11 milijard. In na podlagi ocen zavarovanja, ki je bilo
               vezano predvsem na nepremičnine in nekaj tudi na delnice, zastavljene delnice ob
               dejstvu, da so cene nepremičnin v Sloveniji od začetka finančne krize padle v
               povprečju 25-30%, poslovnih nepremičnin pa še celo več, ugotovili dejansko manj
               oslabitev, ki so bile potrebne, da je neka nepremičnina še vedno pravo zavarovanje za
               kredite. Sem prej povedal, da je teh dodatnih oslabitev, ki so izhajali samo iz
               pregleda kakovosti aktive bilo 2,1 milijarde za banke, ki so bile neposredno v
               državni lasti.</p>
               <p>Na podlagi podatkov iz pregleda kakovosti aktive, to so <stage type="mag"/><stage>(nadaljevanje)</stage> bili izhodni podatki in vstopni podatki za
               stresne teste pa so družbe Oliver Wyman in Roland Berger naredile še stresne teste.
               Ti stresni testi pa so bili narejeni na predpostavkah, ki so jih za osnovni scenarij
               pripravile Evropska komisija in za neugodni scenarij Evropska centralna banka.</p>
               <p>Zakaj govorim te stvari kdo je kaj določil? Zaradi tega, ker je bila to metodologija
               in pristop, ki je potem veljal tudi v leti 2014 in ki je veljal tudi letos v letu
               2016, ko smo ponovno opravili stresne teste v sistemu. Iz tega potem izhaja vprašanje
               ali je mogoče narediti revizijo. Mi delamo revizijo vsako leto na podlagi stresnih
               testov, ki so bili opravljeni tako v leti 2014 in pregledu kakovosti aktive v okviru
               vseevropskih testov in ki so potrdili vse tisto, kar smo naredili leta 2013 in letos,
               ko je evropski bančni organ ponovno naredil stresne teste za 53 velikih bank in potem
               enotni mehanizem nazora SSM še za vse preostale sistemske banke. </p>
               <p>Iz tega izhaja, da če bi Nova Ljubljanska banka in Nova kreditna banka Maribor imele
               za nekaj odstotnih točk manjšo kapitaliziranost, bi se verjetno ti dve banki letos
               pridružile nesrečni Monte dei Pasci banki, ki edina ni opravila stresnih testov v
               evro sistemu. Zaradi tega je revizija, ki jo… Poziv k reviziji po mojem mnenju
               nepotreben. Zakaj? zaradi tega, ker od leta 2013 opravljamo te revizije na podlagi
               stresnih testov in pregledov kakovosti aktive na podlagi metodologije, ki je od leta
               2012 zapisana in predpisana in zahtevana s strani evropskega bančnega organa in ta
               metodologija velja za vse banke, ki delujejo v evro območju.</p>
               <p>Vse kar bi bilo možno narediti je, da na podlagi predpostavk, ki so veljale v letu
               2013 pregledovati samo računske operacije na podlagi metodologije, ki je zapisana,
               predpisana in iskati ali se je kdorkoli od izvajalcev v pregledu kakovosti aktive in
               stresnih testov računsko zmotil. To je edina revizija, ki bi bila mogoča. Kajti
               nemogoče je na podlagi današnjega vedenja kaj se dogaja s slovenskim gospodarstvom
               ocenjevati kaj bi bilo, če bi bilo v letu 2013.</p>
               <p>V letu 2013, ste nekateri že povedali, so bile razmere precej bolj drugačne kot so
               danes in so mejile na finančno katastrofo, katere posledice bi bilo verjetno težko
               oceniti tudi z najboljšimi nameni. Še enkrat pa poudarjam, da v kolikor bi Vlada
               Republike Slovenije ali vlade, različne vlade Republike Slovenije od leta 2008
               reagirale drugače, bi verjetno stroški bili nižji, vendar je to spet hipotetično
               govoriti za nazaj kaj bi bilo, če bi bilo. </p>
               <p>Zakaj govorim, da bi verjetno mogoče lahko stroški sanacije bančnega sistema bili
               nižji? Zato, ker do 2012 ni bilo potrebno opravljati skrbnih pregledov oziroma
               pregledov kakovosti aktive, ki jih je evropski bančni organ uvedel šele leta 2012.
               Verjetno bi lahko z davkoplačevalskim denarjem drugače dokapitalizirali državne
               banke, če bi to opravili prej. Zakaj? Zaradi tega, ker so spremenjena pravila za
               dodelitev državnih pomoči začela veljati od avgusta 2013 in ki so izjemno jasna in
               zavezujoča za evropsko komisijo, ne za državo, ki izvaja te ukrepe in v kolikor bi
               bila reakcija slovenskih vlad pred letom 2012, bi verjetno stroški bili drugačni,
               vendar tudi v tem primeru je nemogoče razpravljati o tem, da bi banke danes delovale
               drugače, da bi bile drugače vodene. Je pa <stage type="mag"/> <stage>(nadaljevanje)</stage> eno izmed možnih hipotetičnih vprašanj. Zakaj govorim to?
               Zaradi tega, ker smo tudi v poročilu, ki smo ga Državnemu zboru dostavili leta 2015,
               na strani 28 pogledali pregled državnih pomoči v drugih državah evroobmočja in
               kumulativno prikazali koliko so druge države v obdobju 2008-2011 dale
               davkoplačevalskega denarja, zato da so stabilizirale svoje bančne sisteme. In
               nekatere številke so višje kot je bil končni znesek, ki smo ga v Sloveniji dali za
               sanacijo bančnega sistema. To je seveda lahko slabo opravičilo, še vedno odpira
               vprašanje, zakaj se nam je to zgodilo kar se nam je zgodilo vendar je treba
               poudariti, da Slovenija ni bila edina, ki je doživela finančno krizo.</p>
               <p>Na Banki Slovenije smo še dodatno od leta 2011 do 2014 zbrali podatke o tem koliko so
               posamezne države evroobmočja pripevale k sanaciji bančnega sistema in naši rezultati
               oziroma številke na koncu, potiskajo našo številko v območje 15-16% BDP, ki smo ga v
               Sloveniji namenili za sanacijo bančnega sistema. Številke za nekatere druge države so
               seveda višje, za nekatere pa tudi nižje. In sedaj pridemo še do zadnjega vprašanja
               oziroma odgovor na prekapitalizirane slovenske banke.</p>
               <p>Slovenske banke predvsem sistemske banke, imajo še vedno nadpovprečno visoko raven
               slabih posojil. Ne glede na dejstvo, da je tudi pokritost teh posojil v povprečju
               višja kot je v evroobmočju pa so absolutni zneski preostanka torej, če imate vi slabo
               posojilo ali pa znesek slabih posojil in če velja v Sloveniji, da je povprečje še
               vedno nekajkrat višje od povprečja Evropske Unije oziroma evroobmočja in da je
               pokritost teh slabih posojil z rezervacijami okoli 60 %, še vedno preostalih 40 %
               nepokritih slabih posojil bistveno določa višino kapitala v slovenskih bankah. V
               povprečju je kapitaliziranost slovenskih bank danes na ravni od 18-19 % in to govorim
               na konsuludirani osnovi. Na posamični osnovi, za posamične banke nekaj višja, kar
               pomeni, da tiste banke, ki imajo izpostave tudi v drugih državah Jugovzhodne Evrope
               te banke negativno vplivajo na kapitalsko ustreznost Slovenskih bank. Oziroma
               drugače, v kolikor bi kdorkoli želel vzeti kapital iz slovenskih bank, bi slovenske
               banke po vseh kriterijih, ki veljajo od leta 2012 v evroobmočju bile
               podkapitalizirane in bi v tem primeru, če bi kdorkoli želel vzeti kapital iz
               slovenskih bank, bi slovenske banke potisnil v območje, kjer bi bile nezadostno
               kapitalizirane in bi vlada spet morala dokapitalizirati te banke, vendar po pravilih
               državne pomoči.</p>
               <p>Če smem še nekaj poudariti. V kolikor bi se katerikoli banki v državni lasti v
               Sloveniji danes dogodilo, da bi potrebovala dodatno kapitalizacijo, dodaten kapital
               bi ta banka oziroma vlada Republike Slovenije morala to banko dokapitalizirati v
               skladu s pravili državne pomoči, zato ne razumem tistih, ki suvereno razlagajo, da je
               podaljševanje roka za privatizacijo nekaterih slovenskih državnih bank, dobro za
               Slovenski bančni sistem. Zakaj? Zaradi tega, ker na ta način Slovenija sama sebe
               izpostavlja tveganjem, ki lahko, lahko se zgodijo, lahko pa tudi ne, pripelje do tega
               da bo država morala po novih pravilih državne pomoči za katere tako ali tako imamo,
               ali pa nekateri imajo pravne probleme z vidika njihovega upoštevanja dokapitalizirati
               te banke, če bi se slučajno karkoli zgodilo. Še vedno država, davkoplačevalci oziroma
                  republika<stage type="mag"/> <stage>(nadaljevanje)</stage> ali pa
               vlada vsake države, ki ima v lasti državne banke, mora upoštevati pravila za
               delovanje državnih pomoči.</p>
               <p>Sedaj pa pridemo do zadnjega vprašanja, ali je bilo možno v letu 2013 narediti
               karkoli drugače? Ja, lahko bi. Lahko bi enostavno Vlada Republike Slovenije,
               takratna, rekla glejte ni nam uspelo, nimamo dovolj davkoplačevalskega denarja in
               zato bomo zaprosili za pomoč. Kar se je zgodilo s posojili ESM-ja, torej european
               stability mechanisma je, da je Španija v resnici zaprosila za posojilo evropskega
               mehanizma, european stability mechanisma in je nekaj kasneje to poskušal narediti
               tudi Ciper, vendar so se pravila oziroma pogoji tega že spremenili. In tudi tisti, ki
               trdijo, da je ESM denar, ki ga dobiš, verjetno ne razumejo, da je ESM treba tudi
               vrnit in pogojevanje posojila ESM je tisto kar neko državo določa ali ima program ali
               ne.</p>
               <p>Druga stvar pa je v tem da in to bodo verjetno sodelavci in sodelavke iz Ministrstva
               za finance znali povedati je, da Vlada Republike Slovenije oziroma Ministrstvo za
               finance intenzivno odplačuje obveznice in kredite, ki so bili najeti po visokih
               obrestnih merah z novo najetimi posojili, ki so danes veliko nižja oziroma
               primerljiva z obrestnimi merami, ki jih je takrat nudil sklad za stabilnost Evropske
               unije. Zato je seveda zame ključno vprašanje, zakaj nismo reagirali prej, na katerega
               nikoli ne bomo dobili odgovorov oziroma en ključen odgovor, ki ga lahko podam kot
               guverner Banke Slovenije je pa, da so slovenske banke ustrezno kapitalizirane.</p>
               <p>Samo zamislite si, da se še kaj dodatnega zaplete v zvezi z hrvaškimi varčevalci in z
               plačili hrvaških varčevalcev. Zakaj? Zaradi tega, ker v tem trenutku lahko imamo v
               trenutku podkapitalizirano vsaj največjo slovensko banko. In tisti, ki trdijo, da so
               slovenske banke prekapitalizirane, da imajo preveč denarja, bi jih opozoril, da naj
               vsaj pazljivo, pazljivo pogledajo vse obveznosti, ki bi lahko izhajale iz vseh zgodb,
               ki so seveda pravne narave in ki so vezane na zadnjih 25 let slovenske samostojnosti,
               namreč vloge hrvaških varčevalcev in morebitno njihovo poplačilo je zgodba, ki izhaja
               iz 90-ih let naše samostojnosti.</p>
               <p>Hvala.</p>
            </sp>
            <sp xml:id="SDT7-KZNJF-nujna-19-2016-10-17.sp31">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, spoštovani guverner.</p>
               <p>Nadaljujemo razpravo. Gospod Jernej Vrtovec. Izvolite.</p>
            </sp>
            <sp xml:id="SDT7-KZNJF-nujna-19-2016-10-17.sp32">

               <speaker>JERNEJ VRTOVEC (PS SMC):</speaker>

               <p> Najlepša hvala.</p>
               <p>Sedaj ta diskusija je že nekako pogreta župa, ki se vleče zadnji dve leti. Ampak
               vedno z enim in istim namenom. Ne krivca dobiti za nastalo situacijo. Jaz bi spomnil
               rad na eno izjavo bivšega predsednika vlade oziroma sedaj že trikrat bivšega gospoda
               Pahorja, ko je dejal, da je podcenjeval problematiko v slovenskem bančnem sistemu, da
               se je takrat vsaj pod njegovo vlado, to problematiko podcenjevalo in odgovornost je
               nedvomno tudi na politiki, kajti če nekdo reče kot predsednik vlade, da je
               podcenjeval problematiko bančnega sistema, če ima finančnega ministra poleg sebe,
               nekoč našega kolega poslanca gospoda Križaniča, ki ravno na takšen način govori,
               potem je, danes lahko iščemo tudi krivce za nastalo situacijo. Guverner je že
               zadnjič, mislim da februarja 2015, v tej isti sobi smo imeli razpravo, zelo obširno
               razpravo na to isto tematiko, na te iste študije. / oglašanje iz klopi/ Ne ne, na to
               isto študijo ne, ampak zelo podobne teze prej enega kolumnista, sedaj pa pač
               profesorja. Ampak do enih zaključkov nikakor ne pridemo. Ključno vprašanje torej pri
               celotni zgodbi so, ali smo davkoplačevalci preveč denarja dali, namenili v sanacijo
               bančnega sistema in drugič,<stage type="mag"/>
               <stage>(nadaljevanje)</stage> kar pa sploh ne vem, vedno manj je to vprašanje pa je, ali je bilo
               100.000 podrejencev po nepotrebnem razlaščenih. Ampak to sploh ne postaja več
               vprašanje, kajti so na določeni instanci te stvari že rešene. Torej ostajamo pri
               prvem vprašanju in metodologija ter pravna podlaga sta tisti dve, bi rekel, dilemi,
               ki se porajata.</p>
               <p>Glede metodologije in predpostavk guvernerja ravnokar, če sem vas prav razumel dejal,
               da vhodni podatki izhodišča, da so bili enaki povsod po Evropski uniji od leta 2012,
               če se jaz prav spomnim smo mi imeli vhodne podatke na takšen način zasnovane, zelo
               črne napovedi so bile. 10 % padec BDP-ja, 25 % padec delnic, padec cen nepremičnin za
               približno 27%, takšna so bila ta izhodišča. In tukaj se poraja vprašanje, ali niso
               bile to preveč črne napovedi pri samih izhodiščih za izdelavo te metodologije ter
               kakšna so bila naša pogajanja, da bi te napovedi bi rekel, izboljšali v odnosu do
               tega. </p>
               <p>Tudi, če se ne motim iz tiste razprave 2015 smo, stresni
                  testi 2014 so recimo bili vsaj vhodni podatki zelo različni, napram drugim državam.
               To je bilo kot že rečeno in sedaj se še vedno pojavlja torej vprašanje same
               metodologije, ali in kakšna so bila naša pogajanja, da bi naša izhodišča
               izboljšali.</p>
               <p>Glede denarja, koliko ga je v bankah in ga je premalo mislim, mi imamo še vedno
               težave. Ključen problem pa je, da imamo v državni lasti še vedno določeno število
               bank, če bi mi te banke prodali, pravočasno prodali teh težav danes, tovrstnih, ne bi
               imeli. Tudi ta pogreta župa ne bi bila danes toliko pogreta je ratala že prežganka
               dejansko. Tako da na vladi je v bistvu samo ena poteza, da potegne ključne korake
               proti temu da nefinančnim skladom kot na primer, špekulantskim skladom kot je to
               storila v primeru NKB, ampak z enemu, dobi resne kupce za tudi našo največjo banko
               Novo Ljubljansko banko in potem ta pogreta župa ne bo več bila na tem dnevnem redu,
               vsaj ne v tolikšni meri.</p>
               <p>Glede krivcev za nazaj pa mislim da ne more biti le preiskovalna komisija tista, ki
               dejansko stremi za tem ciljem, dejansko se to v zadnjem času, dejansko se to zdi, ko
               na drugi strani institucije odpovedujejo sodelovanje s tožilstvom in s policijo, ko
               nimamo politične volje na eni strani, da bi stvarem prišli do dna, imamo v bistvu
               finančno luknjo, krivcev pa ni. Zgodi se argumentacija, da takrat se je to tako
               počelo. Ja ne ni res, počela so se kazniva dejanja in za zgled za naprej bi bilo
               prav, da bi nekdo za to stvar, da bi ljudje tudi kazensko odgovarjali. Zaradi tega
               ker to bil ne samo zgled, ampak pravici bi bilo vsaj na nek način zadoščeno, če imamo
               na eni strani davkoplačevalce, ki so sanirali bančni sistem, na drugi strani pa
               nimamo krivcev za to nastalo bančno luknjo. To je konfuzna situacijo, vsaj za, v
               vsaki pravni državi takšna situacija ne sme vzdržati, ne sme biti zadoščena na
               tovrsten način.</p>
            </sp>
            <sp xml:id="SDT7-KZNJF-nujna-19-2016-10-17.sp33">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa Gospod Vrtovec. Želi še kdo razpravljati?</p>
               <p>Gospod Logar. Izvolite.</p>
            </sp>
            <sp xml:id="SDT7-KZNJF-nujna-19-2016-10-17.sp34">

               <speaker>DR. ANŽE LOGAR (IMNS):</speaker>

               <p>Jaz bi imel samo eno vprašanje, sicer sedaj ne za nasprotno stran, ampak za to stran.
               Vseeno mi ne da miru. Prej je kolega Han rekel, da je po njegovem mnenju pravilno, da
               se ustavi prodajo NLB. Sedaj smo slišali tudi, kaj lahko tudi pomeni za
               davkoplačevalce. Jaz samo to sprašujem, glede na to da je to tukaj, da je tukaj tudi
               predsednica odbora za finance, dva predstavnika največje vladne stranke, če je to
               uradno stališče sedaj vlade, da se ustavi privatizacija NLB-ja. Hvala.</p>
            </sp>
            <sp xml:id="SDT7-KZNJF-nujna-19-2016-10-17.sp35">

               <speaker>PREDSEDNIK MAG. ANDREJ ŠIRCELJ:</speaker>

               <p>Replika, gospod Han.</p>
            </sp>
            <sp xml:id="SDT7-KZNJF-nujna-19-2016-10-17.sp36">

               <speaker>MATJAŽ HAN (SD):</speaker>

               <p>Poglej Anže, jaz sem to izjavil, jaz nisem ne predsednik vlade, nisem tudi minister
               za finance ne, znam pa, domišljam si, da približno vem kako številke tečejo in kako
               se kakšna stvar v življenju počenja, jaz doma, tudi doma ne bi na silo prodajal, če
               mi ne bi bilo treba, če bi vedel, <stage type="mag"/>
               <stage>(nadaljevanje)</stage> da bi za to dobil bistveno, bistveno manj kot mogoče čez pol leta ali
               pa leto dni. Ne rabim nobene študije, ne rabim nobene ekonomske analize, če vem, da
               je zadeva takšna, da mi bo prineslo še dodatne težave v, bom rekel, v mojem domačem
               finančnem, v domači denarnici. Problem pa je, ko bi mogli mi Slovenci vsi skupaj se
               mogoče malo, malo upreti tudi ideji pa razmišljam nekaterih evropskih inštitucij
               predvsem teh finančnih inštitucij, ker vemo, da je vse skupaj na nek način narejeno
               tako, da veliki sistemi pa ne korporacije, ampak nekateri veliki sistemi z
               izsiljevanjem dobro živijo. Tako da, kar se tiče prodaje NLB, absolutno ta moment sem
               proti, absolutno. Pa ne zato, ker sem član socialne demokracije, ne zato ker se mi
               zdi tam, res da ne bom rekel kakšno besedo, prodajati NLB pod ceno, če vsi govorijo
               vsi, ki bojo tam rekli, da je bančni sistem ali pa banke ali pa da ni enostavno
               pravih kupcev. Ni pravih kupcev ta moment, v Italiji se nekaj bank prodaja, se ne
               prodajajo in sedaj bi morali pa mi na silo, zato ker smo mogoče naredili eno napako
               mogoče pred petimi leti ali pa tremi leti, še narediti dodatno napako. Prodajmo jo
               ja, ampak takrat, ko bomo vedeli, da smo dobro iztržili. Ne pa spet nekemu skladu, da
               bo lahko v dveh minutah "spumpal" ves denar ven, dobičke potegnil ven, tako da jaz
               imam tukaj čisto čisto vest in ni to ideološka moja razprava ampak čisto neka
               realna.</p>
               <p>Hvala lepa.</p>
            </sp>
            <sp xml:id="SDT7-KZNJF-nujna-19-2016-10-17.sp37">

               <speaker>PREDSEDNIK ANDREJ ŠIRCELJ:</speaker>

               <p>Hvala lepa. No razprava članov in članic se še razvija. Najprej, gospa Alenka
               Bratušek.</p>
            </sp>
            <sp xml:id="SDT7-KZNJF-nujna-19-2016-10-17.sp38">

               <speaker>MAG. ALENKA BRATUŠEK (PS NP):</speaker>

               <p>Sicer ne vem, mogoče nisem slišala, ampak odgovora v zvezi z NKBM-jem in dogajanjem v
               NKBM-ju po prodaji, kaj se tam dogaja in tudi sama bom rekla, me moti, da smo drugo
               največjo banko prodali finančnemu skladu. Sedaj, lahko se bo čez čas izkazalo, da je
               bila to dobra poteza, ampak takoj po nakupu, takoj po nakupu so ves dobiček izčrpali,
               če držijo podatki. Moti me tudi to, ker bi konec koncev država lahko banko prodala
               potem, ko bi na skupščini ta denar dala v državni proračun, to bi bila zelo enostavna
               operacija, počakati dva meseca in državni proračun obogatiti za 16 milijonov. Tako da
               mogoče res, kaj se v Novi kreditni banki dogaja, gre res za kakršnakoli, pa naj ne
               zveni preveč, če rečem finančna izčrpavanja Nove kreditne banke oziroma kako Banka
               Slovenije spremlja dogajanje na, v Novi kreditni banki Maribor.</p>
            </sp>
            <sp xml:id="SDT7-KZNJF-nujna-19-2016-10-17.sp39">

               <speaker>PREDSEDNIK ANDREJ ŠIRCELJ:</speaker>

               <p>Hvala lepa za vprašanje. Gospa Julijana Bizjak Mlakar. Izvolite, beseda je vaša.</p>
            </sp>
            <sp xml:id="SDT7-KZNJF-nujna-19-2016-10-17.sp40">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Hvala lepa. Jaz bi se pa dotaknila še odgovornosti, ki je nekako v Sloveniji ne
               moremo prav opredeliti, torej kje so pravzaprav vzroki za to. Mi vemo da v Islandiji,
               da so uspeli bančnike pa še koga drugega pripeljati pred sodišče in jih tudi zapreti
               za vse to kar se je dogajalo v času finančne krize. In tukaj me zanima odgovor zakaj
               pri nas se to ne more zgoditi, zakaj se ni zgodilo in predstavljam si, da je problem
               prav v zakonodaji tega področja za katere so pa vsekakor odgovorni na ministrstvih za
               finance, ki so v tem času torej in ki še danes to področje urejajo. Verjetno tudi na
               Ministrstvu za pravosodje, morda še na kakšnem drugem ministrstvu vsekakor, kdaj bomo
               mi imeli takšno zakonodajo, da bo, da bodo lahko naši organi pregona preganjali tudi
               te nezakonitosti, ki so se dogajale v tem času na bančnem področju in ki se bodo še
               dogajale, če te stvari niso urejene. Tako da me dejansko zanima, kaj je s to
               odgovornostjo, zakaj pri nas ni tako, kot je na primer na Islandiji in zakaj se noče
               sprejeti tako zakonodajo, da se to v prihodnje ne bi več dogajalo. Hvala lepa.</p>
            </sp>
            <sp xml:id="SDT7-KZNJF-nujna-19-2016-10-17.sp41">

               <speaker>PREDSEDNIK ANDREJ ŠIRCELJ:</speaker>

               <p>Hvala vam. Gospod Anže Logar. Izvolite.</p>
            </sp>
            <sp xml:id="SDT7-KZNJF-nujna-19-2016-10-17.sp42">

               <speaker>DR. ANŽE LOGAR (PS SD):</speaker>

               <p>Ja hvala, sedaj s kolegom Hanom sva se<stage type="mag"/>
               <stage>(nadaljevanje)</stage> očitno rahlo napačno razumela, jaz nisem njega izzval. Jaz sem samo
               njegovo izjavo položil pred usta predstavnice odbora za finance, ampak glede na to,
               da imam tu državno sekretarko za finance, potem tudi njo sprašujem ali je to sedaj
               uradno stališče, ki jo je vodja poslanske skupine ene od koalicijskih strank izrekel,
               pač da se ustavi prodaja Nove Ljubljanske banke torej, kaj o tem misli največja
               vladna stranka in kaj o tem misli tudi državna sekretarka, tako da bo, se mi zdi, da
               bomo vedeli pri čem smo, da ne bo potem spet zavlačevanje, postavljanje čudnih
               kandidatov zgolj zato, da se zavleče zaveze, ki so bile podpisane pod neko drugo
               vlado in po tem bomo soočeni z golim dejstvom, da je časa zmanjkalo in da se teh
               stvari ne da narediti.</p>
               <p>Mislim da je pošteno do davkoplačevalcev, da lepo jasno poveste kakšni so nameni te
               vlade z največjo banko, ki je mela, to je treba ponoviti še enkrat, tudi največjo
               bančno luknjo in je tudi največ bančne kriminalitete nastalo. Samo še apropo
               zaključek, kdaj bodo naši organi pregona imeli tako zakonodajo, da bodo lahko
               preganjali. Po mojem mnenju imajo tako zakonodajo že sedaj, že lahko preganjajo,
               sedaj zakaj jo pa ne preganjajo je pa stvar ne česa drugega. Mislim da je tudi kakšen
               pravosodni minister lahko kej o tem odgovori. Hvala lepa.</p>
            </sp>
            <sp xml:id="SDT7-KZNJF-nujna-19-2016-10-17.sp43">

               <speaker>PREDSEDNIK MAG ANDREJ ŠIRCELJ:</speaker>

               <p>Hvala vam. Gospa Irena Sodin. Izvolite.</p>
            </sp>
            <sp xml:id="SDT7-KZNJF-nujna-19-2016-10-17.sp44">

               <speaker>IRENA SODIN:</speaker>

               <p>Hvala lepa. Sedaj, če komentiram konkretno dve banki, ki sta bili obe deležni državne
               pomoči. Za NKBM ni res, da je vse dobičke potegnil ven novi lastnik, za letošnje leto
               še vedno veljajo zaveze do Evropske komisije, ki so bile sprejete ob odobritvi
               državne pomoči in za letošnje leto zaveze dovoljujejo, da je polovica dobička lahko
               bila izplačana. Zato je po našem vedenju, to pač spremlja monitoring truste, po našem
               vedenju je bilo pol dobička z odločitvijo skupščine prenesenega v prerazporejeni
               dobiček. </p>
               <p>Druga zadeva kar se tiče Nove Ljubljanske banke, tukaj ravno tako veljajo zaveze do
               Evropske komisije. V teh zavezah naj bi bila Nova Ljubljanska banka do konca leta
               2017 prodana. Zaveze, ki jih ima banka sama kar se tiče stroškov, zmanjševanja
               bilančne vsote, omejitve pri plačah, vse to se izpolnjuje, odprodaja ne ključnih
               aktivnosti banke. Te zaveze so po poročilih, ki jih Ministrstvo za finance dobiva, se
               izplačuje, se izpolnjujejo. Kot veste, je SDH inštitucija, ki bo odločala o postopku
               privatizacije same, je pa res, da je glede na izbrani način, kjer naj bi šlo v
               kotacijo obveznic na eni od svetovnih borz za prodajo Ljubljanske banke prišlo do
               tega, da bi država morala dati ustrezna zagotovila za pravna vprašanja, ki so še
               nerešena. Tako da, je v tem postopku, ta pravna vprašanja potrebno rešiti in za
               enkrat še vedno velja, da zaveza do leta 2017 do Evropske komisije velja, to da so
               tržne razmere neugodne verjetno ne bo ustrezno pojasnilo Evropski komisiji, namreč
               bank, ki so bile deležne državne pomoči v evropskem merilu je veliko in vse imajo
               tovrstne zaveze. Tako da, v tem trenutku ni prišlo do nikakršnih sprememb zavez do
               Evropske komisije.</p>
            </sp>
            <sp xml:id="SDT7-KZNJF-nujna-19-2016-10-17.sp45">

               <speaker>PREDSEDNIK MAG ANDREJ ŠIRCELJ:</speaker>

               <p>Hvala lepa. Gospod Boštjan Jazbec. Izvolite.</p>
            </sp>
            <sp xml:id="SDT7-KZNJF-nujna-19-2016-10-17.sp46">

               <speaker>DR. BOŠTJAN JAZBEC:</speaker>

               <p>Najprej bi rad samo eno en splošne odgovor. Ni nujno, če bi v Sloveniji imeli samo
               zasebne banke, da do finančne krize ne bi prišlo. Večina držav v svetovnem
               gospodarstvu ima zasebne banke in je prišlo do finančne krize, ki je bila povzročena
               zaradi različnih vzrokov in je končni sprožilec je bil pa propad zasebne banke v letu
               2008. Torej govoriti, da če bi imeli zasebne <stage type="mag"/><stage>(nadaljevanje)</stage> banke oziroma, če bi že prej privatizirali, da bi to
               verjetno preprečilo finančno krizo, lahko bi se to zgodilo, lahko pa tudi ne. Glede
               na izkušnje ostalih držav bi težko pritrdil temu.</p>
               <p>Glede metodologije oziroma stresnih testov in predpostavk še enkrat, od leta 2012
               veljajo pravila za vse države Evropske unije, kjer se metodologija, kjer je
               metodologija zapisana s strani Evropskega bančnega organa in se od takrat izvaja po
               enakih kriterijih. Enako velja tudi za dejstvo, da predpostavke za osnovni scenarij
               pripravi Evropska komisija in predpostavke za neugoden scenarij pripravi Evropski
               sistem za tveganja oziroma Evropska Centralna banka. Na primer v Sloveniji smo
               dosegli, da smo na primer upoštevali določene one offe, na primer podvojitev stečajev
               in tam dobili blažje kriterije za nekatere določene stvari, ki jih seveda moraš dobro
               argumentirati. V Sloveniji kaj veliko argumentov, zakaj bi bili mi drugačni od vseh
               ostalih ni bilo, tako kot je tu državna sekretarka sedaj povedala, da je takih bank
               kot so slovenske banke, nekaj sto v državah evroobmočja. Slovenske banke celotna
               bilančna vsota bančnega sistema je približno 35 milijard evrov, kar je malo večja
               srednja banka v kaki drugi državi. Zaradi tega je pričakovati, da bodo naše banke
               imele posebne kriterije oziroma drugačno obravnavo medtem, ko imamo pač na mizi
               celoten evropski bančni sistem je sicer lepo, vendar težko dosegljivo.</p>
               <p>Če samo glede strogosti stresnih testov. Na primer ameriška Centralna banka je letos
               izvedla stresne teste, kjer so bile predpostavke, da borzne cene padejo za 50 %, da
               se podvoji brezposelnost, kar pomeni da BDP pade za skoraj polovico in da nastopi
               obdobje negativnih obrestnih mer in da ključne stranke pri vsaki banki propadejo. In
               na teh podlagah so testirali ameriški bančni sistem. V primerjavi z evropskimi
               stresnimi testi so te predpostavke veliko strožje kot karkoli kar smo testirali v
               Evropi.</p>
               <p>Na kazniva dejanja, če sem prav razumel, poročanje medijev je Nacionalni preiskovalni
               urad zbirno ugotovil za nekaj več kot 700 milijonov vrednosti morebitnih, domnevnih
               kaznivih dejanj v Sloveniji. To še vedno v celoti ne popolni zahtev za
               dokapitalizacijo namreč, vsak kredit, ki se ne vrača še ni kriminalno dejanje, ampak
               je splet okoliščin v katerim je bila na žalost podvržena tudi Slovenija zaradi
               učinkov svetovne finančne kriza, iz katere se še danes rešujemo. In danes, če
               vprašate kateregakoli bankirja vam bo povedal, da je njihovo delo oziroma razmere
               precej drugačne, od tistega kar je bilo pred leti oziroma, da v razmerah nizkih
               obrestnih mer težko dosegajo rezultate, ki jih od njih pričakujejo tako lastniki in
               kot jih od njih pričakuje javnost. Ali se bodo razmere v naslednjih oziroma v kratkem
               spremenile? Po mojem mnenju ne, kar pomeni da bomo morali oziroma lahko pričakujemo
               izjemno velike premike v evropski bančni industriji oziroma v evropskem bančnem
               sektorju, kar je seveda ključno tudi za razmere v Sloveniji.</p>
               <p>Na koncu pa samo še zgodba v zvezi s kupnino Nove kreditne banke Maribor, če gledate
               na številke zgolj kot ekonomist ali pa nekdo, ki je nekam investiral, kupnina za Novo
               kreditno banko Maribor,<stage type="mag"/>
               <stage>(Nadaljevanje)</stage> je bila 250 milijonov, dobiček ki je bil lani izplačan, je 16
               milijonov in vsakdo od nas si lahko izračuna, da je, preden bodo pokrili kupnino za
               katero nekateri v Sloveniji smatrajo, da je sramotno nizka, bo potrebno več kot deset
               let, da pokrijejo kupnino. Sedaj ali je to dobra investicija ali ne, jaz nisem
               investitor, to je odločitev vsakega, ki ponudi tako ceno. Je pa res, da so razmere v
               evropskem bančnem sistemu danes pač takšne, da je vrednost vseh bank, ne samo
               slovenskih, nižja kot bi si kdo / nerazumljivo/.</p>
               <p>Hvala.</p>
            </sp>
            <sp xml:id="SDT7-KZNJF-nujna-19-2016-10-17.sp47">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Glede na to, da nimam več predlogov za razpravo, zaključujem to razpravo. Ministrstvo
               za finance je odgovarjalo? / medsebojni pogovor/ Želite, gospa Sodin, še...</p>
            </sp>
            <sp xml:id="SDT7-KZNJF-nujna-19-2016-10-17.sp48">

               <speaker>IRENA SODIN:</speaker>

               <p>Jaz lahko pritrdim temu kar je rekel poslanec Logar, da zakonodaja že obstaja.</p>
            </sp>
            <sp xml:id="SDT7-KZNJF-nujna-19-2016-10-17.sp49">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Sedaj predlagam sprejem naslednjih sklepov, ki jih je predlagal predlagatelj oziroma
               odločanje o sklepih, da ne bom karkoli insinuiral.</p>
               <p>Prvi sklep je seznanitveni sklep, zaradi tega v skladu s prakso na tej komisiji o
               njem ne glasujemo. Glasi pa se. Komisija za nadzor javnih financ se je seznanila s
               stališči Vlade Republike Slovenije in Banke Slovenije glede izvedbe in procesa
               sanacije bančnega sistema na podlagi skrbnega pregleda in stres testov iz decembra
               2013, predvsem z vidika njene višine in skladnosti z evropsko zakonodajo ter
               predpisi.</p>
               <p>Lahko rečem, da smo se seznanili s tem.</p>
               <p>In drugi sklep o katerem odločamo. Predlog sklepa se glasi: Komisija za nadzor javnih
               financ pričakuje od Vlade Republike Slovenije, da je v roku 30 dni od dneva sprejetja
               tega sklepa posreduje poročilo z izračuni koliko je oziroma bo Slovenijo stalo
               zadolževanje z namen sanacije slovenskega bančnega sistema na podlagi skrbnega
               pregleda in stres testov iz decembra 2013. In koliko bi ostalo, če bi Slovenija
               izkoristila možnost zadolževanja iz evropskega sklada ESM.</p>
               <p>Predlagam, da o tem glasujemo. Glasujemo.</p>
               <p>Kdo je za? <stage>(3 člani.)</stage> Kdo je proti? <stage>(4 člani.)</stage></p>
               <p>Ugotavljam, da skleni ni sprejet.</p>
               <p>Zaključujem to točko dnevnega reda.</p>
               <p>In pred obravnavo naslednje točke, predlagam dve minuti odmora, kar pomeni, po moji
               uri ob 10.45 začnemo z nadaljevanjem.</p>
               <p><stage>(Seja je bila prekinjena ob 10.43.)</stage> <stage type="mag"/>
               </p>
               <p><stage>(Seja se je nadaljevala ob 10.45.)</stage></p>
            </sp>
            <sp xml:id="SDT7-KZNJF-nujna-19-2016-10-17.sp50">

               <speaker>PREDSEDNIK MAG. ANDREJ ŠIRCELJ:</speaker>

               <p>Lepo pozdravljeni!</p>
               <p>Nadaljujemo z 19. nujno sejo Komisije za nadzor javnih financ. Smo pri 2.točki. <title>2. TOČKO – KREATIVNO TOLMAČENJE IN VELJAVNA ZAKONODAJA S STRANI UPRAVNEGA ODBORA
                  DRUŽBE ZA OPRAVLJANJE TERJATEV BANK,</title> je predlagala Poslanska skupina
               Nepovezanih poslancev, se opravičujem, prestavlja jo Alenka Bratušek, <stage type="mag"/> <stage>(Nadaljevanje)</stage> zavezništvo in bom seveda
               najprej dal besedo njej. Še pred tem bi vas rad seznanil, da nam je Družba za
               opravljanje terjatev bank posredovala prošnjo, da to točko zapremo za javnost z
               razlogom, da bodo v razpravi gotovo prišle na dan zadeve, ki so zaupnega značaja. V
               skladu s Poslovnikom lahko zapre sejo za javnost predsedujoči, matično delovno telo,
               poslanska skupina ali Vlada. Jaz predlagam, tudi glede na omejen čas, da sejo v tem
               trenutku ne zapremo za javnost, in da tudi gostje, predvsem predstavniki DUTB. Pri
               svoji razpravi pazite na to, da pač ne boste povedali podatkov, ki so zaupne narave.
               Kot vem, v javnosti veliko podatkov že obstaja. Sedaj, če ima seveda predlagateljica
               te točke dnevnega reda drugačno mnenje, potem bom to upošteval, drugače pa po
               Poslovniku jaz tega ne morem narediti, da na vašo zahtevo to naredim, zaradi tega bom
               za enkrat pustil sejo odprto. Če bo prišlo do tega, da je treba zapreti za javnost,
               potem jo bomo seveda zaprli. To me lahko tudi sproti opozorite. Kot sem že omenil, je
               gradivo za to točko zahteva Poslanske skupine Nepovezanih poslancev z dne, 10.
               oktobra 2016. To gradivo je bilo objavljeno na spletni strani Državnega zbora. Na
               sejo so bili s sklicem k tej točki vabljeni mag. Alenka Bratušek v imenu
               predlagateljev zahteve, dr. Miro Cerar, predsednik Vlade, ki se je opravičil, gospod
               Aleksander Kešeljevič, svetovalec za gospodarske zadeve v kabinetu predsednika Vlade,
               mag. Mateja Vraničar Erman, ministrica za finance, gospod Zdravko Počivalšek,
               minister za gospodarski razvoj in tehnologijo, dr. Marko Simoneti, predsednik
               upravnega odbora DUTB, gospod Janez Širovnik, gospod Juan Barba Silvea, neizvršni
               direktorji DUTB, dr. Imre Baloh, mag. Janez Škrubej, mag. Aleš Koršič, izvršni
               direktorji DUTB, gospod Tomaž Vesel, predsednik Računskega sodišča ter predstavniki
               Vlade, Ministrstva za finance, ministrstva za gospodarski razvoj in tehnologijo,
               predstavniki Družbe za upravljanje terjatev bank in predstavniki Računskega sodišča.
               Vse prisotne še enkrat lepo pozdravljam! </p>
               <p>In dajem najprej besedo mag. Alenki Bratušek, da poda uvod k razpravi kot
               predstavnica predlagateljev.</p>
               <p>Mag. Bratušek, izvolite, beseda je vaša.</p>
            </sp>
            <sp xml:id="SDT7-KZNJF-nujna-19-2016-10-17.sp51">

               <speaker>MAG. ALENKA BRATUŠEK (PS NP):</speaker>

               <p>Najlepša hvala.</p>
               <p>Pred dnevi, no na začetku naj povem, da mislim, da pogovarjanje v Državnem zboru v
               zvezi s plačami tako na slabi banki kot podjetjih v katere vi imenujete ljudi ali pa
               sodelujete pri imenovanju, nikakor ne sme in ne more biti zaprto za javnost. Tako da,
               jaz se ne strinjam s tem, da takšne pogovore speljemo na zaprti seji. Razumem pa vaš
               predlogi glede na dogajanje v preteklih dneh, glede na zapise, ki so prišli v
               javnost, glasovne zapise, ki so prišli v javnost, bi tudi jaz na vašem mestu si
               želela, da bi kakšna stvar ostala skrita javnosti, ker tisto je izgledalo bolj kot
               neka gostilniška debata kot pa pogovor, ki bi se naj vodil na upravnem odboru
               inštitucije kot je Družba za upravljanje terjatev bank. Imam občutek, da se kaj zelo
               podobnega dogaja tudi na Slovenskem državnem holdingu, ker tudi tam, kljub temu, da
               morajo skladno z zakonom seje snemati, Državnemu zboru ne želijo posredovati teh
               posnetkov in ko smo predlagali ali pa, ko sem predlagala spremembo Zakona o
               Slovenskem državnem holdingu, da bi morali Državnemu zboru poslancem, komisijam in
               odborom posredovati vse podatke, ki jih <stage type="mag"/> <stage>(nadaljevanje)</stage> zahtevamo je koalicija na žalost to vehementno
               zavrnila. Tako da, mogoče kdaj v prihodnosti še kakšna podobna afera z magnetogrami
               Slovenskega državnega holdinga.</p>
               <p>Kot drugo, bi rada povedala, da sem vesela, da smo končno dočakali v državnem zboru
               tudi predsednika upravnega odbora. Eno leto sedite na tem mestu pa v državnem zboru
               še nismo imeli priložnosti govoriti z vami, vsaj na odborih, pa so to odbori, ki
               pokrivajo to tematiko, jaz nisem bila deležna te časti. Tako da, mi je žal da je
               danes tema takšna, ker mislim da bi se na slabi banki lahko pogovarjali o marsičem
               ampak dobro, danes so na mizi plače.</p>
               <p>Pravzaprav, od samega začetka delovanja družbe za upravljanje na nek način spremlja
               slabo delo, veliko je afer, preveč je afer, ki se jih otepate enih bolje, drugih
               slabše. Ampak, razlog za ustanovitev Družbe za upravljanje terjatev bank je bil en
               sam – to je prenos slabih terjatev iz naših bank, upravljanje s temi terjatvami,
               seveda upravljanje, čim boljše, na koncu prodaja teh terjatev in poplačilo dolga.
               Zato je v interesu države in državljanov, da s temi terjatvami upravljate odlično,
               ker to pomeni, da bo dolg, ki ga je morala država najeti za sanacijo bank poplačan v
               največji možni meri v najkrajšem možnem času. Zdaj, lahko se pogovarjamo ali so plače
               dovolj visoke ali plače niso dovolj visoke, vsi ki ste šli v službo tja ste na pogoje
               pristali. In vsi, ki jih vi imenujete določene družbe na pogoje pristanejo.</p>
               <p>Nedopustno je kakršno koli iskanje obvodov zakona, ki velja, pa se vam lahko zdi
               slab, lahko se vam ne zdi dober, lahko si želite, da se ga ukine ampak zakon velja in
               nedopustno je to mešetarjenje s tem kako obiti zakon.</p>
               <p>Vlada Mira Cerarja in ta koalicija bi zamenjala neizvršne direktorje. Leto ali nekaj
               več nazaj, razlog? Nepravilno izplačevanje plač. Bili so tujci, dobro, vam niso bili
               všeč ampak razlog je bil nepravilno izplačevanje plač in še en korak več, niso kršili
               zakona ampak niso spoštovali sklepa vlade, ki določa kako je treba izračunati plače.
               Vi ste šli še en korak dlje, vi ste iskali možnost kako ne-upoštevati zakona, ki
               danes velja. V mojih očeh in jaz sem prepričana da tudi v očeh javnosti je to
               nedopustno. Lahko ste vrhunski strokovnjaki, lahko ste najboljši, ki v tem trenutku
               obstajate v Sloveniji za upravljanje premoženja ampak ni dopustno da v inštituciji v
               100 % lasti države, v nobeni instituciji ni dopustno, še najmanj pa v inštituciji v
               100 % lasti države iskati obvode, kako kršiti zakon. Skratka, iskati obvode, da se
               pokrijete zato, da si lahko izplačujete plače, višje kot 20 tisoč evrov ali pa jih
               izplačujete 30, 40 in tako naprej. V Sloveniji živimo. Poglejte si koliko v Sloveniji
               zasluži predsednik vlade pa upam, da ne išče obvodov kako sebi popraviti plačo.</p>
               <p>Lahko se strinjamo s tako imenovanim Lahovnikovim zakonom, lahko se ne strinjamo v
               tem trenutku velja sama ocenjujem, da je v Sloveniji dovolj ljudi, ki so pripravljeni
               delati za petkratnik plače v<stage type="mag"/> <stage>(nadaljevanje)</stage>
               podjetju. Če je tako dober menedžer, da izplačuje minimalne plače bo pač njegova
               plača petkrat višja od minimalne plače. Pika na i vsemu temu je bil pa odgovor
               ministra za gospodarstvo, ki je mrtvo hladno odgovoril, da je treba spremeniti zakon.
               To je bila pa pika na i. Ja, lahko ga predlagate, lahko ga spremenite, lahko poveste
               argumente, lahko tistim Slovenkam in Slovencem, ki morajo s 500 evri preživeti
               poveste, da pač je 20.000 premalo in je treba zagovoriti 30.000, prav, pridite pred
               javnost s takšnim predlogom, pridite v Državni zbor se bomo o tem pogovarjali.
               Mislim, da bo razprava zelo zanimiva. Ampak odgovor ob tem, ko nekoga dobiš pri
               kršenju zakona, o.k., bomo spremenili zakon je pa neodgovorna za kogarkoli, še
               najbolj pa za ministra za gospodarstvo. Škoda, ker ga danes ni z nami.</p>
               <p>Skratka, jaz mislim, spoštovani gospodje, da morate za to svoje dejanje prevzeti
               odgovornost in dati nekomu drugemu možnost, da s terjatvami, ki so bile zaupane v
               upravljanje v to družbo, upravlja v dobro vseh državljank in državljanov in da bomo s
               tem poplačali čim več dolgov. Seveda je na slabi banki, na družbi za upravljanje,
               tako imenovani slabi banki, problemov veliko. Jaz imam nešteto vprašanj, od prenosa
               Save na SDH do zahteve po aferi plače si upate priti še z zahtevo, da naj vam država
               da 50 milijonov evrov dokapitalizacije. To je narobe svet, se opravičujem, ampak to
               je res narobe svet. Pričakujem odgovore, ne vem, kaj nameravate narediti. Ker
               dejstva, ki smo jih slišali v medijih, kako se odvijajo vaši sestanki, se pravi
               sestanki vodstva, vrha slabe banke je katastrofa. Jaz kaj drugega težko imenujem
               tisto, kar sem slišala.</p>
            </sp>
            <sp xml:id="SDT7-KZNJF-nujna-19-2016-10-17.sp52">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa, gospa Alenka Bratušek za uvodno razlago. Sedaj dajem besedo predstavnikom
               Družbe za upravljanje terjatev bank, dr. Marko Simoniti.</p>
            </sp>
            <sp xml:id="SDT7-KZNJF-nujna-19-2016-10-17.sp53">

               <speaker>DR. MARKO SIMONITI:</speaker>

               <p>Hvala lepa za besedo. Naš predlog za zaprto sejo je bil pravzaprav iz zelo enostavnih
               razlogov. Mi smo pripravljeni vse pojasniti, ker mislimo, da se nekatere stvari da
               pojasniti na konkretnih primerih. Razlogi so bili v bistvu trije za naš predlog. Eno,
               mislimo, da je neprimerno, da se konkretni primeri debatirajo tako v javnosti. Drugo,
               mislimo, seveda naši prejemki so javni, niso pa prejemki javni tistih ljudi, ki so na
               nižjem nivoju kot na upravnem odboru. Niti niso javni prejemki ljudi, ki seveda imajo
               druge pogodbe s temi našimi podjetji, gre za osebne podatke. Tretja zadeva zakaj smo
               pa predlagali je pa v bistvu zato, ker je bila ta dokumentacija dejansko naša interna
               dokumentacija in tako predvajanje in javno razglabljanje nam povzroča tudi določeno
               škodo. Verjetno razumete in tudi povzroča težave oziroma naš položaj, ko se pogajamo
               z našimi dolžniki, ko se pogajamo z našimi kupci se seveda s takimi javnimi
               razpravami, seveda, ne izboljšuje.</p>
               <p>Na žalost bom moral zelo splošen biti tudi v tem odgovoru, tako kot ste mi vi tudi
               predlagal, gospod predsedujoči. Prvič, gre za zvočne posnetke zaprtih sej, gre za
               zaupne zadeve. In seveda te zadeve so nam bile ukradene. In na zaprtih sejah se
               seveda pogovarjamo zelo drugače, kot se pogovarjamo na odprtih sejah. In bom probal
               tudi pojasniti, da ta gostilniška debata ni bila tako gostilniška, kot se vam je
               mogoče zazdelo, če poslušate posamične izseke iz tega.</p>
               <p>Začel bi s tem, da Lahovnikov zakon je za nas velik problem. Velik problem je v
               bistvu, da vsaj za nekatere družbe v Sloveniji verjetno za nekih par družb v naši
               lasti, to so družbe, ki so v zelo velikih težavah, ki jih komaj ohranjamo pri
               življenju, kjer je zaposlenih tudi do 4.500 ljudi, kjer pravzaprav <stage type="mag"/> <stage>(nadaljevanje)</stage> dejansko rabimo ljudi, ki imajo na
               trgu določeno ceno in če teh ljudi ne pripeljemo v tako družbo imamo težavo.
               Pripeljemo jih pa lahko na različne načine, lahko jih pripeljemo preko
               konzultantskih<stage>(?)</stage> pogodb, lahko jih pripeljemo preko pogodb, ki jih imajo z DUTB,
               pogodb, ki jih imajo z dolžnikom, lahko jih pa, najbolj normalno bi pa bilo, da jih
               damo na tisto pozicijo, kjer so lahko najbolj učinkoviti, to je pa pozicija
               korporacijske funkcije ali v nadzorni svet ali v upravo. In seveda mi smo vsi
               ugotavljali in smo tudi predlagali, na naših sejah se ne pogovarjamo samo kaj je v
               okviru zakona, ampak tudi kaj je možno, kako bi ta zakon prilagodili dejanskemu
               stanju. Mislim, da se dela velika škoda. Verjetno tudi v tistih bankah, ki se danes
               priprvljajo za prodajo je zelo nerazumno, da pravzaprav nimamo tam najboljših kadrov,
               ki bi te banke usposobile, da bi bile potem recimo prodane po eni pametni ceni. Se
               pravi, neka minimalna možnost, da nekdo v tej državi, lahko je to ministrstvo, lahko
               je to Vlada, lahko je to Državni zbor, lahko je zaradi mene tudi, kaj jaz vem, nekdo
               peti, ampak nekdo bi moral imeti možnost, da v tistih točkah, kjer imamo res velike
               težave, kjer so res velika tveganja, kjer rabimo te ljudi, ti ljudje pa imajo tudi
               svojo ceno, to niso nobeni Che Guevare, tukaj ni nihče Che Guevara, to so pač ljudje,
               ki so na tem mednarodnem trgu dosegljivi. In če vi mislite, da bi bil Cimos danes
               tukaj, kjer je, če ne bi angažirali takih ljudi, da bi imeli podpis Cimosa v petek in
               da imamo šanso, da bo Cimos morda celo preživel, če mislite, da bi to podjetje možno
               furati tako, kot se ga danes fura, danes je tam enočlanska uprava, skupina ima 4.500
               ljudi, očitno so nekatere funkcije v tem podjetju izvajajo izvršni direktorji.
               Popolnoma normalno bi bilo, da bi bila ta uprava bistveno večja. Potem poznate v
               javnosti tudi, seveda, da člani nadzornega sveta, ki so tudi tujci ne dobivajo samo
               sejnine, ampak dobivajo še dodatne pogodbe. Potem je znano tudi javnosti, da glavni
               direktor poleg tega plačila doma ima tudi plačilo v tujini. In seveda to ni nič
               protizakonito. Jaz sem trdno prepričan, da to ni nič protizakonito. Življenje pa išče
               rešitve na omejitve, ki so dejansko zelo velike in povzročajo zelo velika tveganja.
               In te omejitve so danes takšne, kot so, iščejo se rešitve in to lahko jutri te
               rešitve odpravite, če mislite, da so te rešitve napačne. Vam pa povem, da to podjetje
               ne bo dočakalo aprila 2017, ko pride, ko zapade tisti zadnji rok do katerega naj bi
               se uredile še preostale stvari. Vi morate se zavedati, da ste nas poslali v zelo
               težko situacijo in mi jo rešujemo vedno, nobene stvari pa ne sprejemamo brez pravnega
               mnenja, da je to zakonsko dopustno. To je ena zadeva.</p>
               <p>Druga zadeva je seveda ta, da pravzaprav moje razprave so šle pa v to smer, spojil
               sem tri stvari, tako kot sem že v javni izjavi, ki je bila sicer zelo /
               nerazumljivo/, pa vam je bila danes razdeljena, sem vam lepo povedal, da sem spojil
               tri zadeve. Ena zadeva je ta, da smo imeli in v Sloveniji imamo ljudi, ki opravljajo
               direktorsko funkcijo v več podjetjih. V Sloveniji imeli smo na DUTB tudi projektne
               menedžerje, ki so imeli mednarodno ekspertizo in so seveda bili tudi ustrezno
               plačani. Imeli smo tudi podjetja, kjer enostavno nismo mogli dobiti izvršnega
               direktorja. In moje razprave večkratno so šle v eno smer, in naj vam povem, da vsak
               zasebni sklad bi upravljal premoženje točno na ta način. Kaj bi naredil? Pri sebi bi
               zaposlil eksperte v okviru plačne politike, ki bi bila urejena pri tej inštituciji,
               potem bi pa ti eksperti opravljali korporacijske funkcije v hčerinskih podjetjih in
               bi bili seveda plačani na osnovi plačil, ki so znotraj lastniške organizacije, to je
               v tem primeru DUTB, med tem ko to funkcijo bi pa opravljali v enih dveh treh
               podjetjih in v končni fazi je to za DUTB bistveno cenejša varianta kot karkoli
               drugega. Predvsem so pa ti menedžerji stalno na razpolago in jih je možno iz enega
               podjetja prestavljati na drugo podjetje. In ne gre za to, da bi mi se izogibali
               Lahovnika, gre za to, da je to racionalna organizacija. Vsak, ki aktivno upravlja
               portfelj podjetij bi se organiziral tako. Tudi ti skladi, ki kupujejo te naše
               terjatve se točno tako organizirajo. Kaj naredijo? Pridejo in postavijo svoje ljudi,
               ki jih plačujejo, ne vem, v Londonu, postavijo na korporacijske funkcije v ta
               podjetja. Zelo enostavno in zelo učinkovito. Mi pa seveda tega ne moremo. In moj
               model je bil pravzaprav tak, zakaj ne gremo mi po tej poti in s tem imamo tudi,
               recimo, takrat, <stage type="mag"/> <stage>(Nadaljevanje)</stage> vam
               pa lahko še to povem, kar ni javna skrivnost, mi smo se pripravili, da bomo prevzeli
               celo vrsto hotelov in ideja je bila, da bi seveda zaposlili znotraj DUTB ne na
               funkcijo, ki jih ureja sklep Vlade, ampak znotraj plačnih razredov na DUTB, take
               ljudi, ki bi lahko opravljali funkcije recimo v teh podjetjih. In naj vam povem,
               kolegi, da ta moja razmišljanja, ki jih je gospa Bratušek ocenila za gostilniško
               debato, so bila zavrnjena na upravnem odboru že v kali, pa ne zaradi vsebine, ampak
               točno zaradi tega, ker je percepcija javnost bi bila, da hočemo nekomu nekaj dati.
               Tukaj ni kaj komu dati, v teh podjetjih nič ni. Ta podjetja ne bi obstajala, če mi ne
               bi podpirali finančno, poslovno, prestrukturirali jih, zagotavljali konzultante in
               tukaj po mojem se meša s prejemki v podjetjih, ki jih rešujemo pred tem, da bodo
               pravzaprav propadla z nekimi podjetji, ki imajo neke denarne tokove in je možno
               ljudem nekaj dajati kar tam pač je. In naslednji korak bi samo to povedal, da v
               bistvu ta gostilniška debata, to je pa sedaj moja osebno, to sploh ni bil konkreten
               predlog. Omenil sem tri zelo konkretne stvari in seveda vse so zelo banalne, če ne /
               nerazumljivo/. Omenil sem pa kolegom, ki točno vedo kaj to je. Alpina. To je bilo v
               našem krogu sinonim, za kaj, za podjetje, ki nam ga furajo konzultanti, zaposleni so
               ugotovili, da furajo celo zadevo za konzultanta, in da to ni primerno in nismo našli
               ustreznega menedžerja, ki bi prevzel v bistvu operativno prestrukturiranje. To je
               bila Alpina. Druga omemba je bila gospod Petan, ki je sinonim za nekoga, ki upravlja
               ti funkcije korporacijske v neki mreži povezanih navzkrižno, lastniško, upniško
               povezani mreži podjetij in seveda torej kaj to pomeni, da je to v skladu z delovno
               zakonodajo in je v skladu s korporacijsko zakonodajo. In tretja zadeva, sem omenil
               številko, ki je seveda vsakega v Sloveniji zelo prizadela, to je pa številka 30 tisoč
               in kaj pomeni teh 30 tisoč. V tistem času smo imeli na slabi banki vrhunskega
               strokovnjaka, ki smo ga plačevali, ki ni bil član upravnega odbora, vsi ga poznate,
               sam je razkril ta podatek, 30 tisoč evrov, gospod Jane Harjupa, in ta človek je
               pravzaprav... Kaj? Upravljal najtežje terjatve za nas in ideja je bila zelo
               preprosta, da bi take ljudi, če jih že imamo v inštituciji, enostavno tudi začasno
               postavljali... Kam? V naša hčerinska podjetja. Torej sem spojil tri stvari v en
               predlog katerega so pa kolegi takoj zavrnili, pa ne zaradi ekonomske šibkosti
               predloga, ampak prav obratno, zato ker so vedeli, da bo percepcija, da hočemo nekomu
               nekaj dati kar mu ne gre. Zelo imamo težke situacije in jih rešujemo po najboljši
               možni način z vsemi temi omejitvami. In še nekaj vam bom povedal. Ko smo prišli v to
               situacijo, je / nerazumljivo/ Cimos imel te... Hočem vam še to povedati, da življenje
               pa seveda išče tudi druge rešitve in v naših podjetjih najbolj tak zanimiv primer je
               dejansko Cimos, ker tam so se našle rešitve, ki so, lahko rečemo z grdo besedo,
               pragmatične, sem prepričan, da niso protizakonite, zato ker imamo pravna mnenja
               podprta in kdo presoja o tem ali so zakonite ali ne, kdo presoja o tem ali je predpis
               kršen ali ne. Verjetno imamo neko ministrstvo. Ne. Imamo ministrstvo, ki je zadolženo
               za nadzor nad recimo tem Lahkovnikovim zakonom, to je Ministrstvo za gospodarstvo.
               Imamo ministrstvo za finance, ki je zadolženo za prejemke uprave, imamo Ministrstvo
               za finance, ki je v principu zadolženo za pregled naših plač. Torej imamo tri sklope
               plač v DUTB. Jaz trdim danes, prejemki upravnega odbora so 100 % skladni s predpisi.
               Zadnjič smo jih urejali junija 2016 in so 100 % tip top.</p>
               <p>Drugo. Danes na DUTB ni nikogar zaposlenega, ki bi imel višjo plačo od kolega Imreta
               Balogha, ta aranžma smo imeli dolgo časa, ga nismo takoj ukinili. Zakaj ga nismo
               takoj ukinili? Ker bi nam praktično se sesula inštitucija. Imeli smo odpove na mizi.
               Kolega Harjupa je rekel, ko je švedsko vodstvo odšlo, tudi jaz odhajam. Mi smo njega
               prosili, da ostane, ker se nam bi celotna inštitucija, da ne govorim o velikih
               primerih se nam bi ustavila. To se pravi, ja. in še nekaj vam bom povedal, trenutno
               gleda Računsko sodišče te zadeve in zelo verjetno bo Računsko sodišče ocenilo, da
               tukaj bi lahko prej rešili to zadevo, jaz vam pa rečem, da smo jo rešili postopoma,
               odgovorno takrat, ko smo pravzaprav našli zamenjavo znotraj hiše in pravzaprav tudi
               projekt popeljali do konca. <stage type="mag"/>
               <stage>(nadaljevanje)</stage> In tretji sklop so pa naša hčerinska podjetja, kjer je pa zelo jasno,
               da so oni zavezanci za zakon in tukaj imamo določene pravilnike, navodila kako se to
               počne. Ampak oni so direktni zavezanci za Lahovnikov zakon in imamo ministrstvo, ki
               te stvari tudi tekoče spremlja in kolikor jaz vem, tukaj ni bilo nobenih pripomb.
               Lahko vam povem, da dejansko to področje gleda KPK, Računsko sodišče, Ministrstvo za
               finance, Ministrstvo za gospodarske dejavnosti in verjetno tudi, kot sem danes
               slišal, tudi NPU. Tako da, v bistvu se opravičujem in se seveda popolnoma zavedam, da
               so take debate, ko so predstavljene izven konteksta, da spadajo pod gostilniške
               debate. Vsekakor pa to niso bile debate, ki bi bile mišljene, da bodo seveda javno
               predstavljene in seveda tukaj ni opravičila. Jaz se lahko samo opravičujem, da tako
               govorimo, ker kadar govorimo o našem poslovnem svetu ali pa kadar iščemo rešitve.
               Vsekakor pa pravim, test je zakonitost. Naslednji test pa je zaupanje. Če pa zaupanja
               ni s strani vlade, pa seveda tudi mi ne želimo teh zadev delati še naprej. Vlada
               lahko vsak četrtek sklene, odpusti pravzaprav neizvršne direktorje in mi nimamo
               nobenih odpravnin in seveda, če tega zaupanja ni, je zelo težko delati tudi naprej.
               Hvala lepa. Se opravičujem, če sem zlorabil vaš čas.</p>
            </sp>
            <sp xml:id="SDT7-KZNJF-nujna-19-2016-10-17.sp54">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam. Doktor Marko Simoneti. Ministrstvo za finance oziroma vlada, želite
               besedo? Miranda Grof Ferjančič. / oglašanje iz klopi/ Ja se opravičujem.</p>
            </sp>
            <sp xml:id="SDT7-KZNJF-nujna-19-2016-10-17.sp55">

               <speaker>MIRANDA GROF FERJANČIČ:</speaker>

               <p>Mogoče samo na kratko, pa bo potem razprava bolj pestra. Družba za upravljanje
               terjatev bank je že od svoje ustanovitve predmet široke pozornosti slovenske javnosti
               in pa politike. Glede na to, da gre za novo institucijo v Slovenskem prostoru in
               predvsem glede na njeno poslanstvo, to seveda niti ne preseneča. Družba je bila
               ustanovljena konec leta 2013, ko so bile na DUTB prenesene slabe terjatve NKBM in
               NLB. Proti koncu leta 2014 je DUTB prevzela še slabe terjatve A Banke in Banke Celje.
               DUTB je v popolnosti začela v letu 2015, v letu 2016 s 1. 1. so pripojili še Faktor
               Banko in pa Pro Banko. Samo poslanstvo DUTB je upravljanje premoženja, ki je bilo kot
               del ukrepov za krepitev stabilnosti bank preneseno na to družbo. S premoženjem mora
               upravljati na način, da se maksimizira vrednost tega premoženja, ki se na koncu
               realizira s prodajo. To so zahtevni procesi prestrukturiranj in izterjave, obveznosti
               do največjih dolžnikov, ki so povzročili slabe kredite v bančnem sistemu. Proces
               povračil s prodajo premoženja je zahteven, pogosto vključuje več deležnikov in
               posledično so ti procesi čustveni, na trenutke lahko tudi konfliktni. Ministrstvo za
               finance izvaja nadzor nad DUTB. Politiko prejemkov članov upravnega odbora, tako kot
               je že predsednik povedal, sprejme vlada in morebitne kršitve vladnega akta bi kazale
               na nespoštovanje vlade kot skupščine. Na višino prejemkov ostalih zaposlenih pa DUTB
               pa vlada, ali Ministrstvo za finance nima vpliva. Lahko daje samo splošne usmeritve
               ter spremlja smotrnost in racionalnost poslovnih odločitev vodstva DUTB. Ministrstvo
               za finance je že pripravilo splošno usmeritev, ki bo vodilo DUTB pri določanju
               izplačil osebam v družbah v katerih ima DUTB lastniški delež ali razpolaga z drugimi
               vzvodi vpliva na odločitve. DUTB oblikuje prejemke za zaposlene, ki niso člani
               upravnega odbora na podlagi internih aktov, ki jih sprejme upravni odbor. Ministrstvo
               za finance pričakuje, da DUTB tudi s plačno politiko oseb, ki niso člani upravnega
               odbora, upošteva veljavno zakonodajo. Vsako leto se v družbi izvaja tudi redna
               revizija računovodskih izkazov. V letošnjem letu so zunanji revizorji v okviru
               dogovorjenih postopkov preverjali tudi skladnost <stage type="mag"/> <stage>(nadaljevanje)</stage> ocen poštenih vrednosti sredstev na dan 1. 1. 2016 z
               računovodskimi storitvami DUTB, ko so bili tej družbi pripojene Faktor Banka in pa
               Pro Banka. Vsi ukrepi, ki jih je ministrstvo in jih bo znotraj svojih pristojnosti
               izvajalo, zasledujejo preglednost in skladnost poslovanja DUTB z vsemi predpisi in
               dobrimi praksami. Ministrstvo za finance spremlja tudi stroške poslovanja DUTB in v
               primeru večjih odstopanj zahtevamo dodatna pojasnila. Ministrstvo za finance
               pričakuje, da DUTB po pravilih poslovno-finančne stroke in najvišjih etičnih
               standardov, upravlja in uspešno od prodaja premoženje katero je prevzelo od bank ter
               zagotavlja podporo procesom prestrukturiranja v gospodarskih družbah. Glede na
               izpostavljene domneve o nepravilnostih glede izplačil prejemkov, je Ministrstvo za
               finance DUTB pozvalo k podaji pojasnil na posamezne očitke. DUTB je na vse navedbe
               odgovorilo in iz pojasnil izhaja, da dejansko v praksi do neskladij s predpisi ni
               prišlo. V primerih, ko bo Ministrstvo za finance v postopkih nadzor zaznalo
               nepravilnosti, bo vladi kot skupščini predlagalo izvedbo izredne revizije posameznih
               postavk, glede na kršitve, pa tudi obvestilo pristojne organe. Hvala.</p>
            </sp>
            <sp xml:id="SDT7-KZNJF-nujna-19-2016-10-17.sp56">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam. Zdaj bom dal besedo še predstavnikom Ministrstva za gospodarstvo. Tam kjer
               ste povedal, je šlo verjetno za lapsus linga gospa državna sekretarka, DUTB je leta
               2013 začel s poslovanjem. 2015 je bilo že marsikaj narejenega. Tako da tisto kar ste
               prebrali. Ob tem bi vas rad še opozoril, da bom najkasneje ob 11.45 prekinil sejo,
               ker je ob 12.00 seja državnega zbora. Če ne bo končana, se bomo morali srečati še
               enkrat. Ministrstvo za gospodarstvo izvolite.</p>
            </sp>
            <sp xml:id="SDT7-KZNJF-nujna-19-2016-10-17.sp57">

               <speaker>JERNEJ TOVŠAK:</speaker>

               <p>Hvala lepa za besedo. Bomo precej kratki. V štirih točkah bi rad odgovoril na navedbe
               predlagateljev za današnjo sejo v zvezi s to drugo točko.</p>
               <p>Zdaj prvič, glede navedbe predlagateljev, da je v začetku tega meseca v javnost zopet
               izbruhnila afera povezana s plačami vodilnih v DUTB, naj povem, da Lahovnikov zakon
               ne določa plač upravnega odbora DUTB. Ampak je to poseben zakon o DUTB in se tam
               ureja. Na splošno ima Ministrstvo za gospodarstvo vlogo, kar se tiče DUTB, zgolj v
               tako imenovanem Lahovnikovem zakonu.</p>
               <p>Drugič, glede razkritja nedopustnega ravnanja vodilnih na DUTB, ki tolmačijo
               zakonodajo po svoje, jo obidejo in skušajo prikriti, želimo biti zelo jasni. Zdaj, če
               so ti posnetki sej upravnega odbora resnični in da niso izvzeti iz konteksta tako kot
               se pač zdaj tukaj poskušalo tolmačit, je to nesprejemljivo. Takšno ravnanje je
               nesprejemljivo. Zakon, četudi je slab, ga je potrebno upoštevati. Sploh pa državne
               institucije, ki na nek način morajo biti vzgled te zakonitosti in tako naprej.</p>
               <p>Glede ocene Lahovnikovega zakona, Ministrstvo za gospodarstvo, razvoj, tehnologijo
               želimo pojasniti sledeče – Ministrstvo za gospodarstvo je že februarja začelo s
               postopkom za spodbudo za spremembo Lahovnikovega zakona. Mi menimo, da je zakon
               zastarel in v določenih delih celo slab. Kar se veže problematike DUTB, je treba
               povedati, da v času nastajanja Lahovnikovega zakona, leta 2010, DUTB sploh še ni
               obstajal in DUTB ima neko specifiko, ki je pa Lahovnik prav gotovo ne upošteva. Zakaj
               mi mislimo, da je ta zakon slab? Prvič, ker je zelo rigiden, ker določa višino plače
               samo glede na velikost podjetja, vse ostale segmente, ki so pa prav tako pomembni ali
               pa še pomembnejši, pa sploh ne upošteva. Tukaj govorimo o kompleksnosti poslovanja
               posameznega podjetja, tukaj govorimo o stanjih konkurence v katerih posluje posamezno
               podjetje. Tukaj govorimo o zastavljenih ciljih, ki so s strani skupščine strategije o
               upravljanju naložb postavljene podjetjem. Tukaj govorimo o izvozni usmerjenosti
               podjetja. Tukaj govorimo, če želite, o <stage type="mag"/> <stage>(nadaljevanje)</stage> zadovoljstvu zaposlenih. Vsi ti segmenti v Lahovniku
               niso upoštevani ampak zgolj in samo velikost podjetja. Zato smo mi takrat februarja
               začeli ta postopek za spremembo Lahovnikovega zakona. Nimamo še soglasja, vendar bomo
               s tem nadaljevali tudi v naprej. Glede navedbe predlagateljev, da naj bi po napovedi
               ministra Zdravka Počivalška spremembe Lahovnikovega zakona dale legitimnost
               dosedanjemu ravnanju in izogibanju zakonodaji vodstva DUTB, te navedbe odločno
               zavračamo. Prej sem povedal zakaj menimo da je ta zakon slab. Mi smo že februarja
               začeli s postopki spremembe, poskušali predstaviti tudi te spremembe v katero smer
               naj bi šle, nikakor pa ni namen izjave ministra Počivalška, da bomo spremenili zakon
               zato, da bomo legalizirali delovanje vodstva DUTB to je zavajanje. In te trditve ne
               držijo. Želim pa še enkrat zelo jasno poudariti. Zakoni, ki veljajo jih je treba
               spoštovati. Kakršnokoli iskanje obvodov, kakršnokoli iskanje obvodov ali kako se
               zakon ne spoštuje, je nesprejemljivo. Hvala.</p>
            </sp>
            <sp xml:id="SDT7-KZNJF-nujna-19-2016-10-17.sp58">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala. Zdaj bom odprl razpravo članov in članic komisije. Potem bom dal tudi še
               besedo predstavnikom DUTB, če bo čas. Najprej se je prijavila k besedi gospa Julijana
               Bizjak Mlakar. Izvolite.</p>
            </sp>
            <sp xml:id="SDT7-KZNJF-nujna-19-2016-10-17.sp59">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Hvala za besedo. Meni je žal, da ministra Počivalška ni tukaj. Namreč s plačami DUTB
               smo se večkrat pogovarjali tudi na vladi in smo morali zavračati njegove predloge in
               tudi tedanjega ministra Mramorja po povišanju plač. Torej tam so seveda stalni
               interesi, da bi se določenim strukturam povečevale plače, kar se nam ostalim ni zdelo
               primerno in so bili zaradi tega tudi zavrnjeni. Da ne omenjam tudi tega sporazuma, ki
               ga je minister Počivalšek podpisal s to vesoljsko agencijo s katero smo bili nedavno
               seznanjeni tudi na odboru, kjer je spet ustvarjal državljane druge vrste, ki ne
               plačujejo davkov, ki imajo sodno imuniteto in tako naprej. Skratka, marsikaj kar se
               dogaja na Ministrstvu za gospodarski razvoj in tehnologijo, smatram, da ni najbolj
               primerno. Toliko moje mnenje v zvezi s temi plačami in dogajanji. Po drugi strani se
               nekako ne morem izogniti odgovornosti Ministrstva za finance, ko gre za DUTB. Slišali
               smo, da so neprestano trenja oziroma konflikti in polemike v zvezi z delovanjem DUTB
               in če pogledamo že na samem začetku pri ustanavljanju DUTB je sodelovalo tudi
               londonsko podjetje ERC, ki ga je povabil zadnji finančni minister Šuštaršič in
               kasneje pa se je ugotovilo torej to podjetje je pregledalo, prvo pregledalo tudi
               slabe terjatve, kasneje pa se je ugotovilo, da naj bi to podjetje hkrati pripravljalo
               tudi ustanovitev sklada v Luksemburgu preko katerega naj bi se s temi slabimi
               terjatvami tudi trgovalo. Skratka, kako priti do premoženja, ki ga DUTB prodaja, to
               je očitno, torej tu so apetiti mnogih in seveda pomeni, da bi moralo Ministrstvo za
               finance povsem drugače urediti svoj konkretni nadzor nad DUTB, da se to ne bi
               dogajalo. Po drugi strani ne moremo prepustiti neki firmi, da dela kar hoče, po drugi
               strani pa naj bi jo mi v kratkem dokapitalizirali za 50 milijonov, kolikor se sliši.
               Torej naj bi bile potrebe po tem. Skratka, Ministrstvo za finance menim, da se
               izogiba urediti nadzor, ustrezen konkreten nadzor, kar je bilo tudi priporočilo
               računskega sodišča, torej, da se to uredi na drug način. <stage type="mag"/> <stage>(nadaljevanje)</stage> Tukaj je sigurno tudi problem izvajanja
               nadzora nad DUTB, ker se ne more pristajati na neseznanjenost z določenimi podatki in
               seveda je odgovorno tudi za obstoječe predpise. Če samo pogledamo, prej smo slišali,
               da naj bi bili pogovori o plačah zaupni pogovori, zaupni podatki. To ni sprejemljivo.
               To ne morejo biti zaupni podatki, ker smo mi slišali po televiziji, da če so to
               zaupni podatki potem pa res ne vem kaj naj bi bili pa tudi če so, nadzornik mora biti
               seznanjen z vsemi podatki seveda je pa potem stvar kako se to, torej kako se ravna s
               takšnimi podatki, ki so zaupni. Samo razumevanje upravljanja DUTB ni ravno najbolje,
               posebno še, če lahko prebiramo, da naj bi se ob vseh teh apetitih kako dobiti poceni
               premoženje, ki ga DUTB prodaja, naj bi se po hodnikih oziroma na sestankih po DUTB
               sprehajali različni lobisti, različni botri iz ozadja, potem so tukaj še različni
               apetiti zunanjih svetovalcev in tako in seveda jasno je, da pri vsem tem deljenju
               denarja nekako pridejo na vrsto slej kot prej apetiti tudi lastnih uslužbencev
               oziroma tudi uprave in teh, ki vodijo DUTB. In sedaj smo seveda pri tem kaj
               pravzaprav z raznimi čudnimi dodatki, ki jih pa MF Ministrstvo za finance neprestano
               tudi upravičuje. Recimo dodatek za lojalnost, kjer smo lahko brali določena
               opravičila samega Ministrstva za finance in sedaj imamo opravka s tem, da imamo
               seveda na čelu DUTB, da smo ugotovili, da imamo ljudi, ki si iščejo obvod kako si
               povečati svoje za Slovenske razmere že dovolj visoke dohodke. Ker namreč Slovenske
               razmere so pač take – imamo 14 odstotkov ljudi, ki živijo pod pragom revščine, imamo
               ogromno ljudi, ki živijo tam okoli praga revščine, ogromno socialno izključenih in
               tako naprej in jasno je, da to, da 20.000 evrov na mesec nekomu ni dovolj in da bi
               želel imeti 30.000 in išče različne možnosti kako pa to sedaj narediti, seveda vzbuja
               potem nezaupanje do teh ljudi in dejansko smo na tem, da Slovenska javnost vsaj kar
               se tiče DeSUS, kjer je pa 50 odstotkov upokojencev, ki živijo s pokojninami pod 600
               evrov, jasno, da tega ne more razumeti. Preštejte koliko časa, torej koliko pokojnin
               je to za nekega upokojenca. Kar vi mislite, da morate dobiti v enem mesecu. Skratka,
               prepričana sem, da lahko v Slovenskem prostoru najdemo ljudi, ki so pošteni in ki so
               pripravljeni za manjše denarje to delati in to izvrstno delati. Končno poglejmo
               kakšno plačo ima predsednik vlade, pa upravlja celo državo. To se pravi je odgovoren
               tudi za to kar vi počnete, pa mu na misel ne pride, da bi torej iskal variante, kako
               bo pa sedaj prišel do 10.000 evrov mesečnega dohodka ali do 20.000 ali do 30.000 ali
               pa še do višjih dohodkov. Tako, da se mi ne zdi nič čudnega, da je tudi naš
               predsednik Karl Erjavec meni, da bi morali gospod Marko Simoneti, da bi morali
               odstopiti s tega mesta, ker ne uživate več zaupanja, glede na tisto, kar smo slišali
               po televiziji. Tako, da me res zanima ali boste odstopili iz tega mesta ali ne, ker
               mislim, da je pomanjkanje zaupanja, pomanjkanje zaupanja je že zadostni razlog, da
               skupščina izrečen nezaupnico? Mislim pa, da je tudi etično, če se človek sam vpraša v
               teh razmerah v katerih živimo v Sloveniji ali je res primerno, da se iščejo obvodi
               takšni in drugačni kako si dohodek povečati, kako nekomu povečati dohodek iz 20 na 30
               tisoč evrov. In lahko povem, kot sem rekla na samem začetku, da smo se s tem
               srečevali že nekajkrat prav na pobudo <stage type="mag"/> <stage>(nadaljevanje)</stage> ministra Počivalška, ministra Mramorja in da smo to
               na vladi že zavračali, podobne pobude.</p>
               <p>Hvala lepa.</p>
            </sp>
            <sp xml:id="SDT7-KZNJF-nujna-19-2016-10-17.sp60">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospa Julijana Bizjak Mlakar.</p>
               <p>Glede na to, da je šlo tukaj neposredno vprašanja so šla tako Ministrstvu za
               gospodarstvo, Ministrstvu za finance kot tudi predsedniku upravnega odbora, dr. Marku
               Simonetiju sedaj dajem besedo na drugo stran, tako da bi vseeno en sklop, eno vsebino
               zaključili pa najprej dr. Simoneti, izvolite.</p>
            </sp>
            <sp xml:id="SDT7-KZNJF-nujna-19-2016-10-17.sp61">

               <speaker>DR. MARKO SIMONETI:</speaker>

               <p>jaz se opravičuje, da se ponovno oglašam ampak mislim da na neki točki pa moram reči
               bobu bob.</p>
               <p>Moja plača je javno znana, to je 8 tisoč bruto, verjamem da se za vas, ki imate
               verjetno celo nižjo plačo od mene se zdi to popolnoma neprimerno. Kdo pa sem jaz?
               Nula. Vi ste pa izvoljeni predstavniki ljudstva. Tukaj ne govorimo o moji plači,
               govorimo o plači ljudi, ki rešujejo delovna mesta v podjetjih, ki niso več podjetja,
               to so "zombi" podjetja, podjetja ki nimajo zaupanja pri kupcih, nimajo zaupanja pri
               prodajalcih, podjetja ki jih mi finančno podpiramo in prosim, da ne mešate naše
               plače, ker se ne borimo zase ampak se borimo za v bistvu preživetje teh podjetij. In
               glede zaupanja bi pa tako rekel , zaupanje nam je dala vlada in seveda vlada mi lahko
               to zaupanje tudi vzame. Jaz nisem dobil zaupanja od vaše stranke in niti od gospoda
               Erjavca, jaz sem dobil zaupanje od Vlade.</p>
               <p>Hvala lepa.</p>
            </sp>
            <sp xml:id="SDT7-KZNJF-nujna-19-2016-10-17.sp62">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala.</p>
               <p>Gospa Miranda Groff Ferjančič, izvolite, beseda je vaša.</p>
            </sp>
            <sp xml:id="SDT7-KZNJF-nujna-19-2016-10-17.sp63">

               <speaker>MAG. MIRANDA GROFF FERJANČIČ:</speaker>

               <p>Hvala lepa za besedo.</p>
               <p>Pristojnosti pri nadzoru izhajajo iz pravnega položaja, ki ga ima DUTB v zvezi z
               nadzorom, kot je predviden, je Zakonodajno-pravna služba Državnega zbora pri pripravi
               zadnje novele ZUKSB že izrazila pomislek ali je nadzor, kot je predviden, primeren za
               delniško družbo, kar DUTB je. Veljavna določba o nadzoru je sicer odraz različnih
               mnenj različnih deležnikov. Tako na primer Računsko sodišče v svojem poročilu
               ugotavlja, da je nadzor Ministrstva za finance premalo konkreten, na drugi strani pa
               mednarodne inštitucije zahtevajo, da državo DUTB nadzoruje v skladu z načelom tako
               imenovane dolge roke. Ta prepoveduje vmešavanje države oziroma politike v vsakdanje
               posle DUTB, takšno zahtevo na primer vsebuje tudi zadnje poročilo Sveta EU Republiki
               Sloveniji, tako imenovan Country-specific recommendations. Ne glede na vse
               Ministrstvo za finance krepi nadzor nad DUTB, v pripravi je prenova smernic za
               delovanje, ki je v zaključni fazi in načrtujemo tudi spremembo zakona v katerem bodo
               pristojnosti o nadzoru Računskega sodišča, Ministrstva za finance, rednih in izrednih
               revizij jasno določene.</p>
               <p>Hvala.</p>
            </sp>
            <sp xml:id="SDT7-KZNJF-nujna-19-2016-10-17.sp64">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Želi predstavnik Ministrstva za gospodarstvo, ki je bilo omejeno? Če želi… Izvolite,
               gospod…</p>
            </sp>
            <sp xml:id="SDT7-KZNJF-nujna-19-2016-10-17.sp65">

               <speaker>JERNEJ TOVŠAK:</speaker>

               <p>Hvala lepa. Zelo na kratko.</p>
               <p>Še enkrat bi rad poudaril, da Lahovnikov zakon ne ureja plač vodilnih na DUTB ampak
               ta zakon velja za družbo s katerimi DUTB upravlja.</p>
               <p>Tako da, zdaj kar se tiče pa naših predlogov, ki smo jih dali na vlado za spremembe
               pa želim biti zelo jasen; mi si želimo, da bi Lahovnikov zakon pri višini plače
               upošteval tudi prej navedene vidike, ki sem jih rekel, se pravi kompleksnost
               poslovanja, izvozna usmerjenost, doseganje ciljev in tako naprej, ki jih danes ne. To
               pa ne pomeni, da bi s spremembami oziroma nadgradnjo Lahovnikovega zakona bile plače
               neomejene in da jih ne bi kontrolirali. To tudi ne pomeni, da bi se plače povišale.
               želimo samo, da se v višino plač, da je višina plač odvisna tudi od drugih
               dejavnikov, ne samo od velikosti podjetja. Tukaj lahko damo tudi recimo dejavnik
               kompleksnosti reševanja sanacije nekaterega podjetja. Nikakor pa to ne pomeni,da bi
               bile plače nekontrolirane in da bi se avtomatsko poviševale.</p>
               <p>To so bile naši predlogi sprememb za nadgradnjo Lahovnikovega zakona.</p>
            </sp>
            <sp xml:id="SDT7-KZNJF-nujna-19-2016-10-17.sp66">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Spoštovani, jaz imam prijavljene še tri kolege in kolegice, poslanke in poslance,
               vendar žal, zaradi začetka plenarne seje ob 12. uri, seje ne moremo nadaljevati. Zato
               jo prekinjam, <stage type="mag"/> <stage>(nadaljevanje)</stage> v
               skladu s 73. členom in o nadaljevanju te seje boste seznanjeni v bližnji prihodnosti.
               Hvala lepa. <title>Seja se je končala 17. oktobra 2016 ob 11.41.</title>
               </p>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZEU-redna-111-2017-01-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">E876BE44FCC2628DC125808E0033061E</idno>
               <idno type="custom" subtype="day">26EBA4E65E7DA20DC12580AC004DC57E</idno>
               <idno type="URI" corresp="#SDT7-OZZEU-redna-111-2017-01-18.OZZEU">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=26EBA4E65E7DA20DC12580AC004DC57E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZEU-redna-111-2017-01-18.OZZEU" n="111">
               <name>redna seja</name>
               <date when="2017-01-18"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZEU-redna-111-2017-01-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZEU-redna-111-2017-01-18.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">111. seja</stage>
            <stage type="date">(13. januar 2017)</stage>
            <stage type="chairman">Sejo je vodil Kamal Izidor Shaker, predsednik Odbora za zadeve Evropske unije. </stage>
            <stage type="time">Seja se je pričela ob 11.50.</stage>


            <sp xml:id="SDT7-OZZEU-redna-111-2017-01-18.sp1">

               <speaker>PREDSEDNIK KAMAL IZIDOR SHAKER:</speaker>

               <p>Spoštovane kolegice, cenjeni kolegi, nadaljujemo sejo odbora, ki je od tega trenutka
               dalje odprta za javnost.</p>
               <p>Prehajamo na <title>3. TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PREDLOGA UREDBE EVROPSKEGA PARLAMENTA IN SVETA O SPREMEMBI UREDBE EU ŠTEVILKA
                  1316/2013 IN UREDBE EU ŠTEVILKA 283/2014 V ZVEZI S SPODBUJANJEM INTERNETNE
                  POVEZLJIVOSTI V LOKALNI SKUPNOSTI.</title>
               </p>
               <p>Preden pa nadaljujemo, vas obveščam, da Ireno Grošelj Košnik na tej seji nadomešča
               Marko Ferluga.</p>
               <p>Gradivo k 3. do 5. točki dnevnega reda smo prejeli od Vlade 15. 12. na podlagi prvega
               odstavka 4. člena Zakona o sodelovanju med Državnim zborom in Vlado v zadevah
               Evropske unije. Skrajni rok za njegovo obravnavo v Državnem zboru je danes. Gradivo k
               omenjenim točkam je bilo v skladu z določili Poslovnika Državnega zbora dodeljeno v
               obravnavo Odboru za zadeve Evropske unije kot pristojnemu odboru ter Odboru za
               notranje zadeve, javno upravo in lokalno samoupravo, kot matičnemu delovnem telesu.
               Slednji ga je tudi obravnaval na svoji 31. seji in 49. nujni seji 11. 1. in sprejel
               mnenja, ki jih imamo pred seboj.</p>
               <p>Sprašujem članice in člane odbora za zadeve Evropske unije, če se strinjate, da bi
               predstavitev in razpravo k vsem trem točkam, se pravi 3., 4. in 5. točki opravili
               skupaj, nato pa samo še ločeno glasovali kot je v skladu z določili Poslovnika. Ker
               ne vidim nobenega nasprotovanja, smatram da soglašate z zadevo.</p>
               <p>Naj še na začetku pojasnim, da smo na to sejo vabili tudi reprezentativna združenja
               občin, SOS, ZOS in ZMOS, vabilo je bilo posredovano včeraj, kar je sicer malo
               prepozno, pa vendar smo na mojo željo, kot predsednika odbora, to storili, zgolj kot
               opozorilo in v vednost in ravnanje, ker se nanaša na lokalne skupnosti in glavno je,
               da so reprezentativna združenja obveščena o tem, da se lahko začnejo nato počasi tudi
               pripravljati. Verjamem pa, da bo tudi ministrstvo v nadaljnji predstavitvi in
               kasnejši podpori pomagalo lokalnim skupnostim, da se bodo lahko lokalne skupnosti na
               te razpise, ki bodo, ustrezno pripravile in jim nudile tudi ustrezno podporo.</p>
               <p>Med nami lepo pozdravljam državnega sekretarja dr. Nejca Brezovarja, ki nam bo
               predstavil gradivo k 3. do 5. točki. In mu kar dajem besedo.</p>
               <p>Izvolite.</p>
            </sp>
            <sp xml:id="SDT7-OZZEU-redna-111-2017-01-18.sp2">

               <speaker>DR. NEJC BREZOVAR:</speaker>

               <p>Spoštovani predsednik, hvala za besedo. Spoštovane poslanke, spoštovani poslanci.</p>
               <p>Torej, Evropska komisija je 14. septembra 2016 sprejela t.i. povezljivostni sveženj,
               ki med drugim ureja področje internetne povezljivosti v lokalnih skupnosti,
               ustanovitev organa evropskih regulatorjev za elektronske komunikacije in prenovo
               evropskega zakonika o elektronskih komunikacijah. Razlogi za sprejem svežnja izvirajo
               iz dejstva, da je Evropska komisija pri pregledu regulativnega okvirja ugotovila, da
               so se od leta 2009 v sektorju razvile tržne strukture in da je digitalna povezljivost
               v gospodarstvu pridobila vse večjo vlogo. povečala se je uporaba podatkovnih storitev
               in zmanjšala uporaba tradicionalnih komunikacijskih sredstev.</p>
               <p>V nadaljevanju, če dovolite, pa bi na kratko <stage type="mag">(nadaljevanje)</stage> predstavil cilje in vsebino predlogov ter seveda
               stališča Republike Slovenije.</p>
               <p>V povezavi s spodbujanjem internetne povezljivosti v lokalnih skupnostih. Cilji
               uredbe oziroma ključni cilj uredbe je z brezplačnim wi-fi visoke kakovosti pokriti
               tista glavna središča življenja, kot so parki, trgi, knjižnice, zdravstveni zavodi in
               ostale javne stavbe, ki takšnih povezav za enkrat nimajo. Predvidena finančna
               sredstva so v višini 120 milijonov evrov iz instrumenta za povezovanje EU CEF, v
               obliki bonov, ki bodo krili stroške nabave in namestitve wi-fi opreme, lokalne
               skupnosti pa bodo krile stroške naročnine. Direktnih posledic za državni proračun ni.
               Na ta način bi lahko, takšna je ocena, do leta 2020 pomagali, od približno 6 tisoč do
               8 tisoč lokalnim skupnosti. Izbirnih meril ne bo, sredstva pa se bodo dodeljevala po
               načelu kdo se prej prijavi, ob seveda upoštevanju geografskega ravnotežja.</p>
               <p>Stališče Slovenije na tej točki pa je sledeče: Slovenija ne nasprotuje predloženemu
               besedilu, vendar nismo prepričani, če bo učinek pobude sorazmeren, glede na vložena
               sredstva, torej, že omenjenih 120 milijonov evrov, še posebej z vidika razvoja
               omrežij LTE in glede na načrte Evropske komisije, ki želi hitro implementacijo
               mobilne tehnologije oziroma omrežij 5G, torej pete generacije. Zato si bomo
               prizadevali za natančnejšo definicijo upravičencev, za natančnejšo določitev vloge
               držav članic ter za razjasnitev vprašanj glede izvedbe programa in glede vpliva na
               konkurenco. Slovenija se v načrtu razvoja širokopasovnih omrežij naslednje generacije
               do leta 2020 opredelila, da bo spodbujala gradnjo povezav hitrosti vsaj 100 megabitov
               na sekundo, zato si bomo prizadevali, da bodo takšni oziroma še višji cilji doseženi
               tudi na ravni Evropske unije. Prav tako pa predvidevamo postavitev prostodostopnih
               wi-fi omrežij v krajih, kjer bo gradnja širokopasovne infrastrukture sofinancirana z
               javnimi sredstvi.</p>
               <p>V povezavi z naslednjo točko, to je ustanovitev organa evropskih regulatorjev za
               elektronske komunikacije t.i. BEREC, pa je cilj predloga preoblikovati dosedanji
               BEREC v agencijo po zgledu Agencije ACER. Spreminja se namreč vodstvena struktura,
               torej vzpostavlja se enotni upravni odbor, ki bo zmožen sprejemati regulativne,
               administrativne in finančne odločitve. BEREC dobiva tudi dodatne pristojnosti širše
               EU koordinacije radijskega spektra. Pri tem naj neodvisnost regulativne pristojnosti
               in odgovornosti nacionalnih regulativnih organov, v Sloveniji je to AKOS, ne bi bile
               okrnjene.</p>
               <p>Stališče Slovenije na tej točki je, da podpiramo predlog za ustanovitev BEREC, saj
               naj bi nudil boljšo koordinacijo podeljevanja rad radiofrekvenčnega spektra ter
               boljšo regulacijo, vendar je treba predlog preveriti tudi z vidika subsidiarnosti in
               sorazmernosti glede na zasledovane cilje, še posebej v zvezi s harmonizacija
               upravljanja radiofrekvenčnega spektra, boljše regulacije ter harmonizacije
               pristojnosti in zagotavljanja neodvisnosti nacionalnih regulativnih organov. Gre
               namreč za pomembno spremembo ravnotežja moči med Evropsko komisijo, nacionalnimi
               regulativnimi organi in BEREC. Pri vsebinski presoji bomo upoštevali tudi vpliv na
               različne deležnike na nacionalni ravni in si prizadevali, da bo zakonodajni predlog
               usmerjen razvojno in da bo prinesel investicijske koristi za sektor v Sloveniji.
               Obravnava tega zakonodajnega predloga se je v EU institucijah komaj začela, zato se
               bomo do njega dokončno opredelili šele po temeljiti preučitvi ocene vpliva ter vseh
               členov predloga, do tedaj pa je potreben preučitveni pridržek.</p>
               <p>Kar se tiče tretje točke, torej prenovitev evropskega zakonika o elektronskih
               komunikacijah, lahko povemo, da je cilj prenovitve zakonika združitev področja
               oziroma področij, ki so ga doslej urejale štiri direktive s področja elektronskih
               komunikacij, rešitve pa naj bi pomenile prednost za industrijo, torej operaterje,
               investitorje ter za mala in srednja podjetja, prav tako pa za uporabnike in
               potrošnike. Spremembe zajemajo predvsem ureditev dostopa, torej fokus na omrežja
               naslednje generacije, radiofrekvenčni spekter, s poudarkom na prilagajanju
               radiofrekvenčnega spektra izzivom pete generacije oziroma 5G, s poudarkom na
               univerzalni storitvi, torej cenovna dostopnost govorne komunikacije in širokopasovnih
               povezav, čim širšemu torej čim širši publiki.</p>
               <p>Kar se tiče samih storitev, omogoča čim širše storitve dostopa do interneta, in
               seveda spremembe zajemajo tudi obveznost prenosa in elektronski programski vodniki,
               številčenje, torej, da se rešijo določena vprašanja tudi kar se tiče konkurence na
               trgu ter določene spremembe s področja <stage type="mag">(nadaljevanje)</stage> upravljanja, kjer je pa poudarek na vlogi že
               omenjenega BEREC. Stališče Slovenije na tej točki je, da se strinjamo s pomenom
               povezljivosti za delovanje enotnega digitalnega trga ter zato podpiramo cilje ter
               namen predloga zakonika, vključno glede boljše koordinacije podeljevanja
               radiofrekvenčnega spektra ter boljše regulacije. Glede na obseg, ker pomen
               predlaganih sprememb, pa potrebujemo več časa za podrobnejšo preučitev vseh posledic
               tega predloga, predvsem na nacionalni ravni, zato je tudi v tej fazi potreben
               preučitveni pridržek.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-111-2017-01-18.sp3">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Za predstavitev mnenja matičnega delovnega telesa, prosim mag. Julijano Bizjak
               Mlakar. Izvolite.</p>
            </sp>
            <sp xml:id="SDT7-OZZEU-redna-111-2017-01-18.sp4">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Hvala lepa za besedo gospod predsedujoči.</p>
               <p>Odbor za notranje zadeve javno upravo in lokalno samoupravo je na 31. seji, dne 11.
               januarja 2017, kot matično delovno telo obravnaval predlog stališča Republike
               Slovenije do predloga uredbe Evropskega parlamenta in sveta o spremembi uredbe
               Evropske unije številka 1316/2013 in uredbe EU številka 283/2014 v zvezi s
               spodbujanjem internetne povezljivosti v lokalnih skupnostih, ki ga je Vlada 15. 12.
               2016 na podlagi prvega odstavka 4. člena Zakona o sodelovanju med Državnim zborom in
               Vlado v zadevah Evropske unije posredovala Državnemu zboru v obravnavo. Državni
               sekretar na Ministrstvu za javno upravo, dr. Nejc Brezovar je v dopolnilni
               obrazložitvi na kratko predstavil vsebino predlagane uredbe in predlog stališča, ki
               smo ga danes tudi že slišali.</p>
               <p>V razpravi so poslanci podprli predlagano stališče, izrazili pa smo dvome ali smo v
               Sloveniji sposobni zagotovljena sredstva tudi dejansko pridobiti. Hkrati je bila
               izražena tudi bojazen, da se marsikateri projekt, da se bo zaustavil zaradi takšnih
               ali drugačnih interesov mobilnih operaterjev. Odbor je po razpravi sprejel mnenje po
               katerem podpira predlog stališča Republike Slovenije do predloga uredbe Evropskega
               parlamenta in sveta o spremembi uredbe EU 1316/2013 in uredbe EU številka 283/2014 v
               zvezi s spodbujanjem internetne povezljivosti v lokalnih skupnostih. Tako da je bilo
               torej to stališče pozitivno s strani odbora.</p>
               <p>Glede točke, ki jo danes obravnavamo pod številko 4 je prav tako na isti seji
               obravnaval predlog stališča Republike Slovenije do predloga uredbe Evropskega
               parlamenta in sveta o ustanovitvi organa evropskih regulatorjev za elektronske
               komunikacije, ki ga je Vlada prav tako 15. 12. 2016 posredovala Državnemu zboru v
               obravnavo. Prav tako je državni sekretar, dr. Nejc Brezovar v dopolnilni obrazložitvi
               na kratko predstavil vsebino predlagane uredbe in predlog stališča. Danes smo to
               vsebino že tudi slišali. Torej vsaj kratko obrazložitev. Razpravo na to točko članov
               in članic odbora ni bilo. Odbor je nato sprejel mnenje po katerem podpira predlog
               stališča Republike Slovenije do predloga uredbe Evropskega parlamenta in sveta o
               ustanovitvi organa evropskih regulatorjev za elektronske komunikacije, ki ga je
               predložila Vlada in predlaga pristojnemu odboru za zadeve Evropske unije, da ga tudi
               podpre.</p>
               <p>Potem če povem še o stališču odbora, matičnega odbora k točki številka 5, ki jo danes
               obravnavamo, glede torej sklepe v zvezi s tem stališčem pa je Odbor za notranje
               zadeve, javno upravo in lokalno samoupravo sprejel na 49. nujni seji dne 11. 1. 2017,
               kjer je obravnaval predlog stališča Republike Slovenije do predloga direktive
               Evropskega parlamenta in sveta evropskem zakoniku o elektronskih komunikacijah, ki ga
               je Vlada prav tako 15. 12. 2016 predložila Državnemu zboru v obravnavo. Prav tako je
               državni sekretar na Ministrstvu za javno upravo, dr. Nejc Brezovar dopolnilni
               obrazložitvi na kratko predstavil <stage type="mag">(nadaljevanje)</stage> vsebino predlagane direktive in predlog stališča, ki smo
               ga prav tako danes že tudi slišali. Razprave članic in članov odbora o predlaganem
               stališču ni bilo. Odbor je nato sprejel mnenje po katerem podpira predlog stališča
               Republike Slovenije do predloga direktive Evropskega parlamenta in sveta o evropskem
               zakoniku o elektronskih komunikacijah in predlaga pristojnemu Odboru za zadeve
               Evropske unije, da ga sprejme.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-111-2017-01-18.sp5">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Na svoji 10. Izredni seji 11. 1. Je gradivo k vsem preostalim točkam dnevnega reda
               obravnavala tudi Komisija državnega sveta za mednarodne odnose in Evropske zadeve in
               za njeno predstavitev kar prosim njenega predsednika, dr. Janvita Goloba in sicer od
               tretje do pete točke.</p>
            </sp>
            <sp xml:id="SDT7-OZZEU-redna-111-2017-01-18.sp6">

               <speaker>DR. JANVIT GOLOB:</speaker>

               <p>Hvala lepa predsednik.</p>
               <p>Tudi na Državnem svetu smo obravnavali ves ta prehod v digitalni trg, ki se vedno
               bolj širi v Evropi in se mu tudi Slovenija mora čim bolj pridružiti. Ampak seveda z
               vsemi pametnimi ukrepi, ki so bili podani v prvi točki, ko je vloga države preko
               ministrstva zelo pomembna, da bo podprla pripravo prijav posameznih občinskih ali
               tudi gospodarskih subjektov. V gosteh smo imeli gospoda Marjana Turka in postopek
               tega sprejemanja je trajal dve uri. Torej zelo temeljito, kar se vedno zgodi ob
               obisku ali gospoda Brezovarja, dr. Brezovarja ali gospoda Turka. Je potekla zelo
               kvalitetna razprav v kateri so se naši svetniki, ki izhajajo iz občin zavedali svoje
               vloge in povezave s posameznimi asociacijami, ki se bodo tukaj povezovale, prijave
               pripravljale v letošnjem letu kjer jim lahko država zelo pomaga. Kajti kazni, če bodo
               te prijave slabe in če bo realizacija tudi slaba, so do 400 tisoč evrov. Torej s
               strani gospoda Turka smo dobili zagotovila, da bo tukaj upoštevan tudi kriterij, ki
               ga bodo pomagali pospeševati – fist come, fist served oziroma kako ste že rekli prej?
               <stage>/ oglašanje iz dvorane/</stage></p>
            </sp>
            <sp xml:id="SDT7-OZZEU-redna-111-2017-01-18.sp7">

               <speaker>GOSPOD____________:</speaker>

               <p>Prvi melje.</p>
            </sp>
            <sp xml:id="SDT7-OZZEU-redna-111-2017-01-18.sp8">

               <speaker>PREDSEDNIK KAMAL IZIDOR SHAKER:</speaker>

               <p>Ki bo tukaj veljal kot eno pravilo za prijavitelje. Torej tukaj ni bilo ovir, da
               tega, te spremembe, to pot uredbe ne podpremo in smo to tudi storili.</p>
               <p>Med tem sta ostala dva dokumenta – eden je bil direktiva, drugi je zopet uredba –
               doživela tudi pri nas podporo, ker gre za pridrižek, ker gre šele za genezo
               nastajanja tovrstnih prijemov o elektronskih komunikacijah, pa tudi o ustanovitvi…
               Torej prvič gre za, ne za zakonik. Gre za novo agencijo REBEK <stage>(?)</stage>, ki je v izgradnji
               in ki se bo bistveno spremenila v svojih povezavah z AKOS. AKOS bo postal bolj
               podrejena enota in bo morala, ne samo za mnenje ampak tudi za soglasje pristopiti k
               Rebeku <stage>(?)</stage>. Ampak vsak dan doživljamo malo več Evrope. Na vsaki seji se zavedamo, da
               je z majhnimi zakonskimi ali drugimi prijemi, se pač bližamo enotnosti v Evropi in
               očitno je vsaj na področju takih infrastrukturnih dogajanj, se temu ne bomo mogli
               izogniti. In to smo podprli, soglašali, z upoštevanjem predloga ministrstva, da se
               zavedajo, da je tukaj ta pridržek potrebno braniti in počakati kako se bo to v Evropi
               v letošnjem letu generiralo. No in ker je današenj dan zelo živahen na sejah, saj je
               petek 13. pa še ob slabem dnevu, bom jaz poskusil biti čim krajši in vse strani
               državnega sveta, vse tri papirje podpreti.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-111-2017-01-18.sp9">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Zdaj pa odpiram razpravo poslank in poslancev.</p>
               <p>Gospod Marko Ferluga, izvolite.</p>
            </sp>
            <sp xml:id="SDT7-OZZEU-redna-111-2017-01-18.sp10">

               <speaker>MARKO FERLUGA (PS SMC):</speaker>

               <p>Hvala za besedo. Jaz bom <stage type="mag">(nadaljevanje)</stage> imel enake pripombe kot sem jih imel na Odboru za
               gospodarstvo. In sicer, sploh za to tretjo točko, se pravi v zvezi s spodbujanjem
               internetne povezljivosti v lokalnih skupnostih. Tudi sedaj bi rad še enkrat poudaril
               načelo first come first served. Po mojem mnenju je za Slovenijo nesprejemljivo. Poleg
               tega, da je vezano na to geografsko ravnotežje. Jaz bi tukaj mogoče dodal, da
               Slovenija lahko vztraja tudi, da se da pogoj digitalne razvitosti države. Jaz mislim,
               da imamo to pravico glede na to, da smo mi kot država zelo geografsko raznoliki.
               Govorim tudi v smislu tega, bom rekel sprejemanja signalu, ker so raznorazne luknje,
               sive cone s tem. Tako da jaz mislim, da je tudi digitalna pokritost ali pa razvitost,
               kakor hočete, tudi ena od, bom rekel, lahko od ključnih, bom rekel, takšnih
               faktorjev, ki se bo odločalo. In glede na izkušnje črpanja evropskih sredstev ta
               first come fist served, je mogoče za Slovenijo… Oziroma bom povedal tako: Sem malo
               zaskrbljen, ker včasih ne znamo ravno najbolje izkoristiti teh sredstev, ki so nam na
               voljo. Apropo zneska, ki je namenjen s strani Evropske unije, to je 120 milijonov, in
               če me matematika ne moti, se pravi, če je opredeljeno za nekje 6 tisoč do 8 tisoč
               lokalnih skupnosti, če je tako zelo na kratko potegnemo črto, je nekje 20 tisoč evrov
               pride na lokalno skupnost, če delimo s 6 tisoč lokalnimi skupnosti. Tako da zneski so
               tako, bom rekel, relativno majhni.</p>
               <p>Je pa zagotovo spodbudno to, da je Republika Slovenija naredila ta načrt razvoja
               širokopasovnih omrežij naslednje generacije do leta 2020 in je v njej tudi
               opredeljeno to spodbujanje gradenj se pravi povezav, ki imajo več kot 100 mb. Tako da
               je to, to pa je pozitivno in je v teh smernicah in je to za pozdraviti. Saj pravim,
               imam pa najbolj imam na to, da bi Slovenija morala zahtevati drugačen princip oziroma
               zahtevati, bolj zahtevati kot pojasnjevati, ta prvi pride prvi melje.</p>
               <p>Toliko iz moje strani. Hvala.</p>
            </sp>
            <sp xml:id="SDT7-OZZEU-redna-111-2017-01-18.sp11">

               <speaker>PREDSEDNIK KAMAL IZIDOR SHAKER:</speaker>

               <p>Mag. Bojan Krajnc, izvolite.</p>
            </sp>
            <sp xml:id="SDT7-OZZEU-redna-111-2017-01-18.sp12">

               <speaker>MAG. BOJAN KRAJNC (PS SMC):</speaker>

               <p>Hvala za besedo gospod predsednik.</p>
               <p>Bi kar začel tam kjer je kolega Ferluga končal in podaljšujem razpravo v zvezi s
               povezljivostjo v lokalnih skupnostih. Tudi sam se strinjam, da je 120 milijonov
               evrov, državni sekretar se je lepo in fino izrazil, nesorazmerno glede na pričakovane
               učinke. Pa bi rekel, da je to kar drobiž za to kar naj bi se doseglo v zvezi z
               brezplačnim WIFI na trgih, parkih in drugje po evropskih mestih in krajih. Tako da bi
               predlagal seveda, da poskuša Slovenija izpostaviti to nezadostno financiranje.</p>
               <p>Me pa v zvezi s tem zanima glede posledic za državni proračun, ki jih ne bo, pa
               vendarle v povezavi s tem, da naj bi lokalne skupnosti financirale brezplačno
               naročnino, bodo gotovo posledice za proračune lokalne skupnosti. Zdaj vsi se zavedamo
               še najmanj iz proračunskih razprav naprej v povezavi seveda s povprečninami pa tudi z
               ukrepi za zmanjšanje stroškov lokalnih skupnosti, da smo soočeni seveda z izzivi na
               področju dogovarjanja z lokalnimi skupnostmi. Zato me seveda zanima kako, če seveda
               do tega projekta izvedbe pride in se bo Slovenija oziroma lokalne skupnosti
               prijavljale za te ukrepe, nameravamo to z lokalnimi skupnostmi urediti?</p>
               <p>Kar se tiče BEREC, gre seveda za preoblikovanje BEREC. BEREC smo <stage type="mag">(nadaljevanje)</stage> poznali že do sedaj. Nekaj izkušenj z
               njegovim delovanjem imamo. Mislil sem, da bo kolega Ferluga, ki prihaja iz obmejnega
               italijanskega območja izpostavil v zvezi s tem to vprašanje. Nekaj časa, že kar nekaj
               časa nazaj je bilo aktualno, pa ne vem, če je že rešeno vprašanje radijskih odnosov,
               bi tako imenoval to z Italijo. Bi prosil, če nam lahko v zvezi s tem, če lahko
               posodobite svoje informacije v zvezi s tožbami, ki se pred italijanskimi sodišči
               vodijo v zvezi s tem in seveda v kontekstu preoblikovanja BEREC ali pričakujete, da
               bi to lahko imelo pozitivne učinke pri nastanku takih sporov? Ali je možno to
               pričakovati, glede na to, da je v teh sporih z Italijo bil tudi AKOS udeležen, ki se
               mu zdaj na nek način jemlje neke pristojnosti, bi bili taki mednarodni spori, da ne
               rečem incidenti, lažji in hitreje rešljivi.</p>
               <p>V povezavi z BEREC in tudi evropskim zakonikom pa še kontekst, ki se nanaša na
               pripravo in sprejem tako novele ZEKom-1 C, pa tudi ZEKom-2, če mi lahko samo
               pojasnite časovnico v zvezi z obema, ker čeprav se zdi, da Državni zbor producira
               zakone po tekočem postopku, bi mogoče vendarle veljalo razmisliti, da bi se vse
               skupaj uredilo v ZEKom-2 oziroma zakaj ni možno, da se uredi v ZEKom-2 pa je treba
               najprej ZEKom-1 C pa potem šele ZEKom-2 sprejeti zaradi zakonodajnih sprememb, ki
               bodo nastale s tem svežnjem?</p>
               <p>Hvala lepa.</p>
            </sp>
            <sp xml:id="SDT7-OZZEU-redna-111-2017-01-18.sp13">

               <speaker>PREDSEDNIK KAMAL IZIDOR SHAKER:</speaker>

               <p>No, tudi sam pozdravljam ta sveženj, ki je sicer izjemno kompleksen, pa vendar si
               sledi od najbolj enostavnega – vzpostavljanje WIFI omrežij na lokalnih ravneh, do
               vzpostavitve BEREC oziroma tega evropskega regulatorja oziroma prenovo tega
               evropskega regulatorja do najbolj kompleksne seveda tega zakonika. Pa bi morda kar se
               tiče bo bolj komentar, ne bo neko vprašanje. Lokalne skupnosti, tiste, ki so
               pripoznale ali pa prepoznale neko dodano vrednost vzpostavitve WIFI omrežja, so to že
               storile same. Ena izmed teh je tudi občina iz katere prihajam, to je občina Domžale.
               Tudi sam sem bil del te zgodbe. Sem sodeloval tudi v delovni skupini, zato lahko
               rečem, da zadeva uspešno deluje še danes. Domžalčani imamo brezplačni internet, smo
               ga vzpostavili in ga tudi vzdržujemo. Tako da jaz mislim, da stroški s samim
               vzdrževanjem mislim, da znašajo za celotne Domžale, pa ni vzpostavljen po celotni
               občini, brezžični internet ampak samo po teh središčih, kot je predviden s tem prvim
               dokumentom, s tretjo točko, mislim, da znese nekih 20 tisoč evrov na mesec, če se ne
               motim.</p>
               <p>Kar se tiče usklajenosti z digitalno Slovenijo ste že državni sekretar povedal. To je
               usklajeno oziroma pač naši cilji so bili takrat v fazi sprejemanja digitalne
               Slovenije zelo ambiciozni, kar dokazuje, da smo takrat razmišljali ali pa ste še
               naprejšnjem ministrstvu – Ministrstvu za izobraževanje, ker je bil ta direktorat,
               razmišljali v pravo smer. Tako da to zadevo moram pozdraviti.</p>
               <p>Kar se tiče BEREC, bi imel mogoče eno vprašanje. Ali se že ve kje bo BEREC baziran?
               Ali bo to v Bruslju in če ne, ali ima Slovenija, glede na to, da je taka malo bolj
               digitalna država, ena izmed bolj digitalnih držav v Evropi, željo in ambicijo, da bi
               se BEREC, sedež BEREC vzpostavilo v Sloveniji? To bi bilo eno vprašanje. In pa še ena
               pobuda kot predsednika<stage type="mag">(nadaljevanje)</stage>
               Odbora za zadeve Evropske unije, to stališče pri tem zakoniku je precej obsežno in še
               zelo nedodelano. Namreč, kot sem že na začetku rekel, gre za precej kompleksno
               materijo, ki jo je tudi strokovno najverjetneje zelo težko razumeti, sam moram
               priznati, da ne razumem čisto vsega, kar sem prebral pa vendar iz stališča je
               razvidno, da tudi Slovenija nima jasno izdelanega stališča, glede na to, da je to še
               v začetni fazi bi vas prosil, če, ko bo enkrat zadeva zrela da ugleda luč sveta, če
               bi nam lahko to še enkrat posredovali na odbor, da vidimo kako in kaj se bodo stvari
               dogajale v prihodnosti.</p>
               <p>Toliko še z moje strani, ker vidimo da ni več interesa po razpravi, državni sekretar,
               vas prosim za potencialni odgovor in komentar, izvolite.</p>
            </sp>
            <sp xml:id="SDT7-OZZEU-redna-111-2017-01-18.sp14">

               <speaker>DR. NEJC BREZOVAR:</speaker>

               <p>Hvala lepa za razpravo, predsednik. Torej, najprej morda glede lokalnih skupnosti,
               kot veste je Ministrstvo za javno upravo na nek način tudi pristojno za področje
               lokalne samouprave. Mi menimo, da z lokalnimi skupnostmi dobro sodelujemo tudi kar se
               tiče projektov, ki so danes na dnevnem redu. Moram reči, da že sedaj obveščamo
               lokalne skupnosti poleg tega pa jim bomo tudi kasneje seveda nudili vso vsebinsko
               podporo, tak kot je bilo na nek način tudi že izraženo na Državnem svetu.</p>
               <p>Rad bi mogoče poudaril, da seveda kriteriji in pravila v veliki meri še niso
               dorečeni, vsekakor, kot sta spoštovana poslanca tudi omenila glede principa, torej
               kdor se prej prijavi "first come, first serve", v vsakem primeru mi na nek način
               vztrajamo da se upošteva to geografsko ravnotežje. kot sem že omenil pa v vsakem
               primeru lokalnim skupnostim bomo nudili potrebno podporo, zahtevali pa bomo tudi, da
               kar se tiče razpisa ti kriteriji temeljito razčistijo.</p>
               <p>Morda, kar se tiče financiranja, ko je bilo omenjeno za vpliv na državni proračun.
               Seveda na državni proračun, kot je bilo predstavljeno, vpliva ne bo, vendar pa seveda
               bo vpliv na proračune občin, vendar na proračune tistih občin, ki se bodo same
               odločile, da se na ta projekt oziroma razpis prijavijo. Tako da bo na nek način to
               njihova avtonomna odločitev, konec koncev mi tudi spoštujemo avtonomijo občin,
               predsednik je že sam omenil, da nekatere občine tovrstne projekte izvajajo že same,
               tukaj pa je možnost sofinanciranja tistih občin, ki se bodo seveda samostojno za to
               odločile, ob že večkrat omenjeni podpori, tako vsebinski kot strokovni strani
               ministrstva. Tako da, seveda za njihove proračune pa kot sem že rekel verjetno bodo
               posledice.</p>
               <p>Morda se o sedežu BEREC, trenutno je sedež v Latviji in zaenkrat moram reči, da še ni
               nekih razmislekov o tem, da bi se ta sedež kamor koli selil. Morda pa še glede
               frekvenc, že omenjenih radijev; trenutno bo Republika Slovenija oziroma državno
               pravobranilstvo interveniralo v povezavi tožbe, ki teče v Trstu zoper RTV Slovenija
               in tudi sami pa pričakujemo, kot Republika Slovenija da bomo v kratkem vložili tožbo
               proti italijanskim radijem pred sodiščem v Kopru, torej, kar se tiče teh frekvenc. </p>
               <p>Zdaj, jaz upam, da sem na kratko vse odgovoril, kakor so spoštovani poslanci povzeli
               razpravo, če bo pa še kaj pa z veseljem odgovorimo tudi na to.</p>
            </sp>
            <sp xml:id="SDT7-OZZEU-redna-111-2017-01-18.sp15">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Mag. Bojan Krajnc izvolite.</p>
            </sp>
            <sp xml:id="SDT7-OZZEU-redna-111-2017-01-18.sp16">

               <speaker>MAG. BOJAN KRAJNC (PS SMC):</speaker>

               <p>Hvala lepa.</p>
               <p>Prosil bi samo za dopolnitev še v kontekstu ZEKom prenovitve pa ZEKom-2.</p>
            </sp>
            <sp xml:id="SDT7-OZZEU-redna-111-2017-01-18.sp17">

               <speaker>PREDSEDNIK KAMAL IZIDOR SHAKER:</speaker>

               <p>Dr. Brezovar, izvolite.</p>
            </sp>
            <sp xml:id="SDT7-OZZEU-redna-111-2017-01-18.sp18">

               <speaker>DR. NEJC BREZOVAR:</speaker>

               <p>Hvala predsednik. </p>
               <p>Torej, morda kar se tiče časovnice po naši časovnici računamo, da bi nekako v štirih
               mesecih stopili v veljavo.</p>
            </sp>
            <sp xml:id="SDT7-OZZEU-redna-111-2017-01-18.sp19">

               <speaker>PREDSEDNIK KAMAL IZIDOR SHAKER:</speaker>

               <p>Ne vidim več želje po razpravi, zato jo tudi zaključujem in dajem na glasovanje
               naslednji predlog stališča k tej točki dnevnega reda in sicer k 3. točki dnevnega
               reda – Republika Slovenija se strinja s pomenom povezljivosti za delovanje enotnega
               digitalnega trga in s potrebo za razvoj novih omrežij v Evropski uniji za njeno
               digitalno prihodnost. Zato cenimo prizadevanja Evropske unije za oblikovanje novega
               področja za projekte, povezane z zagotavljanjem brezplačne lokalne brezžične
               povezljivosti zelo visoke hitrosti v lokalnih skupnostih s strani subjektov z javnim
               poslanstvo. Ne glede na navedeno pa nismo prepričani ali bo učinek <stage type="mag">(nadaljevanje)</stage> pobude sorazmeren ne glede na
               vložena sredstva, 120 milijonov evrov, še posebej z vidik razvoja nadgrajenih
               mobilnih omrežij, ki omogočajo visoke hitrosti prenosa podatkov in glede na načrte za
               hitro implementacijo mobilno tehnologijo oziroma omrežij 5G. Menimo, da se mora v
               vsakem primeru pri projektu upoštevati vpliv na poslovne interese mobilnih
               operaterjev in časovnica uvajanja 5G storitev. Republika Slovenija si bo tekom
               nadaljnjega usklajevanja prizadevala za natančnejšo definicijo upravičencev, za
               natančnejšo določitev vloge držav članic, za razjasnitev vprašanj glede programa in
               glede vplivov na konkurenco. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je stališče sprejeto.</p>
               <p>Končujem 3. točko dnevnega reda.</p>
               <p>In prehajamo na <title>4. TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PREDLOGA UREDBE EVROPSKEGA PARLAMENTA IN SVETA O USTANOVITVI ORGANA EVROPSKIH
                  REGULATORJEV ZA ELEKTRONSKE KOMUNIKACIJE.</title>
               </p>
               <p>Razpravo smo opravili že pri prejšnji točki zato dajem na glasovanje predlog
               stališča: Republika Slovenija se strinja s pomenom povezljivosti za delovanje
               enotnega digitalnega trga in s potrebo za razvoj novih omrežij v Evropski uniji za
               njeno digitalno prihodnost. Zato cenimo prizadevanje Evropske komisije v tej smeri in
               podpiramo cilje ter namen predlaganega zakonodajnega akta. Republika Slovenija bo
               tekom usklajevanja še posebej pozorna na predlagane rešitve, ki so vezane na
               subsidiarnost in sorazmernost glede na zasledovanje ciljev kot na primer glede
               odločanja o nekaterih vprašanjih s čezmejno razsežnostjo učinkovitejših postopkov
               notranjega trga pri osnutkih nacionalnih ukrepov, tako glede ureditve trga kot
               dodeljevanja pravic za uporabo radiofrekvenčnega spektra. Pripraviti je potrebno
               smernice za nacionalne regulativne organe, za zagotovitev skupnih meril in doslednega
               regulativnega pristopa ter vodenja nekaterih registrov na ravni Unije. Upoštevali
               bomo tudi vpliv na različne deležnike na nacionalni ravni, še posebej na operaterje,
               uporabnike oziroma potrošnike in si prizadevali, da bo zakonodajni predlog usmerjen
               razvojno in da bo prinesel investicijske koristi za sektor tudi v Republiki
               Sloveniji. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je mnenje sprejeto.</p>
               <p>Končujem 4. točko dnevnega reda.</p>
               <p>In prehajamo na <title>5. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA
               DIREKTIVE EVROPSKEGA PARLAMENTA IN SVETA O EVROPSKEM ZAKONIKU O ELEKTRONSKIH
               KOMUNIKACIJAH, PRENOVITEV.</title>
               </p>
               <p>Ker smo razpravo že opravili dajem na glasovanje predlog stališča: Republika
               Slovenija se strinja s pomenom povezljivosti za delovanje enotnega digitalnega trga
               in s potrebo za razvoj novih omrežij v Evropski uniji za njeno digitalno prihodnost.
               Zato cenimo prizadevanje Evropske komisije v tej smeri in podpiramo cilje ter namen
               predlaganega zakonodajnega akta vključno glede boljše koordinacije podeljevanja
               radiofrekvenčnega spektra ter boljše regulacije. Republika Slovenija bo tekom
               usklajevanja še posebej pozorna na predlagane rešitve, ki so vezane na subsidiarnost
               in sorazmernost glede na zasledovanje ciljev še posebej glede harmonizacije
               upravljanja radiofrekvenčnega spektra, boljše regulacije ter harmonizacije
               pristojnosti in zagotavljanja neodvisnosti nacionalnih regulatornih organov.
               Upoštevali bomo tudi vpliv na različne deležnike na nacionalni ravni, še posebej na
               operaterje, uporabnike oziroma potrošnike in si prizadevali, da bo zakonodajni
               predlog usmerjen razvojno in da bo prinesel investicijske koristi za sektor tudi v
               Republiki Sloveniji. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je mnenje sprejeto.</p>
               <p>Končujem 5. točko dnevnega reda.</p>
               <p>Najlepše se zahvaljujem predstavnikom Ministrstva za javno upravo in jim želim
               uspešen dan, prijeten vikend.</p>
               <p>In prehajamo na <title>6. TOČKO DNEVNEGA PREDLOG STALIŠČA REPUBLIKE SLOVENIJE DO PREDLOGA DIREKTIVE SVETA O SPREMEMBI
               DIREKTIVE EU 2016/1164 V ZVEZI S HIBRIDNIMI NESKLADJI S TRETJIMI DRŽAVAMI.</title>
               </p>
               <p>Gradivo k tej točki smo prejeli od Vlade, 22. 12. 2016 na podlagi prvega odstavka 4.
               člena Zakona o sodelovanju med državnim zborom in vlado v zadevah Evropske unije.</p>
               <p>Skrajni rok za obravnavo tega dokumenta je danes.</p>
               <p>Gradivo je bilo v skladu z določili Poslovnika Državnega zbora dodeljeno v obravnavo
               Odboru za zadeve Evropske unije kot pristojnemu odboru ter Odboru za finance in
               monetarno politiko kot matičnemu delovnemu telesu. Ta ga je tudi obravnaval <stage type="mag">(Nadaljevanje)</stage> na svoji 32. seji, 11. 1. 2017, in
               sprejel mnenje, ki ga imamo pred seboj. Med nami lepo pozdravljam državno sekretarko
               Mirando Groff Ferjančič in jo prosim, da nam predstavi ta dokument, zlasti predlog
               stališča Republike Slovenije.</p>
            </sp>
            <sp xml:id="SDT7-OZZEU-redna-111-2017-01-18.sp20">

               <speaker>MAG. MIRANDA GROFF FERJANČIČ:</speaker>

               <p>Hvala za besedo. Spoštovani predsedujoči, spoštovane članice in člani odbora ter
               ostali vabljeni. Pred nami je predlog stališča Republike Slovenije do predloga
               direktive Sveta o spremembi direktive 2016/1164 v zvezi s hibridnimi neskladji s
               tretjimi državami. Gre torej za predlog direktive, ki v delu spreminja tako imenovano
               direktivo o pravilih proti praksam izogibanja davkom, ki je bila sprejeta junija
               2016. V stališču je zapisano, da Republika Slovenija podpira prizadevanja za
               pravičnejše obdavčevanje dohodkov pravnih oseb ter ustvarjanja enostavnega in
               podjetjem prijaznega davčnega okolja. Nevtralizacija učinkov hibridnih neskladij
               prispeva k pravičnejšemu obdavčevanju. Za posamezna pravila glede hibridnih neskladij
               s tretjimi državami, ki so vključene v direktivo, je pomembno, da so jasna in
               izvedljiva. Republika Slovenija podpira ukrepe proti zmanjšanju davčne osnove, vendar
               meni, da je treba pri določanju novih pravil upoštevati veljavni sistem obdavčitve
               dohodkov pravnih oseb, vključno s postopkovnimi rešitvami. Republika Slovenija si
               prizadeva za oblikovanje rešitev, ki so enotne in ne povzročajo prekomernega
               administrativnega bremena. Meni, da je večje poenotenje in posledično učinek pravil
               možno doseči s konsistentno navezavo vsebine pravil v direktivi na priporočilo
               Organizacije za ekonomsko sodelovanje in razvoj o ukrepu 2 Nevtralizacija učinkov
               hibridnih neskladij. Podpira konkretne rešitve, ki gredo v smeri odprave neskladij in
               dvojnega neobdavčevanja, prizadevala si bo za rešitve, ki se bodo lahko ustrezno
               prenesle v nacionalno zakonodajo.</p>
               <p>Dovolite, da na kratko predstavim ključne vsebine iz predloga direktive. Namen te
               direktive je izboljšati odpornost notranjega trga pred tveganji izogibanja davkom, ki
               izhajajo iz uporabe hibridnih neskladij. Naj pojasnim, da neskladje med davčnimi
               sistemi držav privedejo do neobdavčitve in pomenijo erozijo davčnih osnov.
               Najpogostejša neskladja nastanejo pri hibridnih finančnih instrumentih in hibridnih
               osebah ter poslovnih enotah. Pri čezmejnih transakcijah prihaja do dvojnih odbitkov
               od davčne osnove ali do odbitka brez vključitve v osnovo. Cilj direktive je, da se
               omenjena neskladja odpravijo, zlasti tista s tretjimi državami, namreč že prej
               omenjena direktiva proti izogibanju davkom je uredila odpravo neskladij znotraj EU.
               Neskladja se odpravijo preko posebnih pravil. Rezultat mora biti enkratno obdavčenje.
               Direktiva določa definicije s predmetnega področja, kot so definicija hibridnega
               neskladja, strukturne ureditve, pravila za odpravo hibridnih neskladij in določbe
               glede uveljavitve in pa prenosa direktive. V zvezi s posameznimi določili direktive
               se na EU ravni pričakuje še nekaj tehničnih in pa političnih razprav. Če bo direktiva
               sprejeta bo implementirana v zakonu o davku od dohodkov pravnih oseb.</p>
               <p>Spoštovani predsedujoči, spoštovane članice in člani odbora, Vlada Republike
               Slovenije meni, da bo predmetna direktiva pripomogla k temu, da se bodo zlasti
               večnacionalne družbe težje poslužile agresivnega davčnega načrtovanja, saj bo težje
               prehajalo do neobdavčitve in posledično erozija davčnih osnov, ne samo znotraj držav
               EU, kot določa prva direktiva, pač pa tudi v relaciji do tretjih držav, kar ureja ta
               direktiva, ki se danes obravnava. Slednje bo pripomoglo tudi do pravičnejše
               obdavčitve med večnacionalnimi družbami, ki delujejo v mednarodnem okolju ter
               družbami, ki poslujejo v <stage type="mag">(nadaljevanje)</stage> domačem okolju, zato Vlada Republika Slovenija predlaga,
               da predlog podprete.</p>
            </sp>
            <sp xml:id="SDT7-OZZEU-redna-111-2017-01-18.sp21">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Za predstavitev mnenja matičnega delovnega telesa prosim enega člana, mag. Bojana
               Krajnca.</p>
            </sp>
            <sp xml:id="SDT7-OZZEU-redna-111-2017-01-18.sp22">

               <speaker>MAG. BOJAN KRAJNC (PS SMC):</speaker>

               <p>Hvala za besedo gospod predsednik.</p>
               <p>Odbor za finance in monetarno politiko je zadevni predlog stališča obravnaval na 32.
               seji 11. 1. 2017 kot matično delovno telo. Predlog stališča je predstavil državni
               sekretar, gospod Tilen Božič. Povedal je vse to kar je sedaj povedala državna
               sekretarka Miranda Groff Ferjančič, zato tega zdaj na tem mestu ne bi ponavljal.
               Odbor za finance in monetarno politiko je sprejel mnenje, da podpira predlog
               zadevnega stališča in predlaga pristojnemu Odboru za zadeve evropske unije, da
               predlog stališča sprejme.</p>
               <p>Hvala.</p>
            </sp>
            <sp xml:id="SDT7-OZZEU-redna-111-2017-01-18.sp23">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa tudi vam.</p>
               <p>V skladu z ustaljeno prakso je to mnenje obravnavala tudi Komisija državnega sveta za
               mednarodne odnose in evropske zadeve. Dr. Golob izvolite, imate besedo.</p>
            </sp>
            <sp xml:id="SDT7-OZZEU-redna-111-2017-01-18.sp24">

               <speaker>DR. JANVIT GOLOB:</speaker>

               <p>Hvala lepa predsednik.</p>
               <p>Tematika hibridnih neskladij je skoraj da vsako leto na državnem svetu. Tako da smo
               državni svetniki soočeni s tem problemom. Področje je zelo zahtevno, pa tudi efekti
               sprejemanja zakonov in sprememb ne vem, če dajo že zadosti rezultatov. tudi Slovenija
               ni neka velika vsebina za internacionalke in njihove zvijače, ki se znajo tudi s
               spremenjenim zakonodajam hitro prilagajati. V gosteh smo imeli gospo Jožico Kastelic,
               vodjo sektorja za sistem obdavčitve dohodkov in premoženja. S pomočjo Andrijašič,
               podsekretarke in gospoda Šekoranje, svetovalca. In ta tema je zelo angažirala moje
               kolege svetnike, ki pa so vsi, tudi z mano vred, priznali, da je to zahtevna
               tematika. Tudi za ekonomiste, ker je to borba z multinacionalkami, ki seveda
               popustijo pri kakšnem majhnem denarju, ampak ko gre pa za velike milijarde se pa
               znajo hitro pripraviti, da parirajo in ker se zelo težko spremeni – ena država taka
               zakonodaja, druga država taka zakonodaja pa ima sestrsko in hčerinsko firmo in to je
               zelo zanimiv poligon kako se lahko razmere spreminjajo. Tako da se ni za čuditi, da
               je tudi na ministrstvu kar močna ekipa, ki se tega loteva. Zdaj ne vem, ali vam še
               Ekonomska fakulteta kaj pomaga? Tam so zelo spretni za take stvari spoznavati,
               organizirati kakšne obrambne sisteme. Tako da, smo pozvali gospo Kasteličevo, da ko
               bo v prihodnje prišla, da že poroča o kakšnem milijončku dohodka s tega naslova, ki
               bo ojačil naš proračun. Drugače smo pa sprejeli. To se spreminja tako kot se svet
               spreminja.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-111-2017-01-18.sp25">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Odpiram razpravo. Mag. Julijana Bizjak Mlakar, izvolite.</p>
            </sp>
            <sp xml:id="SDT7-OZZEU-redna-111-2017-01-18.sp26">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Hvala lepa za besedo.</p>
               <p>Vsekakor pozdravljam napore za to, da bi se res doseglo pravičnejšo obdavčitev. Kljub
               temu, da te besede mojega predhodnika ne dajo ravno upanja, da je to možno kmalu
               doseči. Vendar pa glede na to, da se ECOFIN, kot razumem prizadeva, da bi šlo v to
               smer. Upanje vseeno obstaja in upajmo, da bomo res dobili to pravično obdavčitev in
               da bo manj možnosti izogibanje temu, da bi bile določene pravne osebe torej, da bi
               bile oproščene davkov.</p>
               <p>Me pa zanima ali so narejeni kakšni izračuni koliko pravzaprav v Sloveniji izgubimo
               denarja na račun izogibanja torej izkoriščanja tega položaja, ki trenutno je? To je
               ena stvar, druga stvar, ki bi pa tudi prosila za mnenje, je pa kako bo to vplivalo na
               razne tudi sporazume, ki jih imamo tudi tukaj v Državnem zboru, recimo nazadnje smo
               imeli sporazum s to ESO, vesoljsko agencijo, kjer so bili dani določeni privilegiji,
               prav davčni privilegiji tej vesoljski agenciji. Ali to pomeni, da ker <stage type="mag">(nadaljevanje)</stage> gre za zakonodajo, ki naj
               bi vplivala na spremembe tudi v notranjem trgu, torej ali bi to pomenilo tudi, da bo
               to tam torej ta obdavčitev pravična tudi znotraj torej teh sporazumov? Ali bo to
               pomenilo tudi spremembo teh sporazumov ali se ta zakonodaja ne dotika?</p>
               <p>Hvala lepa.</p>
            </sp>
            <sp xml:id="SDT7-OZZEU-redna-111-2017-01-18.sp27">

               <speaker>PREDSEDNIK KAMAL IZIDOR SHAKER:</speaker>

               <p>Državna sekretarka, izvolite.</p>
            </sp>
            <sp xml:id="SDT7-OZZEU-redna-111-2017-01-18.sp28">

               <speaker>MAG. MIRANDA GROFF FERJANČIČ:</speaker>

               <p>Mogoče bi prvi del odgovorila, potem bi dala pa kolegom, ki so delali izračune,
               besedo.</p>
               <p>Se pravi, glavni cilj te direktive je izboljšati odpornost notranjega trga pred
               tveganji izogibanja davkom, ki izhajajo iz uporabe hibridnih neskladij in to se ne da
               doseči s posameznim delovanjem države članice, ker bi nepovezani ukrepi držav članic
               lahko ohranili obstoječo razdrobljenost ureditve in omogočili, da se neskladja
               ohranjajo. Zato se je najprej znotraj EU, zdaj pa še s tretjimi državami ta direktiva
               velja. Se nanaša na njih.</p>
               <p>Zdaj organizacija za ekonomsko sodelovanje in razvoj ugotavlja, da so izgube davčnih
               prihodkov zaradi zmanjšanja davčne osnove in pa prenosa dobička od 4 do 10% davka od
               dohodka pravnih oseb na svetovni ravni. Izkoriščanih hibridnih neskladij je
               razširjenja tehnika agresivnega davčnega načrtovanja, ki povzroči bistveno erozijo
               davčne osnove. Spet, OECD je naredil izračun in ocenjuje, da efektivna davčna stopnja
               večnacionalne družbe in njenih povezanih oseb v povprečju za 2,5 do 5% točk nižja
               primerjalno z nacionalnimi osebami s podobnimi značilnostmi. To na generalni
               ravni.</p>
               <p>Zdaj pa, če dovolite bi pa konkretno, ko so delali izračune kolegi na Ministrstvu za
               finance, bi pa oni predstavili.</p>
            </sp>
            <sp xml:id="SDT7-OZZEU-redna-111-2017-01-18.sp29">

               <speaker>PREDSEDNIK KAMAL IZIDOR SHAKER:</speaker>

               <p>Izvolite. Prosim, če se predstavite za magnetogram in iz kje prihajate.</p>
            </sp>
            <sp xml:id="SDT7-OZZEU-redna-111-2017-01-18.sp30">

               <speaker>MATEJ ŠEKORANJA:</speaker>

               <p>Matej Šekoranja z Ministrstva za finance, svetovalec v oddelku analize davčnih
               analiz. Hvala za besedo.</p>
               <p>Mi smo naredili analizo potencialnih zavezancev za hibridna neskladja. Razdelili smo
               jih v tri skupine. Prvi zavezanci so, ki prihajajo iz Slovenije in so ustanovili
               svoje poslovne enote v tujini. V drugi sklop smo dali zavezance za davek od dohodka
               pravnih oseb iz Slovenije, ki so ustanovili družbe v tujini in zanje uveljavili
               odbitek tujega davka. Tretja skupina pa so nerezidenti, ki so dali obračun davka od
               dohodkov pravnih oseb za poslovanje preko poslovne enote v Sloveniji. Tako smo dobili
               491 potencialnih zavezancev za hibridna neskladja. Ti zavezanci predstavljajo v
               davčni obveznosti v letu 2015 okoli 17,2%, kar pomeni številčno 91 milijonov davka,
               pobranega pa je bilo 526 milijonov.</p>
               <p>Zdaj ocena, ki je dala OECD, da predstavlja hibridna neskladja od 4 do 10% izgube
               davka od dohodkov pravnih oseb, se nanaša na več učinkov, ne samo na hibridne. Za
               natančno oceno koliko odpade na hibridna neskladja, bi morali imeti po posameznih
               družbah številčno. Kam kaj gre, te transmisijske kanale. Ampak če zdaj nekako tako na
               okroglo ocenimo, teh 491 družb, ki jih imamo v Sloveniji, predstavlja 17,2%. Zdaj, če
               minimalno recimo, da odpade potem na to 4%, smo nekako ocenili, da je izguba okoli 10
               milijonov takih. To so okvirne ocene.</p>
            </sp>
            <sp xml:id="SDT7-OZZEU-redna-111-2017-01-18.sp31">

               <speaker>PREDSEDNIK KAMAL IZIDOR SHAKER:</speaker>

               <p>Če se prosim izklopite.</p>
               <p>Državna sekretarka… Aha, izvolite. Prosim, če se predstavite.</p>
            </sp>
            <sp xml:id="SDT7-OZZEU-redna-111-2017-01-18.sp32">

               <speaker>INGRID ANDREJASIČ:</speaker>

               <p>Hvala.</p>
               <p>Moje ime je Ingrid Andrejasič, podsekretarka na Ministrstvu za finance.</p>
               <p>Jaz bi samo zraven dodatno k tem številkam, ki jih je kot kolega predstavil samo
               navedla del vsebine, ki nekako te številke postavlja v nek bolj celovit okvir. Da
               tako rečem, kot je bilo povedano – učinki teh hibridnih neskladij nastajajo prav
               zaradi razlik v nacionalnih davčnih sistemih. Pri čezmejnih transakcijah. Zdaj
               nekatere države in nastajajo pri ali pri najpogosteje, pri hibridnih finančnih
               instrumentih ali pri hibridnih osebah. Hibridne osebe so tiste, ki jih ena država
               obravnava kot pravne osebe druge pa kot transparentno, kot da gleda skozi nje in pač
               gleda v vlagatelje z davčnega vidika. <stage type="mag">(nadaljevanje)</stage> V bistvu tudi pomembno kakšno ureditev davčno ima
               posamezna država. Torej in mi smo te ocene vsebinsko delali tudi na tem, da
               ocenjujemo, da Slovenija ni država s svojim davčnim sistemom, ki bi zelo prispevala k
               nekim hibridnim neskladjem, k številčnosti hibridnih neskladij. Namreč mi recimo
               poslovne enote, ki jih imajo naši rezidenti v tujini, obravnavamo davčno na način, da
               se te poslovne enote, njihovi prihodki in odhodki, vključijo v osnovo v Sloveniji.
               Kar pomeni, da Slovenija ima pregled nad temi dohodki in odhodki, ki se v tujini
               ustvarjajo, potem seveda v nadaljevanju, da odpravljamo dvojno obdavčevanje pač
               priznavamo davek, ki je bil plačan v tujini. Recimo hibridna neskladja, večja
               občutljivost teh čezmejnih transakcij za hibridna neskladja, so v primerih, ko bi
               recimo država, kjer je matična družba rezidentka, poslovne enote ne vključevala v
               svoje dohodke. Druga država pa te poslovne enote sploh ne bi zaznala kot poslovne
               enote. In potem prihaja do dvojnega neobdavčenja. Tako je pri večih ukrepih.
               Slovenija ima sistem, ki je že veljaven sistem je nekako odporen proti tem hibridnim
               neskladjem. Seveda. Ker smo del globalnega sveta, ne samo Evropske unije, nosimo tudi
               ta tveganja hibridnih neskladij. Tako da o tem… Sicer je pa to težko oceniti, ker se
               pač te stvari še ne dogajajo. Recimo jaz imam tukaj OECD knjigo o teh hibridnih
               neskladjih, poročilo OECD, kjer je na koncu recimo 81 primerov kako se do hibridnih
               neskladij… In to so te slikice so zelo zapletene. Tako da, te ocene jemati v tem
               smislu tega konteksta, ki sem ga sedaj povedala. No vsekakor je pa to… Pač vsaka
               država s temi pravili, ki so v tej direktivi in bodo prenesena v nacionalno
               zakonodajo, bo imela možnost ukrepati v primeru, da bo zaznala, da so te sheme
               uporabljene in da prihaja do dvojnega neobdavčenja.</p>
               <p>Hvala.</p>
            </sp>
            <sp xml:id="SDT7-OZZEU-redna-111-2017-01-18.sp33">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Se pravi iz vaše intervencije sem razumel, da Slovenija ima dobro urejeno to
               področje. Ali se motim?</p>
            </sp>
            <sp xml:id="SDT7-OZZEU-redna-111-2017-01-18.sp34">

               <speaker>INGRID ANDREJASIČ:</speaker>

               <p>Dobro urejeno v tem smislu, da smo odporni, bolj odporni kot nekatere druge države z
               vidika tveganja za te hibridna neskladja. Tudi iz tega vidika, da imamo recimo v
               Sloveniji nimamo tako imenovanih transparentnih družb – ne za komercialne namene, ne
               za davčne namene. Mi pač tudi po Zakonu o gospodarski družbi so vse gospodarske
               družbe pravne osebe. Tudi tiste osebne družbe. Tako da, teh rizikov ni toliko v našem
               veljavnem sistemu. Se pa države teh razlik v sistemih poslužujejo ne samo zaradi
               recimo, da bi se izogibale davkom ali pa da bi omogočali agresivno davčno
               načrtovanje. Lahko se poslužujejo iz predvsem določenih poslovnih pristopov ali pa
               ekonomsko-političnih pristopov. Ampak na določeni fazi se je ugotovilo, da to v taki
               meri ni dopustno in zato so tu zdaj ta pravila za odpravo teh neskladij. Da pride
               vsaj do enkratnega obdavčenja.</p>
               <p>Zdaj gospa državna sekretarka me je še prosila, če odgovorim na to drugo vprašanje v
               zvezi z drugimi mednarodnimi sporazumi. V bistvu…<stage>/ oglašanje iz dvorane/</stage></p>
            </sp>
            <sp xml:id="SDT7-OZZEU-redna-111-2017-01-18.sp35">

               <speaker>PREDSEDNIK KAMAL IZIDOR SHAKER:</speaker>

               <p>Kar izvolite.</p>
            </sp>
            <sp xml:id="SDT7-OZZEU-redna-111-2017-01-18.sp36">

               <speaker>INGRID ANDREJASIČ:</speaker>

               <p>V bistvu… Direktiva se bo prenesla na nacionalno zakonodajo. Na podlagi nacionalne
               zakonodaje, pravil, ki bodo v nacionalni zakonodaji, se bo ukrepalo v primeru zaznave
               in odkritja teh hibridnih neskladij. Zdaj mednarodni sporazumi, ki določajo določene
               oprostitve oziroma določene ugodnosti za, to so predvsem sporazumi, ki urejajo
               določene mednarodne organizacije ali prisotnost mednarodnih organizacij pri nas, ta
               pravila na te mednarodne sporazume v tem smislu ne bodo vplivale.</p>
               <p>Hvala.</p>
            </sp>
            <sp xml:id="SDT7-OZZEU-redna-111-2017-01-18.sp37">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa vsem trem za pojasnila in odgovore.</p>
               <p>Ne vidim več želje po razpravi, zato jo tudi zaključujem in dajem na glasovanje
               naslednji predlog stališča: Republika Slovenija podpira prizadevanja za pravičnejše
               obdavčene dohodke pravnih oseb ter ustvarjanja enostavnega in podjetjem prijaznega
               davčnega okolja. Nevtralizacija učinkov hibridnih neskladij prispeva k pravičnejšemu
               obdavčenju za posamezna pravila glede hibridnih neskladij s tretjimi državami, ki so
               vključena v direktivo je pomembno, da so jasna in izvedljiva. Republika Slovenija
               podpira ukrepe <stage type="mag">(nadaljevanje)</stage> proti
               zmanjševanju davčne osnove, vendar meni, da je treba pri določanju novih pravil
               upoštevati veljavni sistem obdavčitve dohodkov pravnih oseb, ključno s postopkovnimi
               rešitvami. Republika Slovenija si prizadeva za oblikovanje rešitev, ki so enotne in
               ne povzročajo prekomernega administrativnega bremena. Meni, da je večje poenotenje in
               posledično učinek pravil, možno doseči s konsistentno navezavo vsebine pravil v
               direktivi na priporočila organizacije za ekonomsko sodelovanje in razvoj v poročilo
               OECD o ukrepu 2 – nevtralizacija učinkov hibridnih neskladij. Podpira konkretne
               rešitve, ki gredo v smeri odprave neskladij in dvojnega obdavčevanja. Prizadevala si
               bo za rešitve, ki se bodo lahko ustrezno prenesle v nacionalno zakonodajo.</p>
               <p>Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je mnenje sprejeto.</p>
               <p>Najlepše se zahvaljujem vsem predstavnikom Ministrstva za finance, vam kolegice in
               kolegi za kvalitetno razpravo in kar dolgo današnjo prvo sejo v letošnjem letu. S tem
               tudi zaključujem 6. točko dnevnega reda in 111. sejo odbora za zadeve Evropske unije. <stage type="time">Seja se je končala 13. januarja 2017 ob 12.51.</stage>
               </p>
            </sp>
         </div>
      </body>
   </text>
</TEI>
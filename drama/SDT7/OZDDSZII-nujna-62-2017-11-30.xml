<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZDDSZII-nujna-62-2017-11-30">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo, družino, socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">0B66B3428B09292BC12581DE0052B1EC</idno>
               <idno type="custom" subtype="day">23E6F370D872FEFCC12581ED00405F1E</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=23E6F370D872FEFCC12581ED00405F1E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZDDSZII-nujna-62-2017-11-30.OZDDSZII" n="62">
               <name>nujna seja</name>
               <date when="2017-11-30"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZDDSZII-nujna-62-2017-11-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZDDSZII-nujna-62-2017-11-30.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA DELO, DRUŽINO, SOCIALNE ZADEVE IN INVALIDE</stage>
            <stage type="session">62. nujna seja</stage>
            <stage type="date">(30. november 2017)</stage>
            <stage type="chairman">Sejo je vodil Uroš Prikl, predsednik Odbora za delo, družino, socialne zadeve in
            invalide.</stage>
            <stage type="time">Seja se je začela ob 12.02.</stage>
            


            <sp xml:id="SDT7-OZDDSZII-nujna-62-2017-11-30.sp1">

               <speaker>PREDSEDNIK UROŠ PRIKL:</speaker>

               <p>Spoštovane kolegice, spoštovani kolegi, spoštovani vabljeni.</p>
               <p>Pričenjam z 62. nujno sejo Odbora za delo, družino, socialne zadeve in invalide.</p>
               <p>Uvodoma vas želim obvestiti, da je zadržana oziroma je s pooblastilom namesto
               kolegice Jelke Godec prisotna kolegica Nada Brinovšek, namesto kolega Marijana
               Pojbiča je s pooblastilom prisoten kolega Bojan Podkrajšek in namesto kolegice dr.
               Jasne Murgel je s pooblastilom prisoten kolega Dušan Radič. Drugih obvestil o
               zadržanosti nisem prejel.</p>
               <p>S sklicem seje dne 21. 11. letošnjega leta ste prejeli predlog dnevnega reda, in
               sicer: 1. točka – Predlog zakona o spremembi Zakona o interventnih ukrepih na
               področju trga dela; in točka 2 – Predlog zakona o spremembah in dopolnitvah Zakona o
               uveljavljanju pravic iz javnih sredstev. Nisem prejel nobenih zahtev za spreminjanje
               oziroma dopolnitev dnevnega reda, zato ugotavljam, da je takšen, kot ste ga prejeli s
               sklicem in sem ga prečital.</p>
               <p>Prehajamo na <title>1. TOČKO DNEVNEGA REDA, TO JE PREDLOG ZAKONA O SPREMEMBI ZAKONA O
                  INTERVENTNEM UKREPU NA PODROČJU TRGA DELA</title>
               </p>
               <p>Kot gradivo ste prejeli: mnenje Zakonodajno-pravne službe z dne 27. 11. ter mnenje
               Državnega sveta za socialno varstvo, delo, zdravstvo in invalide z dne 20. 11.
               2017.</p>
               <p>Kolegij predsednika Državnega zbora je na svoji seji 30. določil, da se predlog
               zakona obravnava po nujnem postopku.</p>
               <p>K tej točki smo vabili: Ministrstvo za delo, družino, socialne zadeve in invalide,
               Zakonodajno-pravno službo, Državni svet Republike Slovenije, dr. Andrejo Črnak
               Meglič, državno sekretarko v kabinetu predsednika Vlade, Zvezo svobodnih sindikatov
               in Zvezo društev upokojencev.</p>
               <p>Pričenjamo… Uvodoma bi, uvodoma bi prosil predstavnika ministrstva, državnega
               sekretarja, gospoda Pogačarja, za kratko obrazložitev predpisa oziroma predloga
               zakona.</p>
               <p>Izvolite.</p>
            </sp>
            <sp xml:id="SDT7-OZDDSZII-nujna-62-2017-11-30.sp2">

               <speaker>PETER POGAČAR:</speaker>

               <p>Spoštovani gospod predsednik, hvala za besedo. Spoštovane poslanke in poslanci.</p>
               <p>Pred vami je predlog zakona o interventnem, spremembi Zakona o interventnem ukrepu na
               področju trga dela. Predlog zakona, ki je pred vami, podaljšuje veljavnost veljavnega
               Zakona o interventnem ukrepu na področju trga dela še za 2 leti, to je do vključno
               leta 2019. Kaj ureja veljavni zakon, katerega podaljšanje v bistvu se s to spremembo
               predlaga? Gre za spodbude za poslovanje brezposelnih starejših delavcev, kar pomeni,
               da je namen spodbude po
               tem zakonu spodbujati zaposlovanje starejših brezposelnih oseb, s tem da se
               delodajalce oprosti plačevanja prispevkov. Cilj tega zakona je, podaljšanje tega
               zakona je odraz razmer in stanja na trgu dela, ki smo mu priča. Danes ni več problem
               tak v Sloveniji ohranjanje zaposlitve, ampak predvsem dolgotrajna brezposelnost
               starejših oseb. Tukaj, s tem zakonom, ki se je v preteklih 2 letih izkazal za zelo
               pozitivnega, podaljšujemo veljavnost tega ukrepa s ciljem, da zaposlimo čim več
               brezposelnih starejših oseb. Predlog zakona vsebine veljavnega zakona, ki se je v
               zadnjih 2 letih izkazala za pozitivno, ne spreminja. Ciljna skupina oseb tega zakona
               so osebe, brezposelne osebe, starejše od 55 let, ki so najmanj 6 mesecev pred
               zaposlitvijo prijavljene v evidenci brezposelnih oseb. Ne spreminjajo se tudi pogoji
               za uveljavitev spodbude in trajanje spodbude. Hkrati pa se, tako kot je bilo že v
               veljavnem zakonu, še za 2 leti podaljšuje obdobje začasne neuporabe določbe 156.
               člena Zakona o pokojninskem in invalidskem zavarovanju, ki sicer prav tako določa
               spodbudo za zaposlovanje starejših delavcev, vendar je ta spodbuda namenjena
               ohranjanju zaposlovanja, kar pa danes ni tako zelo pomembno, kot je pomembno
               zaposlovanje brezposelnih starejših oseb. Predlog zakona je po naši oceni pomemben in
               nujno potreben za to, da bomo zmanjšali brezposelnost starejših. Zavedati se moramo,
               da je dolgotrajna brezposelnost v največjem deležu prisotna ravno med starejšimi
               brezposelnimi. Morda samo še to. Predlog zakona, ki je pred vami, je samo eden izmed
               ukrepov, ki jih Ministrstvo za delo izvaja na trgu dela za zaposlovanje starejših
               oseb. Poleg tega zakona so še ukrepi aktivne politike zaposlovanja, ki se nanašajo na
               izboljšanje zaposlitvenih sposobnosti z namenom ohranitve in izboljšanja
               zaposljivosti. Predlagam, da predlog zakona podprete.</p>
               <p>Hvala.</p>
            </sp>
            <sp xml:id="SDT7-OZDDSZII-nujna-62-2017-11-30.sp3">

               <speaker>PREDSEDNIK UROŠ PRIKL:</speaker>

               <p>Hvala lepa. </p>
               <p>Predem dam besedo gospe Kraljevi iz Zakonodajno-pravne službe, samo še obvestilo. S
               pooblastilom je namesto kolegice Suzane Lep Šimenko na odboru prisoten gospod kolega
               Ljubo Žnidar.</p>
               <p>Gospa Kraljeva, izvolite.</p>
            </sp>
            <sp xml:id="SDT7-OZDDSZII-nujna-62-2017-11-30.sp4">

               <speaker>KATARINA KRALJ:</speaker>

               <p>Hvala, hvala za besedo, gospod predsednik.</p>
               <p>K predlogu zakona z vidika naših pristojnosti nimamo pripomb. Opozorili pa smo v
               mnenju, da je treba to novelo sprejeti in uveljaviti najkasneje do 31. decembra tega
               leta. To je namreč datum, do katerega velja osnovni zakon in je torej sploh sposoben
               za noveliranje.</p>
               <p>Hvala.</p>
            </sp>
            <sp xml:id="SDT7-OZDDSZII-nujna-62-2017-11-30.sp5">

               <speaker>PREDSEDNIK UROŠ PRIKL:</speaker>

               <p>Hvala lepa tudi vam.</p>
               <p>Predlog zakona je obravnavalo pristojno telo Državnega sveta. Prosim za kratko
               pojasnilo oziroma predstavitev stališča. Gospa Darija…</p>
            </sp>
            <sp xml:id="SDT7-OZDDSZII-nujna-62-2017-11-30.sp6">

               <speaker>MAG. DARIJA KUZMANIČ KORVA:</speaker>

               <p>Hvala za besedo.</p>
            </sp>
            <sp xml:id="SDT7-OZDDSZII-nujna-62-2017-11-30.sp7">

               <speaker>PREDSEDNIK UROŠ PRIKL:</speaker>

               <p>… Kuzmanič Korva.</p>
            </sp>
            <sp xml:id="SDT7-OZDDSZII-nujna-62-2017-11-30.sp8">

               <speaker>MAG. DARIJA KUZMANIČ KORVA:</speaker>

               <p>Lep pozdrav vsem.</p>
               <p>Predlog zakona o spremembi Zakona o interventnem ukrepu na področju trga dela je
               komisija obravnavala 25. oktobra in se strinja s predlogom, da se začasne spodbude za
               zaposlovanje starejših oseb nad 55 let podaljšajo še za 2 leti. Ob tem pa smo nekako
               v razpravi, predvsem obrtniki in delodajalci so ugotavljali, da je neka diskrepanca,
               diskriminacija glede enakopravne obravnave ciljnih skupin starejših nad 55 let.
               Predvsem menijo, da obrtniki nimajo do tega, do te možnosti in pa da pa je to slabši
               položaj za tiste delodajalce, ki so že zaposlovali do zdaj starejše nad 55 let in ne
               dobivajo potem spodbud. Zato so nekako predlagali, da bi bilo uravnoteženje vseh
               spodbud, različnih spodbud treba povezati v eno enotno prakso in ugotoviti, kaj s to
               skupino starejših zaposlenih lahko država vsem doda.</p>
               <p>Hvala.</p>
            </sp>
            <sp xml:id="SDT7-OZDDSZII-nujna-62-2017-11-30.sp9">

               <speaker>PREDSEDNIK UROŠ PRIKL:</speaker>

               <p>Hvala lepa tudi vam.</p>
               <p>Kolegice in kolegi, odpiram razpravo in vam seveda predlagam, tako kot je praksa že
               pri delu tega odbora, da razpravo opravimo o obeh členih skupaj, združimo, skladno s
               prvim odstavkom 128. člena. Po razpravi, po koncu razprave pa seveda o obeh členih
               tudi glasujemo.</p>
               <p>Želi kdo razpravljat? Kolega Kordiš, izvoli.</p>
            </sp>
            <sp xml:id="SDT7-OZDDSZII-nujna-62-2017-11-30.sp10">

               <speaker>MIHA KORDIŠ (PS Levica):</speaker>

               <p>Hvala za besedo.</p>
               <p>Mislim, da vsi prisotni na tem odboru veste, da  v Levici načeloma nasprotujemo subvencioniranju
               kapitala kot nekega stimulusa zaposlovanja, ampak v slučaju tega konkretnega predloga
               so naši zadržki manjši, kakor bi običajno bili, ker gre ipak za subvencioniranje na
               primer ogroženih regij oziroma v tem konkretnem primeru ranljivih skupin. In starejši
               od 55 let, ki so brezposelni vsaj pol leta, zagotovo sodijo pod ranljive skupine. In
               že, ko se je ta zakon sprejemal, smo opozarjali na 2 problema, ki pa se jih v
               tokratni obravnavi ne da korigirat z amandmaji in zato pač tudi tukaj amandmajev ni.
               Ta 2 problema sta: prvič, zlorabe na strani delodajalcev, ko ti zaposlijo nekoga samo
               za 2 leti, ne pa za nedoločen čas; in drugič, izpad sredstev za zdravstveno blagajno.
               S prehodno določbo se suspendira 156. člen ZPIZ-2, ki dopušča 30-procentno oprostitev
               plačila prispevkov za tiste delodajalce, ki zaposlujejo osebo, starejšo od 60 let. In
               kar bi bilo tukaj smiselno narediti, je, da se ta člen suspendira samo za tiste
               osebe, ki so deležne ukrepa po tem zakonu, ne pa kar nasploh. Ta izpad iz drugega
               problema je sicer sprejemljiv, ker gre za težko zaposljive delavce, ampak bi bilo
               treba najti kompenzacijo zanj. Verjetno najboljša oblika in najbolj družbeno pravična
               oblika te kompenzacije bi bila ukinitev dopolnilnega zdravstvenega zavarovanja in
               substitucija tega zdravstvenega zavarovanja s solidarno javno dajatvijo, ampak žal
               tega nimamo vzporedno na mizi. Večji problem pa je možnost zaposlovanja za določen
               čas, da po izteku te oprostitve delavcu pogodbe ne podaljšajo in je po 2 letih tak
               delavec spet na zavodu kot težko zaposljiva oseba in njegov problem ni dolgoročno
               rešene, s tem pa pač ta problem vztraja tudi kot družbeni problem, torej ne samo za
               tega konkretnega zaposlenega, ampak za celotno družbo. Je razumljivo, da so socialni
               partnerji pristali na take pogoje. Ipak je starejšega delavca težje odpustiti, kar je
               navsezadnje prav, ampak bi se v tem kontekstu lahko dogodilo, da ukrep
               subvencioniranja ne bi zaživel. Je pa razmišljanje, konceptualno vzeto, napačno. Mi
               torej, mi ljudje v politiki smo tisti, ki določamo minimalne pogoje zaposlovanja v
               tej državi in če nekomu država da subvencijo, lahko terja tudi določeno raven
               odgovornosti za nazaj. Pri plači tisoč evrov bruto ta oprostitev konkretno pomeni
               3.864 evrov subvencije. To so sredstva, ki zmanjkajo v blagajni. In zaposlitev za
               določen čas je najmanj, kar ib lahko zahtevali v zameno. Tudi tukaj ne gre za luksuz,
               ampak za zakonsko normo, ki je prav, da je zakonska norma. In če se tukaj popušča,
               dela izjema, navrtava luknjo v delovnopravno zakonodajo in neke standarde
               zaposlovanja, pod črto pade standard vseh zaposlenih v državi in spet nimamo več samo
               individualnega problema, ampak celoten družbeni problem.</p>
               <p>Hvala.</p>
            </sp>
            <sp xml:id="SDT7-OZDDSZII-nujna-62-2017-11-30.sp11">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Naslednja se je prijavila k razpravi kolegica Tanja Cink.</p>
            </sp>
            <sp xml:id="SDT7-OZDDSZII-nujna-62-2017-11-30.sp12">

               <speaker>MAG. TANJA CINK (PS SMC):</speaker>

               <p>Hvala, predsednik. Lep pozdrav vsem skupaj tudi z moje strani.</p>
               <p>Jaz predlog ukrepa seveda podpiram, ampak če pogledamo širše, je problem staranja
               prebivalstva v bistvu zelo kompleksen in se dotika vseh področij našega življenja.
               Tako da je potrebno se prilagajati, bom rekla, celostno gledano. Nedvomno je tisti
               direktni in največji vpliv na zdravstveni in na pokojninski sistem in če želimo
               vzdržnost, je seveda potem rešitev v tem, da v bistvu podaljšujemo tudi delovno
               aktivnost. Vendar bi se jaz tukaj zaustavila, ker za to potrebujemo tudi ustrezne
               pogoje dela. Mi vemo, če se spomnite, v letu 2015 sta Evropska unija in OECD v
               poročilu o zdravju Slovenijo izpostavila prav zaradi absentizma in to predvsem
               starejših zaposlenih, ki so bili takrat odsotni zaradi bolezni 20 dni. V primerjavi z
               ostalimi državami, ki so
               jih opazovali, kjer je bila odsotnost povprečno 8 dni. Tako da ta razkorak je v
               bistvu zelo velik. In nekako je problem, še zlasti pri tistih delavcih, po mojem, ki
               opravljajo težka fizična dela. Namreč dejstvo je, da se tudi večina ljudi upokoji
               takoj, ko je to mogoče. Teh je 70 %. Pri nas je bila leta 2013 tudi opravljena
               raziskava o zgodnjem upokojevanju, ki je tudi pokazala, da je približno tretjina
               takih, ki se upokoji zato, da se izognejo neznosni situaciji v službi, in to veliko
               pove. Kot sem že rekla, jaz se z ukrepom absolutno strinjam in bom ta predlog
               podprla, vendar moramo se zavedati, da je to pač eno od orodij, samo eno od orodij,
               en kamenček v mozaik, ki jih imamo pač na voljo, da se spopadamo z izzivi, ki jih
               prinašajo demografske spremembe. Treba je, kot sem rekla, pogledati celotno sliko. In
               na koncu bi morda dodala še to, da ni to samo odgovornost države in podjetij, ampak
               bomo morali vsi kot zaposleni in kot delavci pač bolje poskrbeti za v bistvu večjo
               zaposljivost in konkurenčnost na trgu delovne sile.</p>
               <p>Hvala.</p>
            </sp>
            <sp xml:id="SDT7-OZDDSZII-nujna-62-2017-11-30.sp13">

               <speaker>PREDSEDNIK UROŠ PRIKL:</speaker>

               <p>Hvala lepa tudi tebi.</p>
               <p>Naslednja se je k razpravi prijavila kolegica Julijana Bizjak Mlakar.</p>
               <p>Izvolite.</p>
            </sp>
            <sp xml:id="SDT7-OZDDSZII-nujna-62-2017-11-30.sp14">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Hvala lepa za besedo, gospod predsednik. Lep pozdrav vsem prisotnim.</p>
               <p>Tudi sama bom podprla ta predlog zakona in tudi mislim, da je potrebno, da gre po
               postopku, ki bo čim krajši, zaradi tega, da se bodo lahko te rešitve čim prej
               uveljavile in da bo lahko že na naslednji seji Državnega zbora ta zakon prišel na
               mizo, torej da bomo lahko o njem odločali. Sprememba je zelo preprosta, torej gre
               samo za podaljšanje veljavne možnosti uveljavljanja začasne spodbude za zaposlovanje
               starejših brezposelnih oseb. Za 2 leti se podaljša. Pomeni, da ne gre za kakšno
               posebej zahtevno stvar, je pa kljub temu zelo pomembna za te ljudi, ki pa imajo s tem
               večjo možnost, da se iz položaja dolgotrajne brezposelne osebe njihov položaj
               spremeni v zaposleno osebo. Seveda je pri tem potrebno resnično opozoriti na to, da
               bo potrebno preučiti te razne ukrepe, ki imajo za posledico zmanjševanje prispevkov v
               naših blagajnah, pokojninski in zdravstveni blagajni. Mi vemo, da je še posebej
               problem pri zdravstveni blagajni, kjer ni avtomatične prerazporeditve sredstev iz
               proračuna v primeru, da se določeni ukrepi izvajajo na račun teh sredstev. Tukaj
               seveda mislim, da je v vsakem primeru potrebno, torej ustrezno je seveda, da se
               uporabijo pri različnih ukrepih motivi, ki jih sprejemajo delodajalci in na katere
               sploh slišijo, to se pravi ta ukrep je primeren, vendar pa je potrebno denar pobrati
               na drug način, tudi od delodajalcev, in potem iz državne blagajne manjkajoča sredstva
               vrniti v zdravstveno blagajno, ker gre za to, da tisti delodajalci, ki se odzivajo na
               takšne ukrepe, je prav, da imajo zaradi tega znižane prispevke, vendar pa mora biti
               pa ta breme tega znižanja pa prenesena na ostale delodajalce, torej da tudi oni
               nosijo potem ta tveganja, ki s tem nastanejo. Tako da mislim, da tukaj bo treba
               narediti slej ko prej korak naprej in urediti to področje, ki ostaja že preveč dolgo
               časa neurejeno. Hkrati bi želela opozoriti še na en problem, ko smo že ravno pri
               zdravstveni blagajni, ki ji zmanjšujemo na ta način sredstva. Namreč še en problem,
               ki je prav tako vezan na delodajalce, ali pa na kakšen drug problem, pa ni bil še
               morda dovolj proučen, namreč bolniške odsotnosti zadnje čase, zadnja leta skokovito
               naraščajo in tudi zaradi tega imamo težave z zdravstveno blagajno. Tako da mislim, da
               tukaj bi se morali skupaj usesti in obe ministrstvi, za zdravje, za delo, tudi Zavod za zdravstveno
               zavarovanje Slovenije, ugotoviti, kaj je vzrok tem skokovitim… <stage>/ nerazumljivo/</stage>
               bolniških odsotnosti in s tem seveda tudi odlivom sredstev iz zdravstvene blagajne,
               kjer bo potrebno tudi na tem področju nekaj narediti, ker sicer bodo hude težave prav
               pri zdravstveni blagajni, ponovne težave, in če tukaj nekaj ne spremenimo, se bodo
               zadeve začele rušiti, torej kar se tiče zdravstvene varnosti. Tako, torej skratka,
               zakon bom podprla.</p>
               <p>Hvala.</p>
            </sp>
            <sp xml:id="SDT7-OZDDSZII-nujna-62-2017-11-30.sp15">

               <speaker>PREDSEDNIK UROŠ PRIKL:</speaker>

               <p>Hvala lepa tudi tebi.</p>
               <p>Naslednja je k razpravi prijavljena kolegica Iva Dimic.</p>
               <p>Izvoli.</p>
            </sp>
            <sp xml:id="SDT7-OZDDSZII-nujna-62-2017-11-30.sp16">

               <speaker>IVA DIMIC (PS NSi):</speaker>

               <p>Hvala lepa.</p>
               <p>Lep pozdrav vsem prisotnim na današnji seji, kjer se dejansko dotikamo področja, ki
               smo ga želeli že s prejšnjim zakonom nekako zajeziti in narediti mogoče bolj
               uporabnega, kar se tiče pri zaposlovanju starejših. V Sloveniji smo imeli situacijo,
               ko dejansko človek po 55. letu ni bil praktično zaposljiv. In to je postala težava,
               še z vidika, še posebno z vidika, da so ti ljudje kar naenkrat postali potem tudi
               dolgotrajne brezposelne osebe. Iz tega naslova seveda se je potem odločilo, da se
               naredi neke spodbude za delodajalce, da bi vendarle to delovno silo, ki dejansko pri
               55. je še v nekem zagonu, naredi spodbudno za delodajalce. Vsi so se ozirali seveda,
               saj vsi tudi danes se ozirajo po mlajših, po, bom rekla, po zdravih delavcih, vsak
               želi, ampak če se, dragi kolegi, spomnite, Umar je v svojem poročilu nekaj povedal in
               opozoril, tako Vlado kot celoten Državni zbor in tudi ministrstvo, da bomo imeli že
               leta 2025, se pravi čez 8 let, bo vsak četrti Slovenec starejši od 55 let, kar
               pomeni, mi praktično bomo imeli, če lahko tako rečem, brez zamere vsem tistim, ki
               poslušajo, stare delavce. In to pomeni potem tudi velik pritisk seveda na zdravstveno
               blagajno, na pokojninsko blagajno in seveda zmanjšanje interesa kakršnihkoli novih,
               rečemo, investicij ali ustvarjanja delovnih mest v državi, če se zadeva ne bo
               obrnila. V Novi Sloveniji ves čas opozarjamo, da je potrebno razmišljati za 10, 20,
               30, 50 let naprej, zato smo tudi sklicali sejo o demografiji, kjer smo želeli, da bi
               se to pogovarjali. Imamo, je bilo rečeno, ne vem, strategijo dolgožive družbe in tako
               naprej, pa vendarle nekih resnih zaključkov tam jaz nisem zasledila. To, da niso
               resni zaključki in resni nameni, je samo današnji predlog tega zakona, ki tukaj
               obravnavamo, da ga podaljšamo še za 2 leti. Mi gasimo požar samo še za 2 leti, a čez
               2 leti bomo rekli, zadeva je resna, dajmo še za 2 leti. Jaz želim, da se k tej stvari
               pristopi celostno in da se jo vendarle pogleda, na kakšen način narediti trg dela
               zanimiv za starejše in seveda na kakšen način te starejše in približati, da bi
               vendarle tudi čim dlje ostali aktivno zaposleni. Mislim, da je to tudi strategija
               dolgožive družbe, da čim dlje smo aktivni. Močno pogrešam, tudi mogoče na strani
               Ekonomsko-socialnega sveta in drugih pogovorih, pa vendarle neko resno razmišljanje o
               tem, da bi za starejše razmišljali o možnosti zmanjšanja delovnih ur na teden. O tem
               se ne pogovarjamo, a ne? Krajši delovni čas, o temu se ne pogovarjamo. Mi gremo raje
               cel zakon za 2 leti podaljšat, kakor da bi rekli, zdaj pa dovolj tega. Glejte, mi
               moramo danes začeti se pogovarjat, mi bomo vedeli, da ta zakon velja samo 2 leti in
               mi moramo danes imeti rešitev, kaj bomo čez 2 leti naredili. Ker če bomo čez 2 leti
               to podaljšali, to je ena agonija, ki vodi v neko siromašenje na nek socialni rob vse
               ljudi, ki bojo starejši od 55 let in bojo praktično nezanimivi, da ne govorim, če
               majo še kakšne delovne poškodbe oziroma invalidnosti ali kakorkoli iz naslova zaradi
               delovnega mesta. Jaz
               sama velikokrat v svojih razpravah rečem, da podpiram spodbude za mlade, da grejo
               mladi na trg, da se jih tukaj v državi ohrani, da spodbujam spodbude za starejše. Jaz
               kot ženska rečem, da pogrešam – in to ves čas opozarjam – tudi spodbude za ženske.
               Ženske, ki so v neki dobi, ko se odločajo za družino, enostavno vse prevečkrat
               slišimo, pa to je naš globalni problem, pogrešam, da bi ženske vendarle imele neko
               mogoče, ne bom rekla 1 %, bolj zanesljivo zaposlitev, če se odloči za družino, za
               otroka. Tega je, te ni. In tega tukaj v Državnem zboru, govorim že toliko let, se ne
               sliši. Mi pa se na drugi strani sprašujemo, kaj bomo po letu 2025 oziroma kaj bo čez
               20, 30 let. Absolutno mora biti skrb za zaposlene tista, ki bo vse nas zakonodajalce
               in vse vodila v to smer, da bomo razmišljali, kako človeku omogočiti neko normalno
               človeku dostojno življenje, da bo lahko delal, če pa je starejši, pa dajmo odpreti
               zadeve in se pogovarjajmo mogoče o 6-urnem delovniku. Jaz sem prepričana, da zadeva
               je izvedljiva in hkrati bi spodbudili tudi mlade, da bi mogoče prišli zraven. Jaz
               imam take gospode, ki so stari 55 ali 60 let, si mislim, da so strokovnjaki, da imajo
               določena znanja, in na take priklopiti mlade in potem imamo neko, bom rekla, neko
               sobivanje, prenos znanja na mlajše generacije po naravni poti, ki je seveda, mora pa
               biti tudi s strani države spodbujeno. Jaz si želim, da bi naslednji odbori potekali v
               to smer.</p>
            </sp>
            <sp xml:id="SDT7-OZDDSZII-nujna-62-2017-11-30.sp17">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Naslednja želi razpravljati kolegica Marija Bačič.</p>
               <p>Izvoli.</p>
            </sp>
            <sp xml:id="SDT7-OZDDSZII-nujna-62-2017-11-30.sp18">

               <speaker>MARIJA BAČIČ (PS SD):</speaker>

               <p>Hvala, predsednik, za besedo. Lepo pozdravljeni vsi.</p>
               <p>Mislim, da se vsi zavedamo, da se naše prebivalstvo stara in da se povečuje tudi
               število brezposelnih oseb, starejših od 55 let. Je pa res, da je tudi njihov položaj
               v državi in na trgu dela slabši in je za delodajalce seveda manj zanimiv. Vsi bi radi
               imeli mlade, ki pa jih žal ni dovolj. Dobri delodajalci pa se tudi zavedajo, da so
               starejši kvalitetni, imajo izkušnje, imajo delovne navade in so bolj pripadni morda
               tudi k delodajalcu. Zato menim, da je prav, da pozovemo te starejše nazaj k delu in
               pa tudi spodbudimo delodajalca, da jih, torej s subvencijami, da so zanimivi za njega
               in če je pač to subvencija, kakorkoli, da spoznajo, da ti ljudje, stari nad 55 let,
               niso kaka strašna starost. Če so zdravi, so še zelo delavni lahko in marsikateremu
               mlademu tudi, bom rekla, spodbuda za delo oziroma tudi, kako bi rekla, tudi pokažejo
               pot, kako se dela in jih znajo tudi motivirati. Zato ta predlog vsekakor podpiram, da
               se tem ljudem zagotovi možnost zaposlitve. Torej gre tudi za socialno varnost.
               Ljudje, ki so 6 mesecev doma, brez posla, predvsem moški, saj tu se ne gre zdaj za
               moške in ženske, lahko se tudi ženske zaposlijo nad 55 let, mislim, da je to spodbuda
               tudi enaka, ampak če so doma, da razmišljajo samo o delu, da razmišljajo o tem, da so
               nepomembni, da so brez vrednosti, kako pomembno je, da pridejo nazaj v delovni
               proces, kako pomembno je za njih, da najdejo socialno sredino, kjer spet najdejo
               tiste svoje prijatelje in seveda so aktivni in tudi potem se počutijo bolj vredne.
               Lahko povem primere iz prakse. Pred 2 letoma, ko so se zaposlili ljudje, kako so
               zadovoljni in kako so z njimi zadovoljni delodajalci. In prepričana sem, da vse
               tiste, katere so delodajalci spoznali, da so sposobni, da jih bodo z veseljem naprej
               zaposlili.  Ravno včeraj
               sem poklicala enega delodajalca in sem ga vprašala, kako meni. Je rekel, zelo dobra
               zadeva, ker še za 2 leti podaljšate, in z veseljem ljudi, ki smo jih spoznali za
               vredne, za delavne, bomo naprej zaposlili. Jaz mislim, da je to tudi, ker smo, ko smo
               rekli, starejša, torej starejši ljudje, da še kako potrebujemo to delo, kako
               potrebujemo za svoje zdravje, za svojo miselnost in morda res pride kdo, da bo šel na
               bolniško, ampak mislim, da starejši, če res ni kaj hudega, težko gremo na bolniško,
               da delamo res, ker pač s tem izražamo pripadnost in tudi zadovoljstvo. Poleg tega pa
               v primeru, da bi imeli že pogoje za pokojnino, je pa še nekaj zraven, da lahko dobijo
               tudi 20 % pokojnine, kar je še dodatna motivacija, in mislim, da bodo ljudje z
               veseljem delali še naprej, saj mislim, da je naš cilj, da čim dlje ostanemo v
               delovnem procesu, da potem ostanemo tudi tako umsko kot fizično bolj vitalni. In ker
               se je pokazal ta zakon do sedaj za zelo dobrega, je prav, da ga podaljšamo še za 2
               leti in da ostanejo ljudje v delovnem razmerju in seveda v socialni sredini, ki je pa
               izrednega pomena za starejše osebe, da niso individualisti, da imajo svojo sredino,
               kjer se lahko popoldan podružijo, in se mi zdi, da je to zelo dobro. Torej ta zakon
               bom vsekakor podprla in tudi Socialni demokrati ga podpiramo.</p>
               <p>Hvala.</p>
            </sp>
            <sp xml:id="SDT7-OZDDSZII-nujna-62-2017-11-30.sp19">

               <speaker>PREDSEDNIK UROŠ PRIKL:</speaker>

               <p>Hvala lepa, Marija.</p>
               <p>Želi še kdo razpravljati? Ne vidim več želje po razpravi, zato le to zaključujem.</p>
               <p>Prehajamo na glasovanje in glasovali bomo o obeh členih predlaganega zakona.
               Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da sta oba člena zakona sprejeta.</p>
               <p>Odbor bo pripravil poročilo, v katerem bo predlagal Državnemu zboru da prejme zakon v
               predloženem besedilu. Če dovolite, bom poročevalec na seji Državnega zbora sam.</p>
               <p>Predlagani oziroma predloženi zakon ni bil uvrščen na terminski plan programa dela
               Državnega zbora za mesec december, zato je potrebno, da izglasujemo še naslednji
               sklep, in sicer: <q>»Odbor za delo, družino, socialne zadeve in invalide predlaga, da se
               na dnevni red 36., torej decembrske, seje Državnega zbora uvrsti naslednja točka
               dnevnega reda: Predlog zakona o spremembi Zakona o interventnem ukrepu na področju
               trga dela.«</q> Želi kdo o tem razpravljati? Ne. Potem dajem predlagani sklep na
               glasovanje. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda. Zahvaljujem se vsem, ki ste pri tej točki
               sodelovali.</p>
               <p>Mi pa prehajamo na <title>2. TOČKO DNEVNEGA REDA, TO JE PREDLOG ZAKONA O SPREMEMBAH IN
                  DOPOLNITVAH ZAKONA O UVELJAVLJANJU PRAVIC IZ JAVNIH SREDSTEV</title>
               </p>
               <p>Kot gradivo ste prejeli: mnenje Zakonodajno-pravne službe z dne 22. 11., mnenje
               Državnega sveta oziroma Komisije za socialno varstvo, delo, zdravstvo in invalide z
               dne 21. 11., prav tako ste prejeli na e-klop pojasnilo v zvezi s predlogi oziroma
               pojasnili Zakonodajno-pravne službe, ki ga je pripravilo Ministrstvo za delo, prav
               tako pa ste prejeli prej na mizo, vam je bilo razdeljeno, predlog za amandmaje
               odbora, ki ga je pripravila Poslanska skupina Levica.</p>
               <p>K tej točki smo vabili: Ministrstvo za delo, družino, socialne zadeve in invalide,
               Zakonodajno-pravno službo, Državni svet Republike Slovenije, dr. Andrejo Črnak
               Meglič, državno sekretarko v kabinetu predsednika Vlade, Zvezo svobodnih sindikatov
               in Skupnost centrov za socialno delo.</p>
               <p>Uvodoma dajem besedo za kratko pojasnitev predloga zakona državni sekretarki na
               Ministrstvu za delo, Martini Vuk.</p>
               <p>Izvoli.</p>
            </sp>
            <sp xml:id="SDT7-OZDDSZII-nujna-62-2017-11-30.sp20">

               <speaker>MARTINA VUK:</speaker>

               <p>Hvala lepa, predsednik. Spoštovane poslanke in poslanci, gostje, en lep pozdrav.</p>
               <p>Pred nami in vami je novela Zakona o uveljavljanju pravic iz javnih sredstev, katere
               glavna vsebinska sprememba je vpeljava informativnega izračuna.  Informativni izračun je še 3. steber
               reorganizacije centrov za socialno delo. Z Zakonom o socialnem varstvu ste že
               sprejeli organizacijske spremembe delovanja centrov za socialno delo. Iz evropskih
               sredstev peljemo projekt socialne aktivacije, ki se že izvaja. Informativni izračun
               je pa še 3. sklop teh sprememb, ki se nanašajo na samo spremembo delovanja centrov za
               socialno delo. Glavni namen, če želimo doseči več neposrednega dela z ljudmi s strani
               strokovnih delavk in delavcev na centrih za socialno delo in če želimo tudi ljudi
               razbremeniti pri vsakoletni oddaji vlog za te letne pravice iz javnih sredstev, potem
               je pomembno, da vpeljemo informativni izračun, ki po eni strani bistveno bolj
               avtomatizira samo izdajanje odločb oziroma najprej tega informativnega izračuna in v
               naslednji fazi odločbe, za tako imenovane letne pravice pa govorimo o avtomatičnem
               informativnem izračunu, s čimer ukinjamo potrebo po vlaganju vloge za pridobitev
               posamezne pravice iz javnih sredstev. Zakaj je to pomembno? Pomembno je zato, da se
               bo lahko te letne pravice, kjer ne gre za neposredno delo z ljudmi, ampak gre za
               ugotavljanje na podlagi pač dohodkovnega položaja, ali posameznim prosilcem pravice
               pripada ali ne, da se to izloči iz tega neposrednega strokovnega dela, ravno zato je
               samo organizacijsko reorganizacijo predvideno vzpostavitev posebnih enot, tako
               imenovanih enot ZUPJS, ki bojo namenjene izključno tem informativnim izračunom in
               reševanju ugovorov, ki jih bojo imeli upravičenci možnost vlagat. Torej postopek se
               tudi nekoliko spreminja na način, da bo zdaj potrebno za letne pravice, to so otroški
               dodatek, štipendija, malica in kosilo je že tako in tako avtomatizirano, in pa
               subvencija plačila vrtca, torej za te letne pravice bo potrebno vložiti samo prvo
               vlogo, enkrat, ko se bo ta status spremenil, torej ali po rojstvu otroka ali po vpisu
               v vrtec in tako naprej in dokler bo ta status traja, torej dokler bo otrok vpisan v
               vrtec in bo upravičen do subvencije plačila vrtca, bo avtomatsko vsako leto pač ta
               informativni izračun opravljen in prejeli bodo samo upravičenost. V kolikor bojo
               smatrali starši, torej vlagatelji, da ta informativni izračun ni ustrezno pripravljen
               in jim ne določa tiste višine subvencije, za katero bodo mislili, da je ustrezna,
               bodo lahko vložili ugovor. Ta ugovor bo reševal center za socialno delo in potem
               izdal odločbo. V kolikor se tudi s to odločbo ne bodo strinjali, bodo lahko vložili
               pritožbo na Ministrstvo za delo, ki bo še vedno ostalo drugostopenjski organ. Ker bo
               sam postopek izračunavanja bistveno bolj avtomatiziran, smatramo, da bo manjša
               obremenitev samih strokovnih delavcev in delavk iz tega naslova in da tudi glede na
               pač simulacije, ki smo jih delali in preračunavanja, v bistvu se bo zmanjšalo tudi to
               število ugovorov, ki jih pa bodo potem posamično reševali, hkrati pa tudi, da bo
               manjše število pritožb, ki bodo pripadle na ministrstvu, kar pomeni, da bomo na ta
               način lahko tudi odpravili zaostanke, ki jih imamo pri reševanju pritožb. Hkrati pa
               za tiste pravice iz javnih sredstev, ki niso letne pravice, torej denarna socialna
               pomoč, varstveni dodatek, plačilo obveznega in dopolnilnega zdravstvenega
               zavarovanja, subvencija najemnine, skratka za vse te pravice pa si želimo, da bi bilo
               več neposrednega dela z upravičenci, kot je danes, zato bo reševanju teh vlog ostalo
               na samih enotah centrov za socialno delo, to se ne bo združilo v te posebne enote
               ZUPJS in bo neposredno delo z ljudmi lahko bistveno večje, ker bodo reševali samo
               tovrstne vloge,  ne pa
               vseh pravic iz javnih sredstev, kot je to potekalo do sedaj. Ker je vzpostavljena
               možnost vključitve v socialno aktivacijo, je tudi in napotovanje v socialno varstvene
               programe, bo tudi zaradi tega neposrednega dela lahko več ugotavljanja dejanskega
               stanja in več napotovanja v tovrstne možnosti, zato, da ljudje niso pasivni in vedno
               bolj oddaljeni od trga dela ali pa od kakršnekoli druge aktivnosti. To je torej ta
               prvi sklop, bistvena vsebinska novost, ki jo uvajamo s to novelo Zakona o
               uveljavljanju pravic iz javnih sredstev.</p>
               <p>Drugi sklop sprememb se nanaša na odpravo neskladij, ki jih je ugotovilo Ustavno
               sodišče. Ena je način upoštevanja dohodka iz dejavnosti espejev, ki se že na podlagi
               same odločbe Ustavnega sodišča že sedaj neposredno uporablja, sedaj pa to prelivamo
               oziroma zapisujemo tudi kot pravno podlago v sam zakon. Druga sprememba, ki je bila
               ravno tako ugotovljena s strani ustavnega sodišča pa se nanaša na ugotavljanje
               vrednosti deležev posameznikov v gospodarskih družbah in na kakšen način se to
               ovrednoti.</p>
               <p>Tretji sklop sprememb se nanaša na sprostitev varčevalnih ukrepov, in sicer
               predlagamo sprostitev varčevalnih ukrepov, ki se nanašajo na sedmi in osmi razred
               otroškega dodatka, tako da po sprejetju te novele, predvidoma s 1. 1. naslednje leto,
               bodo tudi tisti, ki sodijo v sedmi in osmi dohodkovni razred upravičeni do otroškega
               dodatka.</p>
               <p>Še zadnji sklop, gre pa za nekatere druge spremembe, kot so znižanje upoštevanja
               premoženja, ki se ga upošteva potem za določitev posameznega dohodkovnega razreda,
               potem se predvideva sprememba določitve dohodkovnih lestvic, in sicer na način, da ne
               bo več določeno v odstotkih od neto povprečne plače, temveč bo določeno v nominalnih
               zneskih, ki pa se bodo letno usklajevali. In pa spremembe se nanašajo še na
               avtomatično poročanje in pač uporabe spremembe bivališča, ker do danes morajo stranke
               same sporočati na centre za socialno delo v kolikor se preselijo in se njihovo
               bivališče spremeni, odslej bo to avtomatizirano in sami ne bodo imeli več skrbi s
               tem. V kolikor bo zaradi tega povzročena kakšna sprememba na odločbah, bodo
               avtomatsko pač dobili te spremembe, v kolikor zaradi spremembe bivališča teh sprememb
               ne bo, bo samo vzeto na znanje in posledic posebnih ne bo. Ne bo pa več njihova
               dolžnost tega sporočanja.</p>
               <p>Kasneje bomo slišali od gospoda Divjaka pripombe Zakonodajno-pravne službe. Mi smo
               skušali v največji možni meri te pripombe upoštevati. Tudi pri amandmajih, ki jih je
               vložila koalicija je to upoštevano, hkrati ste pa tudi vsi prejeli pojasnila s
               katerimi vsi obrazlagamo posamezne, posamezne mogoče stvari, ki niso bile dovolj
               dobro razjasnjene v sami obrazložitvi zakona.</p>
               <p>Toliko za začetek, pa se bom potem še vključila v razpravo.</p>
               <p>Hvala lepa.</p>
            </sp>
            <sp xml:id="SDT7-OZDDSZII-nujna-62-2017-11-30.sp21">

               <speaker>PREDSEDNIK UROŠ PRIKL:</speaker>

               <p>Ja hvala lepa.</p>
               <p>Saj praktično dr. Divjak ste bili že najavljeni. Prosim na kratko še iz vašega
               stališča.</p>
            </sp>
            <sp xml:id="SDT7-OZDDSZII-nujna-62-2017-11-30.sp22">

               <speaker>DR. DAMO DIVJAK:</speaker>

               <p>Hvala lepa obema.</p>
               <p>Bom na kratko. Torej naše pisno mnenje ste prejeli, v tem mnenju smo pravzaprav
               predlagatelju predlagali, da v nekaterih segmentih tega zakona dodatno pojasni
               predlagane rešitve. To je predlagatelj storil. Deloma je tudi z amandmaji tem našim
               pripombam sledil. Kot vedno, bom opozoril na to kar je naša tista večna bolečina, to
               je to, da bo slej kot prej potrebno pristopiti k poenotenju zakonodaje, ki ureja to
               področje. Ta zakonodaja je vezana na številne druge zakone in je res težko pregledna
               oziroma težko razumljiva, če se s temi stvarmi ne ukvarjaš. To pač vedno povemo, je
               pa to vemo, da je to zahtevno delo, za katerega sedaj ni časa.</p>
               <p>Poglejte, predloženi zakon je na nekaterih mestih po naši oceni tudi strokovno
               zahteven, zato predvidevamo in upamo, da so bile posamezne rešitve preverjene s
               strani tistih, ki jih bodo uporabljali, ki jih bodo uporabljali. To seveda
               predvidevamo in v tem okviru teh opozoril bi pravzaprav opozoril eno opozorilo. To pa
               je, na precej razdrobljen način uveljavljen oziroma uporabe posameznih zakonskih
               določb. To je, seveda si mislimo zakaj je to potrebno, vendar pa je z nekega širšega
               vidika res pač težko razumljivo in moraš zelo podrobno prebirati te zakonske določbe,
               če hočeš razumeti zakaj so posamezna zakonska učinkovanja razdeljena v toku celega
               leta.</p>
               <p>Za enkrat toliko.</p>
               <p>Hvala lepa predsednik.</p>
            </sp>
            <sp xml:id="SDT7-OZDDSZII-nujna-62-2017-11-30.sp23">

               <speaker>PREDSEDNIK UROŠ PRIKL:</speaker>

               <p>Hvala lepa tudi vam dr. Divjak.</p>
               <p>Državni svet oziroma pristojno delovno telo je obravnavalo predlog tega predpisa.
               Gospa Kuzmanič Korva, prosim za kratko predstavitev.</p>
            </sp>
            <sp xml:id="SDT7-OZDDSZII-nujna-62-2017-11-30.sp24">

               <speaker>MAG. DARIJA KUZMANIČ KORVA:</speaker>

               <p>Res je, res je obravnavali smo Predlog zakona o spremembah in dopolnitvah Zakona o
               uveljavljanju pravic iz javnih sredstev in ga na komisiji tudi podprli. Še vedno smo
               … Razpravljali smo seveda o različnih rešitvah, in sicer predvsem o rešitvi, ki …
               Nepravilnostih, ki jih je ugotovilo Ustavno sodišče in o zadevah, ki se odpravljajo s
               tem, s to spremembo zakona.</p>
               <p>Še vedno se nam zdi, da je izjemno komplicirano napisana in je težko uresničljiva, to
               kar je gospod Divjak opozarjal. Še vedno se tu šteje neka 75 % nekega začasnega in
               tako dalje. Skratka, zadeve v tem zakonu na splošno niso napisane enostavno, da bi
               jih lahko človek nevešč bom rekla sploh prepoznal. To je bile ena izmed pripomb tudi
               komisije. </p>
               <p>Druga pripomba komisije je bila tudi glede uveljavljanja oziroma vezana na
               informacijski sistem siceršnjega uveljavljanja in informativnim izračunom. Namreč mi
               imamo že zdaj, še vedno bom rekla, ne že zdaj, ampak še vedno težave z delovanjem
               informacijskega sistema, ki občasno ne deluje in se bojimo, da bo z eno veliko
               obremenitvijo izračunov lahko prišlo do novih težav.</p>
               <p>Predsednik, še dovolite, ker sem tukaj v dveh funkcijah, bi kar nadaljevala tudi kot
               skupnost centrov in bi povedala tako …</p>
            </sp>
            <sp xml:id="SDT7-OZDDSZII-nujna-62-2017-11-30.sp25">

               <speaker>PREDSEDNIK UROŠ PRIKL:</speaker>

               <p>Gospa Korva, če dovolite bi vendarle šli po tem sistemu, da potem v tej drugi
               funkciji vam bom pa seveda v nadaljevanju dal besedo.</p>
            </sp>
            <sp xml:id="SDT7-OZDDSZII-nujna-62-2017-11-30.sp26">

               <speaker>MAG. DARIJA KUZMANIČ KORVA:</speaker>

               <p>V redu.</p>
            </sp>
            <sp xml:id="SDT7-OZDDSZII-nujna-62-2017-11-30.sp27">

               <speaker>PREDSEDNIK UROŠ PRIKL:</speaker>

               <p>Glede na to, da smo slišali stališča Državnega sveta, ministrstva in
               Zakonodajno-pravne službe, prehajamo na razpravo, ki bi jo, če dovolite, opravili
               tako kot je praksa, da razpravo opravimo po posameznih členih pripadajočih amandmajih
               o katerih tudi glasujemo in na koncu še o vseh členih skupaj. Nekoliko širše pa
               odpremo razpravo pri 1. členu in razpravo odpiram. Kot predstavnici skupnosti
               centrov, gospa Kuzmanič Korva vam dajem besedo.</p>
            </sp>
            <sp xml:id="SDT7-OZDDSZII-nujna-62-2017-11-30.sp28">

               <speaker>MAG. DARIJA KUZMANIČ KORVA:</speaker>

               <p>Hvala za besedo.</p>
               <p>Moram povedati, da naši strokovni delavci, da je kar velik strah na centrih za
               socialno delo, ker naši strokovni delavci niso sodelovali pri pripravi informativnega
               izračuna, bili pa so seveda s strani ministrstva na aktivu seznanjeni in niso imeli
               nekih večjih pripomb. Je pa strah v praksi kar bom rekla zelo velik. Problem je tudi
               problem ali bo dejansko prišlo do razbremenitve birokratskega dela, namreč v enem
               delu mogoče ja, ampak ugovori, ki so bili danes podani na ministrstvo, so se
               velikokrat nanašali tudi na nepravilen zajem podatkov. Ta del tukaj bo seveda ostal
               na centrih za socialno delo kot tisti, ki bo pred izdajo odločbe odločal o ugovorih,
               kar pomeni, da bomo en del razbremenili tudi Ministrstvo za delo in se bojimo tukaj
               nekih zaostankov. 
               Tretja stvar ki je in imamo težave pa je ali ni del tega zakona, je tudi bivališče o
               katerem je država sekretarka razlagala. Prijava zakonitega bivališča na centrih za
               socialno delo se povečuje in s tem se povečujejo tudi težave. Namreč MJU in upravne
               enote zahtevajo vročanje odločb oziroma pisanj, in imamo do sedaj smo pač pošto na
               naš naslov dobivali in jo razporejali v škatle, če je človek prišel, zdaj bomo morali
               z uradnim obvestilom izobesiti, če kdo ne bo prišel po pošto. Skratka, potrebno bi
               bilo ob tem zakonu urediti tudi druge stvari. Ljudje ne prihajajo po odločbe in
               seveda se potem tudi težko izpeljujejo. Tako da to je malo bolj kompleksen problem in
               bi veljalo ob tej spremembi tudi o drugih spremembah odločati, ki pa se vežejo seveda
               na pravice iz javnih sredstev.</p>
            </sp>
            <sp xml:id="SDT7-OZDDSZII-nujna-62-2017-11-30.sp29">

               <speaker>PREDSEDNIK UROŠ PRIKL:</speaker>

               <p>Hvala lepa za ta razmišljanja.</p>
               <p>Kolegice in kolegi, želi kdo razpravljati?</p>
               <p>Kolega Kordiš, izvoli.</p>
            </sp>
            <sp xml:id="SDT7-OZDDSZII-nujna-62-2017-11-30.sp30">

               <speaker>MIHA KORDIŠ (PS Levica):</speaker>

               <p>Hvala za besedo predsedujoči.</p>
               <p>Jaz bi se uvodoma vtaknil predvsem v eno stvar, in sicer držim pred seboj poročilo iz
               seje tega odbora datirane s 17. 3. 2017, v tem poročilu imamo sklep, ki se glasi:
               <q>»Odbor za delo, družino, socialne zadeve in invalide predlaga Vladi RS, da predlaga
               ustrezno zakonsko rešitev glede ne-vštevanja otroškega dodatka v denarno socialno
               pomoč in jo predložil v obravnavo in sprejem Državnemu zboru RS najkasneje do konca
               leta 2017.«</q></p>
               <p>Zdaj ta sklep je ta odbor sprejel na seji, ki smo jo sklicali v Levici, ko smo
               zahtevali izločitev otroškega dodatka iz denarne socialne pomoči oziroma iz vštevanja
               v denarno socialno pomoč. Kaj je problem? Da revne družine uporabljajo ta otroški
               dodatek ne za razvoj otroka, kar bi bil namenjen in bi moral biti pač koriščenj v
               take smotre, ampak za neko elementarno preživetje. Ker imajo prenizke dohodke in
               zaradi tega je potrebno izvzeti otroški dodatek iz vračunavanja v denarno socialno
               pomoč. </p>
               <p>No naše takratne sklepe oziroma predlog spremembe zakona je odbor zavrnil. Sprejel je
               pa sklep, ki sem ga ravnokar prebral. Na odboru je bila dana tudi obljuba, da se bo
               to uresničilo. Zdaj me zanima, tako od koalicije, predvsem pa od Vlade, zakaj te
               obljube niste držali? Pač saj pravim, da se ta sklep zaključi z besedami: <q>»Predloži v
               obravnavo in sprejem Državnemu zboru najkasneje do konca leta 2017.«</q> Prav daleč do
               konca leta 2017 ni več. In to je to, pač v tem zakonu bi morala biti ta stvar
               urejena, pa ni. Zakaj?</p>
            </sp>
            <sp xml:id="SDT7-OZDDSZII-nujna-62-2017-11-30.sp31">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Želi še kdo razpravljati? Ni želje po razpravi. Mogoče še kakšno pojasnilo s strani
               Ministrstva za delo na vprašanje kolega Kordiša?</p>
               <p>Gospa Vuk.</p>
            </sp>
            <sp xml:id="SDT7-OZDDSZII-nujna-62-2017-11-30.sp32">

               <speaker>MARTINA VUK:</speaker>

               <p>Ja hvala lepa.</p>
               <p>Hvala lepa za vprašanje. Navedena vsebina in navedeni sklep se nanaša seveda na več
               zakonov, ne samo na ZUPJS, ki je danes pred nami. Vsaj še na Zakon o
               socialnovarstvenih prejemkih, ki je trenutno v javni razpravi, vendar pa kot veste,
               že dve leti ali pa še več napovedujemo informativni izračun, če želimo, da je ta
               informativni izračun ustrezno zakonsko podprt, in če želimo, da je izveden in da
               dejansko pride do njegove uresničitve, kar bo v bistvenem olajšalo delo in ga
               razmejilo od tistega neposrednega strokovnega dela potem žal vseh stvari ni mogoče
               izvesti. Mi smo pristopili k temu, da smo ugotavljali možnosti izločitve otroškega
               dodatka in ta zaveza, da bomo ugotovili kakšne so možnosti in kakšne so posledice še
               naprej ostaja, žal pa lahko že danes povem, da do konca letošnjega leta takega
               zakonskega predloga ne bomo mogli predložiti.</p>
            </sp>
            <sp xml:id="SDT7-OZDDSZII-nujna-62-2017-11-30.sp33">

               <speaker>PREDSEDNIK UROŠ PRIKL:</speaker>

               <p>Hvala lepa za ta pojasnila.</p>
               <p>Če ni več … Kolega Kordiš, izvoli.
               </p>
            </sp>
            <sp xml:id="SDT7-OZDDSZII-nujna-62-2017-11-30.sp34">

               <speaker>MIHA KORDIŠ (PS Levica):</speaker>

               <p>Mislim, pač na podlagi takega odgovora lahko samo zaključim, kar sem predvideval, da
               bom moral tako ali tako zaključiti. Da je posredi vprašanje političnih prioritet, kje
               Vlada želi delati in kje Vlada ne želi delati. Glejte, ko je bila v igri Magna in vse
               njene milijonske subvencije za umazan kapital, se je <q>»stiščal«</q> poseben zakon skozi
               Državni zbor praktično čez noč. Čez noč. Ko je treba kupovati Patrie, ki jih sploh ne
               rabimo, za obrambo domovine, se brez težav najde 50 milijonov, pa potem 200
               milijonov. No, ko pa imamo tukaj opravka s socialno ogroženostjo otrok, pa nič. Se pa
               v tri četrt leta ne zgodi nič. Za tem zagotovo ne stojijo tehnične ovire pri
               spreminjanju zakonodaje in različni preračuni, ampak politične prioritete. Revni
               otroci pač niso politična prioriteta in zaradi tega tega nimamo urejenega v Zakonu o
               uveljavljanju pravic iz javnih sredstev danes tukaj na mizi. Pika. To je to. To je
               vsa znanost. Žal.</p>
            </sp>
            <sp xml:id="SDT7-OZDDSZII-nujna-62-2017-11-30.sp35">

               <speaker>PREDSEDNIK UROŠ PRIKL:</speaker>

               <p>Jaz moram vseeno malo poseči … Jaz ne bi rad na tem odboru reševal vseh odprtih
               vprašanj te države, pa tudi širše. Tukaj smo predvsem zato, da se osredotočimo,
               fokusiramo na tiste zakonske predloge, ki neposredno ali posredno zadevajo materijo
               dela, družine, sociale, invalidov. V tem zakonu je sigurno korak naprej. Ta sklep je
               bil seveda sprejet na tem odboru, Vlada oziroma pristojno ministrstvo ga ima.
               Pojasnilo je bilo, da se bo skušala ta zadeva urediti v drugih področnih predpisih. V
               tem zakonu, če sem pa zelo konkreten, kolega Kordiš, v tem zakonu, če sem pa zelo
               konkreten, pa jaz vidim korak naprej. Korak naprej pa vidim v tem, da se zopet
               vračata sedmi in osmi razred in ko govorimo o tistem mehčanju ZUJF-a, je to sigurno
               eno mehčanje. Vidim tudi tisti tretji končni del reorganizacije, če hočete, centrov
               za socialno delo, da prinašamo še ta tako imenovani informativni izračun, čeprav je
               mogoče na prvo žogo to zelo komplicirana zadeva, pa v nekih etapah se bo začelo
               uveljavljati, pa v nekih procentih, in tako dalje. Ampak vendarle, jaz mislim, da je
               to korak naprej k temu, da olajšamo delo, ne bom govoril s strani zaposlenih na
               centrih. Je problem, se zavedam, da ta informatika lahko v marsičem povzroča težave,
               je že v preteklosti. Verjamem, da so tiste izkušnje in da se to v prihodnosti ne bo
               zgodilo. Gre seveda za to, da dajemo… Bi si jaz tudi želel, da bi več dajali, ampak
               enostavno dajemo, kolikor je pač mogoče in v okviru vseh drugih parcialnih politik
               tudi na področju družinske in socialne politike. Dolgo smo čakali, da se vrneta ta
               sedmi in osmi razred in ni bilo lahko to izbojevati ali pa izpogajati. Evo, danes je
               tukaj. Ostaja pa seveda še odprto vprašanje, kaj bo z DVD-jem <stage>(dodatkom za velike
               družine)</stage>, kdaj bomo še tistih 10 odstotkov omehčali v ZUJF-u <stage>(govorim o starševskih
               nadomestilih)</stage> in seveda tiste štipendije, da bomo dokončno odpravili ZUJF. To so pa
               seveda še vse naloge, ki nas čakajo. Jaz bi si želel, da bi bilo to jutri,
               pojutrišnjem. Bo pa.</p>
               <p>Kolega Kordiš, replika, razprava? Najbrž oboje skupaj. Razprava? Izvoli.</p>
            </sp>
            <sp xml:id="SDT7-OZDDSZII-nujna-62-2017-11-30.sp36">

               <speaker>MIHA KORDIŠ (PS Levica):</speaker>

               <p>Razprava in replika, oboje skupaj, pravilno ugotavljate, predsedujoči.</p>
               <p>Samo na te besede bi se odzval, da dajemo, kolikor je mogoče. Pa to ni res. To pač ni
               res. Še z vladne strani se zelo redko v zadnjem času pojavlja argument, da ni denarja
               za eno ali pa drugo stvar, ker je pač jasno izkazano, da denar je. V srednjeročnem
               obrambnem programu je predvidenih 1,2 milijarde evrov sredstev porabe za investicije
               v Natovo železo do leta 2025. To je pač tisti program, ki diktira investicije na
               vojaškem področju. V letošnjem proračunu, pardon, v teh proračunih, ki smo jih pred
               kratkim sprejemali, je predvidenih 50 milijonov evrov za nabavo novih Patrij. Denar
               za to je. Predvidenih je ne vem koliko milijonov evrov, mislim, da 20, za obnovo
               protokolarnih objektov na Brdu, dasiravno se je tja zadnjič posegalo deset let nazaj
               in so stvari kot nove. Denarja ne manjka, beležimo proračunski presežek. Pa, če tudi
               slučajno bi ga, naj vas spomnim, da ste, kolegice in kolegi iz koalicije, tekom tega
               mandata že dvakrat sprejeli davčno olajšavo za bogate, s katero ste najvišjim plačam,
               10 % najvišjih plač v državi podarili  80 milijonov evrov letno. Skratka, denarja je dovolj,
               ni pa političnega interesa, da bi se ta denar porabil za borbo proti revščini. In to
               je vse. To je vse. Ne pa buč prodajati, da ni denarja. Nočete ga dati za to. To je
               to.</p>
            </sp>
            <sp xml:id="SDT7-OZDDSZII-nujna-62-2017-11-30.sp37">

               <speaker>PREDSEDNIK UROŠ PRIKL:</speaker>

               <p>Moram se popraviti in tudi zadnja razprava k tej točki iz moje strani … Ne dajemo. S
               spremembami zakona zagotavljamo, da se povrnejo vse tiste pravice, ki so bile z
               ZUJF-om odvzete.</p>
               <p>Želi še kdo razpravljati? Če ni želje po razpravi, zapiram razpravo k 1. členu in
               odpiram razpravo k 2. členu. Če ni razprave, le-to zaključujem. Odpiram razpravo k 3.
               členu in pripadajočemu amandmaju, ki ste ga dobili na mizo. Predlagatelj Poslanska
               skupina Levica. Želi kdo razpravljati? Če ne, zaključujem razpravo in dajem na
               glasovanje predlog amandmaja Poslanske skupine Levica. Glasujemo.</p>
               <p>Kdo je za? <stage>(1 član.)</stage> Kdo je proti? <stage>(8 članov.)</stage></p>
               <p>Ugotavljam, da predlagan amandma ni sprejet.</p>
               <p>Odpiram razpravo k členoma 4 in 5. Če ne želje po razpravi, zapiram le-to. Odpiram
               razpravo k 6. členu in pripadajočemu amandmaju poslanskih skupin koalicije. Če ni
               želje po razpravi, le-to zaključujem. Glasujemo o amandmaju k 6. členu,
               predlagateljice so poslanske skupine koalicije. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlagan amandma sprejet.</p>
               <p>Odpiram razpravo k členom od 7 do vključno 14. Če ni želje po razpravi, le-to
               zaključujem. Odpiram razpravo k 15. členu in pripadajočemu amandmaju poslanskih
               skupin koalicije. Želi kdo razpravljati? Če ne, zapiram razpravo in prehajamo na
               glasovanje o amandmaju k 15. členu. Predlagateljice so poslanske skupine koalicije.
               Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Odpiram razpravo k 16. členu. Če ni želje po razpravi, le-to zaključujem. Odpiram
               razpravo k 17. členu in pripadajočemu amandmaju poslanskih skupin koalicije. Ne vidim
               želje po razpravi, jo zaključujem. Prehajamo na glasovanje o amandmaju k 17. členu,
               predlagateljice poslanske skupine koalicije. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Odpiram razpravo k členom od 18 do vključno 20. Želi kdo razpravljati? Ni želje po
               razpravi, zato le-to zaključujem. Odpiram razpravo k 21. členu in pripadajočemu
               amandmaju poslanskih skupin koalicije. Če ni želje po razpravi, prehajamo na
               glasovanje o amandmaju k 21. členu poslanskih skupin koalicije. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Odpiram razpravo k 22. členu in pripadajočemu amandmaju. Ni želje po razpravi, zato
               le-to zaključujem. Glasujemo o amandmaju k 22. členu, predlagateljice so poslanske
               skupine koalicije. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Odpiram razpravo k členom od 23 do vključno 25. Ni želje po razpravi, zato le-to
               zaključujem. Odpiram razpravo k 26. členu in pripadajočemu amandmaju, ki ga je
               vložila Poslanska skupina Levica. Ni želje po razpravi. Prehajamo na glasovanje o
               amandmaju k 26. členu predlagatelja Poslanske skupine Levica. Glasujemo.</p>
               <p>Kdo je za? <stage>(Nihče.)</stage> Kdo je proti? <stage>(7 članov.)</stage></p>
               <p>Ugotavljam, da amandma ni sprejet.</p>
               <p>Odpiram razpravo k 27. členu. Tukaj sta bila vložena dva amandmaja. Želi kdo
               razpravljati? Ne. Zaključujem razpravo. Najprej bomo glasovali o predlogu za amandma
               Poslanske skupine Levica k 27. členu. Glasujemo Kdo je za? <stage>(Nihče.)</stage> Kdo je proti? <stage>(7 članov.)</stage></p>
               <p>Ugotavljam, da amandma ni sprejet.</p>
               <p>Sedaj bomo glasovali še o amandmaju k 27. členu, predlagateljice so poslanske skupine
               koalicije. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Odpiram razpravo k 28. členu in pripadajočemu amandmaju poslanskih skupin koalicije.
               Ni želje po razpravi, zato le-to zaključujem in dajem na glasovanje amandma k 28.
               členu predlagateljev poslanskih skupin koalicije. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Odpiram razpravo k 29. členu in pripadajočemu amandmaju poslanskih skupin koalicije.
               Ni želje po razpravi, zato le-to zaključujem in dajem na glasovanje amandma k 29.
               členu, predlagateljice poslanske skupine koalicije. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Tako, sedaj pa moramo še glasovati o vseh členih predlaganega zakona skupaj.
               Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da so vsi členi predlaganega zakona sprejeti.</p>
               <p>S tem zaključujem drugo obravnavo predloga zakona na našem delovnem telesu. Sprejeti
               amandmaji bodo vključeni v dopolnjen predlog zakona, ki bo sestavni del poročila. Če
               dovolite, bom poročevalec na seji Državnega zbora sam.</p>
               <p>Kot je bilo pri 1. točki, je tudi pri tem zakonu, tako da predložen zakon ni bil
               vložen na terminski plan dela Državnega zbora za mesec december, zato je potrebno
               sprejeti naslednji sklep: <q>»Odbor za delo, družino, socialne zadeve in invalide
               predlaga, da se na dnevni red 36., decembrske seje Državnega zbora uvrsti naslednja
               točka dnevnega reda: Predlog zakona o spremembah in dopolnitvah Zakona o
               uveljavljanju pravic iz javnih sredstev.«</q> Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem tudi 2. točko dnevnega reda. Hkrati tudi zaključujem 62. nujno sejo
               Odbora za delo, družino, socialne zadeve in invalide. Vsem vabljenim se zahvaljujem
               za sodelovanje in vaš prispevek ter vam želim lep preostanek dneva. <stage type="time">Seja se je
                  končala 30. novembra 2017 ob 13.08.</stage>
               </p>
            </sp>
         </div>
      </body>
   </text>
</TEI>
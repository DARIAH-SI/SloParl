<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZG-redna-30-2017-12-06">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">66934DD432FC1887C12581D8002CF6D7</idno>
               <idno type="custom" subtype="day">E471B980565512BAC12581F5003FAB8A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=E471B980565512BAC12581F5003FAB8A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZG-redna-30-2017-12-06.OZG" n="30">
               <name>redna seja</name>
               <date when="2017-12-06"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZG-redna-30-2017-12-06.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZG-redna-30-2017-12-06.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA GOSPODARSTVO</stage>
            <stage type="session">30. seja</stage>
            <stage type="date">(6. december 2017)</stage>
            <stage type="chairman">Sejo je vodila Andreja Potočnik, predsednica odbora.</stage>
            <stage type="time">Seja se je začela ob 14.02.</stage>


            <sp xml:id="SDT7-OZG-redna-30-2017-12-06.sp1">

               <speaker>PREDSEDNICA ANDREJA POTOČNIK:</speaker>

               <p>Vse članice in člane odbore ter ostale vabljene prav lepo pozdravljam in pričenjam s
               30. sejo Odbora za gospodarstvo.</p>
               <p>Obveščam vas, da so zadržani in se seje ne morejo udeležiti naslednje članice oziroma
               člani odbora: gospod Franc Breznik ter gospod Franc Laj. Kot nadomestni člani oziroma
               članice odbora s pooblastili sodelujejo: gospa Nada Brinovšek, ki nadomešča gospo
               Suzano Lep Šimenko, mag. Branislav Rajić, ki nadomešča gospo Vojko Šergan, in gospa
               Violeta Tomić, ki nadomešča dr. Franca Trčka.</p>
               <p>S sklicem seje ste prejeli predlagani dnevni red seje odbora.</p>
               <p>Članice in člane obveščam, da ste 28. 11. prejeli obvestilo o širitvi dnevnega reda z
               2. in 3. točko, in sicer: Predlog stališča Republike Slovenije do Priporočila sklepa
               Sveta o pooblastitvi za začetek pogajanj o prostotrgovinskem sporazumu z Novo
               Zelandijo, EPA 2391-VII, EU U 776; Predlog stališča Republike Slovenije do
               Priporočila za sklep Sveta o pooblastitvi za začetek pogajanj o prostotrgovinskem
               sporazumu z Avstralijo, EPA 2392-VII, EU U 777.</p>
               <p>Kot nadomestni član je danes z nami tudi mag. Andrej Šircelj, ki nadomešča gospoda
               Danijela Krivca.</p>
               <p>Razširitev je določena na podlagi 154.d člena Poslovnika, ki ureja EU zadeve. Ker v
               poslovniškem roku nisem prejela drugih predlogov v zvezi z dnevnim redom, ugotavljam,
               da je določen takšni dnevni red, kot ste ga prejeli s sklicem seje odbora in s
               širitvijo.</p>
               <p>Prehajamo na <title>1. TOČKO DNEVNEGA REDA - LETNO POROČILO JAVNE AGENCIJE REPUBLIKE
                  SLOVENIJE ZA VARSTVO KONKURENCE ZA LETO 2016.</title>
               </p>
               <p>Odbor bo poročilo obravnaval kot matično delovno telo v skladu s četrtim odstavkom
               41. člena Poslovnika Državnega zbora.</p>
               <p>Poročilo je Državnemu zboru posredovala Vlada, in sicer na podlagi 12. člena Zakona o
               spremembah in dopolnitvah Zakona o preprečevanju omejevanja konkurence in sedmega
               odstavka 5. člena Zakona o preprečevanju omejevanja konkurence.</p>
               <p>K tej točki so vabljeni: Vlada, Javna agencija Republike Slovenije za varstvo
               konkurence, Ministrstvo za gospodarski razvoj in tehnologijo, Državni svet.</p>
               <p>Kot gradivo ste poleg poročila prejeli: mnenje Komisije Državnega sveta za
               gospodarstvo, obrt, turizem in finance.</p>
               <p>Na seji je danes z nami tudi gospod Peter Vilfan, ki nadomešča gospoda Uroša
                  Prikla.<stage type="mag"/><stage>(nadaljevanje)</stage> Uvodno besedo
               predajam predstavnici agencije, gospe Mirjam Močnik za uvodno vsebinsko predstavitev
               poročila odbora.</p>
               <p>Izvolite.</p>
            </sp>
            <sp xml:id="SDT7-OZG-redna-30-2017-12-06.sp2">

               <speaker>MIRJAM MOČNIK:</speaker>

               <p>Hvala lepa za besedo.</p>
               <p>Na kratko bi vam predstavila povzetek poročila, letnega poročila Javne agencije za
               varstvo konkurence za leto 2016, in sicer je Agencija za varstvo konkurence v letu
               2016 kot pravni naslednik Urada za varstvo konkurence, zaključila 4. leto svojega
               delovanja. Kot neodvisna in samostojna institucija je s svojim delovanjem
               zagotavljala učinkovito in pošteno konkurenco na trgu, z vodenjem postopkov in
               izdajanjem odločb v skladu z Zakonom o preprečevanju omejevanja konkurence ter z
               učinkovitim vodenjem prekrškovnih postopkov. Poleg zakonsko določenih pristojnosti
               ima agencija posebno vlogo tudi pri informiranju podjetij, o pravicah in dolžnostih,
               ki izvirajo iz prava varstva konkurence Republike Slovenije in Evropske unije, skrb
               za dvig ravni konkurenčne kulture v Republiki Sloveniji, poleg tega pa tudi za
               spremljanje in analiziranje razmer na trgu, ki so pomembne za razvoj učinkovite
               konkurence.</p>
               <p>Agencija kot organ nadzora ugotavlja kršitve, vodi postopke in odloča v upravnem
               postopku kot upravni organ, v postopkih o prekršku pa deluje kot prekrškovni organ,
               ki izreka sankcije kršiteljem. Ključne pristojnosti so presoja dejanj omejevanja
               konkurence, kot so omejevalni sporazumi podjetij, zlorabe prevladujočega položaja
               podjetij, presoja koncentracij s pravili konkurence in seveda sankcioniranje kršitev.
               Agencija je poleg tega z uveljavitvijo novele Zakona o kmetijstvu pred dobrim letom
               prevzela tudi nove pristojnosti, in sicer na področju urejanja odnosov v verigi
               preskrbe s hrano, kjer bo nadzor nad izvajanjem nedovoljenih ravnanj vodila agencija.
               V ta namen pa tudi aktivno sodeluje z varuhom odnosov v verigi preskrbe s hrano, ki
               spremlja ravnanja deležnikov v verigi in priglasi agenciji morebitna nedovoljena
               ravnanja.</p>
               <p>Če se na kratko dotaknem upravnih postopkov v letu 2016, je agencija kot upravni
               organ obravnavala 56 upravnih zadev, od teh je večina predstavljala obravnavo
               upravnih zadev na zahtevo stranke, in sicer 41, 15 pa jih je bilo obravnavanih po
               uradni dolžnosti. Agencija je v letu 2016 v zaključenih upravnih postopkih izdala 35
               odločb. Od tega eno na področju omejevalnih ravnanj in 34 na področju presoje
               koncentracij, izdana pa sta bila tudi dva sklepa o ustavitvi postopka. V procesno
               ločenem prekrškovnem postopku je agencija izdala eno odločbo o prekršku zoper
               kršiteljico pravne osebe in odgovorne osebe s področja varstva konkurence.</p>
               <p>Konkretno na področju omejevalnih ravnanj je agencija obravnavala 14 zadev, v
               največji meri gre za odprte zadeve iz kvote, ki so bile na podlagi sodb sodišča
               vrnjene agenciji v ponovno odločanje. V upravnem postopku je bila izdana ena odločba,
               in sicer na področju omejevalnih sporazumov, gre pa za sprejem zavez na področju
               pooblaščenih serviserjev motornih vozil. Na področju koncentracij, kjer gre za večino
               obravnavanih zadev agencije, je bilo v letu 2016 obravnavanih 40 zadev, v 28 je
               agencija izdala odločbo o skladnosti koncentraciji s pravili konkurence, v šestih pa
               je bilo ugotovljeno da obveznost priglasitve ni bila izkazana in ne predstavlja
               koncentracije v smislu določb zakona. 6 zadev je bilo ob koncu leta še v postopku
               reševanja. Vse zaključene zadeve so bile rešene z izdajo odločbe, vse zadeve pa so
               bile rešene v prvi fazi postopka in v okviru zakonsko določenega roka.</p>
               <p>V vlogi prekrškovnega organa je agencija izdala eno odločbo o prekrških, in sicer
               zaradi kršitve obveznosti priglasitve koncentracije podjetij v roku. Kar se tiče
               sodnega varstva je <stage type="mag"/><stage>(nadaljevanje)</stage>
               zoper odločbo o prekršku so stranke vložile zahtevo za sodno varstvo, o tem pa odloča
               Okrajno sodišče v Ljubljani, zato odločba o prekršku še ni pravnomočna.</p>
               <p>Še ena od pristojnosti, ki sem jo omenila že na začetku, so tržne raziskave oziroma
               raziskave sektorjev ali določenih vrst sporazumov, ki so izjemno pomembne za
               zagotavljanje učinkovite konkurence, saj ni mogoče vedno ugotoviti katera ravnanja so
               sporna in kot taka omejujejo konkurenco. Na podlagi različnih kazalcev, kot so togost
               cen, ovire za vstop novih konkurentov na trg in drugih okoliščin, je mogoče sklepati,
               da trg ne deluje tako kot bi moral. V takih primerih je raziskava sektorja tisto
               orodje, ki nam omogoča podrobnejši vpogled v posebnosti posameznega sektorja oziroma
               poslovna razmerja, ki se vzpostavljajo na trgu. Raziskave so tako primarno namenjene
               zbiranju informacij in obdelavi podatkov, na tej podlagi pa agencija lahko analizira
               katere so morebitne ovire za učinkovito konkurenco. Pristojnosti agencije so
               podrobneje opredeljene 26. členu našega zakona.</p>
               <p>V letu 2016 pa je tekom celega leta potekala raziskava trga pogonskih goriv.
               Rezultati so objavljeni tudi na naši spletni strani, kjer je agencija zaznala, da na
               trgu pogonskih goriv obstajajo določene okoliščine, ki kažejo na to, da na tem trgu
               že v razmerah popolne regulacije cen naftnih derivatov obstaja verjetnost omejevanja
               ali izkrivljanja konkurence v Sloveniji. Dodatni izziv pa predstavlja za tveganje pa
               za zagotavljanje konkurenčnega trga pa predstavlja tudi napovedana liberalizacija
               trga naftnih derivatov. Raziskava trga pogonskih goriv je bila zaključena v letošnjem
               maju, to se pravi v maju 2017.</p>
               <p>Naslednje področje s katerim s ukvarja agencija je ozaveščanje javnosti in pomembna
               je predvsem za ozaveščanje konkurenčnega okolja in širše javnosti. Konkurenčna
               kultura in razumevanje javne koristi konkurence je namreč temelj tržnega
               gospodarstva. Zato si agencija prizadeva tudi za ozaveščanje institucionalnega
               poslovnega okolja ter potrošnikov, da so o pozitivnih učinkih konkurence ustrezno
               informirani. Orodja, ki jih pri tem uporabljamo so predvsem redna komunikacija z
               javnostjo preko objav na spletni strani in preko drugih medijev. Objava letnih
               poročil v dejavnostih agencije ter organizacije delavnic, seminarjev in konferenc na
               to temo. Tu bi omenila tradicionalno mednarodno letno konferenco Slovenski dan
               varstva konkurence, ki se organizira vsako leto. Ključna tema v letu 2016 je bila
               posvečena izzivom, ki čakajo Slovenijo ob prenosu direktive o pravilih, ki urejajo
               odškodninske tožbe po nacionalnem pravo za kršitve določb konkurenčnega prava držav
               članic in Evropske unije. Namen direktive je predvsem zagotoviti učinkovito
               izvrševanje pravil konkurence z optimizacijo součinkovanja javnega in zasebnega
               izvrševanja konkurenčnega prava ter z zagotavljanjem pravice do popolne odškodnine
               zaradi kršitev pravil konkurence.</p>
               <p>Na mednarodni ravni je agencija sodelovala tudi z izmenjavo svojih izkušenj na
               številnih dogodkih, predstavniki agencije so se tako udeležili nekaj mednarodnih
               konferenc, kjer so s svojimi prispevki sodelovali tudi na mednarodnih delavnicah, na
               področju ozaveščanja domače javnosti pa so sodelovali na okroglih mizah ter opravili
               nekaj predavanj v okviru strokovnih srečanj, izobraževalnih seminarjih, predvsem v
               okviru Gospodarske zbornice in nekaterih strokovnih združenj.</p>
               <p>Na področju mednarodnega sodelovanja bi želela poudariti, da je izvajanje zakonodaje
               na področju konkurenčnega prava v okoliščinah globalizacije trga zelo kompleksno.
               Zato vključuje tudi mednarodno sodelovanje na področju izvajanja in harmonizacije
               prava in politike konkurence na mednarodni ravni. Agencija je aktivno vključena na
               tem področju, <stage type="mag"/><stage>(nadaljevanje)</stage> in sicer
               kar se tiče aktivnosti nacionalnih organov za varstvo konkurence in mednarodnih
               organizacij najbolj intenzivno sodelujejo z Evropsko komisijo in nacionalnimi organi
               za varstvo konkurence v državah članicah Evropske unije, in sicer v okviru evropske
               mreže za konkurenco. Ta je bila ustanovljena kot forum za sodelovanje pri neposrednem
               izvajanju 101. in 102. člena Pogodbe o delovanju Evropske unije.</p>
               <p>Na koncu bi omenila še nekaj prioritet Agencije za varstvo konkurence, ki se določijo
               vsako leto za naprej. Agencija bo tudi v bodoče prednostno obravnavala najhujše
               kršitve na področju omejevalnih sporazumov in zlorab prevladujočega položaja, ob tem
               pa bo posebno pozornost namenila tudi ozaveščanju javnosti in udeležencev na trgu o
               politiki varstva konkurence, dodatno pa namerava okrepiti aktivnosti na področju
               osveščanja podjetij, o možnostih, ki jih nudi program prizanesljivosti. Institut
               odpustitve sankcij je namenjen predvsem hitrejšemu zaznavanju kartelnega poslovnega
               vedenja in posledično odpravljanju njegovih negativnih posledic.</p>
               <p>Hvala lepa.</p>
            </sp>
            <sp xml:id="SDT7-OZG-redna-30-2017-12-06.sp3">

               <speaker>PREDSEDNICA ANDREJA POTOČNIK:</speaker>

               <p>Najlepša hvala za uvodno obrazložitev.</p>
               <p>Besedo pa predajam še državni sekretarki na Ministrstvu za gospodarski razvoj in
               tehnologijo, gospe Evi Štravs Podlogar.</p>
            </sp>
            <sp xml:id="SDT7-OZG-redna-30-2017-12-06.sp4">

               <speaker>EVA ŠTRAVS PODLOGAR:</speaker>

               <p>Hvala lepa za besedo spoštovana predsednica.</p>
               <p>Spoštovane poslanke in poslanci, lep pozdrav!</p>
               <p>Slišali smo povzetek iz letnega poročila o delu Javne agencije Republike Slovenije za
               varstvo konkurence za leto 2016. Kot predstavnica Ministrstva za gospodarski razvoj
               in tehnologijo, ki je pristojno za področje varstva konkurence in za poročanje o
               realizaciji ciljev agencije, lahko povem, da glede na aktivnosti, ki jih je agencija
               izvedla v letu 2016, ocenjujemo, da je agencija sledila ciljem, ki si jih je
               zastavila v programu dela.</p>
               <p>Želimo si, da bi agencija še naprej sledila zastavljenim ciljem in čim bolj uspešno
               zagotavljala učinkovito delovanje konkurenčnega trga. Ker je agencija samostojna in
               neodvisna in je predstavnica poročilo že predstavila, ne bi ponavljala ključnih
               stvari.</p>
               <p>Na koncu bi rada izpostavila, da si ministrstvo prizadeva, da bi bili zagotovljeni
               zadostni viri financiranja, dovolj zaposlenih ter ustrezne pravne podlage za
               učinkovito in samostojno delo.</p>
               <p>Hvala lepa.</p>
            </sp>
            <sp xml:id="SDT7-OZG-redna-30-2017-12-06.sp5">

               <speaker>PREDSEDNICA ANDREJA POTOČNIK:</speaker>

               <p>Najlepša hvala.</p>
               <p>Ugotavljam, da ni tukaj nobenega predstavnika Državnega sveta, zato odpiram razpravo
               članic in članov odbora.</p>
               <p>Prvi se je k besedi prijavil gospod Danilo Anton Ranc.</p>
            </sp>
            <sp xml:id="SDT7-OZG-redna-30-2017-12-06.sp6">

               <speaker>DANILO ANTON RANC (PS SMC):</speaker>

               <p>Hvala za besedo.</p>
               <p>Lep pozdrav predstavnikom ministrstva, predstavnici agencije in tudi vsem kolegicam,
               kolegom poslancem!</p>
               <p>Jaz bi se dotaknil tega poročila agencije, katere glavna naloga je omejevanje
               konkurence, preprečevanje zlorabe prevladujočega položaja, presoja skladnosti
               koncentracij. Seveda gre za zelo zahtevne postopke, ki se dogajajo v času takšnih ali
               drugačnih prevzemom. Zadaj so tu veliki igralci, kapital in tako dalje.</p>
               <p>Zdaj seveda ste razširili dejavnost oziroma smo razširili v parlamentu tudi na
               kmetijstvo. Seveda to pomeni eno dodatno dimenzijo ne zanemarjanja kmetijstva kot
               pomembnega dejavnika. Tudi ne živilsko predelovalnih verig, vendar mislim, da so v
               ozadju drugih koncentracijah na področju grupacij ali na področju medijev ali
               kjerkoli drugje, veliko večja tveganja nevarnosti in pa pasti in tudi naloga agencije
               kot take. Tu seveda navajate, da je bilo lani 56 upravnih postopkov. Od tega na
               zahtevo stranke 41, po uradni dolžnosti pa 15. To pomeni, da v bistvu delujete
               predvsem na osnovi zahteve strank. V malo manjši meri pa seveda tudi ukrepate, kjer
               sami zaznate potencialno, <stage type="mag"/><stage>(nadaljevanje)</stage> če prav razumem neke nevarnosti monopolizma ali
               kakršnegakoli interesa na tem področju. Zdaj seveda malo sem tudi pogledal, da je
               bilo pa glob izdanih 35 tisoč evrov. V bistvu ne mislim, da smo neka represivna
               država, da bi meril učinkovitost inštitucije po globah. Mislim, to se mi zdi dokaj
               sorazmerno malo glede na, bom rekel, problematiko na tem področju, ki smo ji tudi
               priča. Jaz seveda ne morem mimo dejstva, da tudi nisem pozabil zgodb s prejšnjim
               direktorjem, ki je odšel iz agencije zaradi pritiskov, groženj, zasledovanja,
               napeljevanja, snemanja, blatenja. To vidimo, da v bistvu vaše delo ni enostavno in da
               ste izpostavljeni verjetno nekaterim pritiskom kapitala in pa interesnih sfer, če jim
               hočete seveda po zakoniti poti nekaj preprečiti. Enostavno se tudi lahko razume, da
               je nekdo hotel mogoče utišati delo agencije, ki je bila na poti odkrivanja nekaterih
               nepravilnosti v tem postopku.</p>
               <p>Zdaj seveda mene to zanima, ker direktorja sicer danes ni tu, ampak ali je čutiti
               tudi v sedanjem mandatu direktorja ali pa vodstva kakšen podobne pritiske, ko se
               lotevate nekaterih zadev, ki so tako ali drugače povezane s prevzemi ali
               kakršnimikoli drugimi monopolnimi interesi? Tako da, seveda bi bilo prav, da to
               slišimo, da se to ne dogaja in seveda, da bi to inštitucijo kot je vaša seveda itak
               podpiramo v parlamentu in želimo, da uspešno deluje. Seveda najmanj pa ne bi smelo
               biti takšnih praks, ki so se bom rekel v prejšnjem mandatu dogajale, da bi nekdo na
               nek način ustrahoval delo neke državne inštitucije ali pa da bi seveda pod izkušnjami
               iz prejšnjih obdobjih mogoče iz strahu delovala manj učinkovito.</p>
               <p>Zdaj jaz se ne bi zdaj šel na konkretne primere, tudi jih ne bi konkretno omenjal.
               Nekaj jih je s področja gospodarskih družb, nekaj je bilo s področja Pro Plusa, to
               lani februarja ali kako je bila ta zadeva v zvezi z umikom programov POP TV in pa
               Kanala A, s čimer je Pro Plus dobil prevladujoč položaj na veleprodajnem trgu, če to
               drži. Seveda pa tudi sledim v zadnjem obdobju dogajanju, ki so bila tudi obravnavana
               na Odboru za kulturo, kjer gre za neko podobno zgodbo na medijskem področju. Tudi
               glede na to, če sem prav seznanjen, tudi v prejšnjem mandatu je bil poskus urejanja
               nekaterih zadev s tega področja. Jaz bi zdaj bolj vprašal kako kot predstavnica te
               institucije tudi reagirate, če neke prijave ni, da sami zaznate neko nepravilnost.
               Ker če jaz prav sledim, je v primeru teh zadev okoli skupin United Group in tako
               dalje, so zadeve tako prepletene, da seveda tudi ni enostavno slediti. Kako boste
               tukaj odreagirali? Pa tudi kako gledate no na vašo institucijo kot tako ali ima
               dovolj podpore, bom rekel, kadrovske, finančne? Ali lahko malo tišine prosim? Lahko
               kadrovsko finančno kako ste močni, da lahko svoje delo opravljate, da ne bi zopet
               bili pod prisilo nekaterih interesnih skupin ali lobijev ali da bi s kakršnimkoli, da
               bom rekel pod narekovaji, »strahom« delovali pri odkrivanju nepravilnosti na tem
               področju. Tako da, jaz vsekakor vidim iz poročila, da agencija <stage type="mag"/> <stage>(nadaljevanje)</stage> deluje učinkovito, seveda ne morem se pa
               znebiti občutka, da verjetno ste izpostavljeni določenim pritiskom in to bi prav tudi
               bilo, da to na nek način javno poveste, če je to res ali so to samo ugibanja, ker
               seveda želim, da bi inštitucija uspešno upravljala svoje delo, agencija in, da bi
               tudi, bom rekel, premetenost nekaterih globalnih interesov ali pa kapitala rešila
               seveda v prid nas vseh potrošnikov in državljanov.</p>
               <p>Hvala lepa.</p>
            </sp>
            <sp xml:id="SDT7-OZG-redna-30-2017-12-06.sp7">

               <speaker>PREDSEDNICA ANDREJA POTOČNIK:</speaker>

               <p>Najlepša hvala.</p>
               <p>Naslednja k besedi se je prijavila gospa Violeta Tomić.</p>
            </sp>
            <sp xml:id="SDT7-OZG-redna-30-2017-12-06.sp8">

               <speaker>VIOLETA TOMIĆ (PS Levica):</speaker>

               <p>Hvala za besedo spoštovana predsednica.</p>
               <p>Jaz se bom navezala kar na razpravo mojega predhodnika, namreč ja, ključne
               pristojnosti AVK so presoja dejanj omejevanja konkurence in zlorab prevladujočega
               položaja in zdaj res je na mestu vprašanje, ki ga je gospa iz MGRT izpostavila, da bo
               agencija sledila ciljem, ki si jih je zastavila, da ostane samostojna, neodvisna in,
               da boste nekako zagotavljali kadre in tudi finančna sredstva, mislim, da AVK mora
               biti čim bolj suverena in neodvisna. Ampak slišali smo tudi, da je bivši direktor
               imel določene grožnje in tako naprej, verjamem, da so ti lobiji in interesi zelo
               močni in, da je težko biti toliko hraber in neodvisen, kar je že kolega Ranc pred
               mano omenil. Skratka zadnjič smo imeli razpravo na od Odboru za kulturo in žal ni
               bilo nobenega predstavnika vaše agencije in to smo zelo pogrešali, kajti nekako
               ministrstvo je prelagalo odgovornost zdaj na AVK. Zdaj glede na to, da niste
               prisostvovali na nujni seji Odbora za kulturo, kjer smo obravnavali po našem
               prepričanju nezakonit prevzem družbe Proplus in glede na to, da citiram: »Agencija
               opravlja presojo skladnosti koncentracij s pravili«, me zanima kakšno je stališče
               vaše do tega spornega prevzema, katerega podrobnosti so vam verjetno znane in jih ne
               bi zdaj obnavljala. Zdaj tukaj imamo poročilo koncentracije Telekom Slovenije in
               Antena TV Slovenije, to je en tak precedenčen primer, kjer se je vzpostavilo med
               podjetjema Telekom in Anteno vertikalna integracija. In te vertikalne združitve ste
               napisali, da pomenijo grožnjo učinkoviti konkurenci v primeru, če ima združeni
               subjekt precejšnjo stopnjo tržne moči. Zdaj Proplus ima največji delež pri
               oglaševalcih televizijskih in ima kar velik del tega oglaševalskega kolača. Namreč
               pri prej opisanem primeru gre za jasno združitev drugega največjega kabelskega
               operaterja in TV hiše, ki obvladuje kar 75 % trga. In nažalost je Ministrstvo za
               kulturo odločilo, da ni pristojno pri tej odločitvi. Ampak skratka, zakon pa celo
               omogoča ministrstvu, da soglasja sploh ne bi podalo, kar smo izpostavili na tej seji
               in to bi, ministrstvo bi moralo v skladu z 61. člena Zakona o medijih to tudi
               storiti. Zdaj mene zanima, ali boste vi imeli dovolj hrabrosti in suverenosti, da ta
               prevzem preprečite? To je pravzaprav želja skoraj vseh poslancev, to smo se tako
               koalicija kot opozicija nekako našli, kajti posebej, če vemo, da gre za sporen
               medijski monopol televizijske družbe v lasti Proplus, že danes pokrivajo kar 48 % vse
               gledanosti v Sloveniji in imajo ogromen vpliv na javno mnenje in tudi na politiko. In
               z integracijo Proplus v telekomunikacijsko medijski tras pa bi v državi dobili resno
               grožnjo za nastanek medijskega monopola, ki bi bil pa za povrh in še najhujše od
               vsega, povezan z ameriškimi tajnimi službami in vojsko. Mislim, da je tukaj treba
               resno reagirati, na Odboru za kulturo smo zastavili in mislim, da nam boste morali
               krepko pomagati. Zdaj, na spletni strani agencije sem tudi razbrala, da je bil
               skladno z 43. členom Zakona o preprečevanju omejevanja konkurence <stage type="mag"/><stage>(nadaljevanje)</stage> s strani družbe Slovenia Broadband<stage>(?)</stage>
               v začetku avgusta priglašena koncentracija podjetij. Postopek je zdaj v drugi fazi
               presoje in zanima me, kaj to pomeni in kdaj bo postopek zaključen. Najbolj pomembno
               je, ali bo AVK preprečila ta škodljiv prevzem. Prosim za dokaj konkreten odgovor.</p>
               <p>Zdaj, če bi se to zgodilo, bi bili na telekomunikacijskem trgu neposredno na udaru
               konkurenti družbe Telemach, zlasti T-2, Telekom in A1. Televizija bi lahko praktično
               neomejeno oglaševala, hkrati pa bi se odprle tudi druge možnosti izrivanja
               konkurentov s trga. Namreč, ravno včeraj smo videli na Dnevniku, A1 in Telekom, torej
               ponudnika kabelskih storitev, bosta z novim letom spet dvignila cene paketov. In kaj
               je razlog za to? Smo že tam … Ker je PRO PLUS dvignil cene dobave vsebin svojih
               izdajateljev <stage>(POP TV, A Kanal, Kino, Brio, Oto)</stage>, Telemach pa ne bo podražil. Skratka,
               mene zanima, če se vam zdi, da je to posledica prihajajoče združitve Telemacha in PRO
               PLUS in že nekako izrivanje drugih ponudnikov iz medijskega trga. Skratka, zanima me,
               kako bo Javna agencija Republike Slovenije za varstvo konkurence zaščitila naš javni
               interes.</p>
               <p>Na omenjeni seji, kjer smo problematizirali omenjeni prevzem družbe PRO PLUS, smo v
               Levici večkrat izpostavili določbe Zakona o medijih glede omejevanja koncentracije,
               kjer je jasno zapisano, da bi morala družba Slovenia Broadband pridobiti soglasja
               Ministrstva za kulturo. Skladno z Zakonom o preprečevanju omejevanja konkurence v 11.
               členu piše, da so prepovedane koncentracije, ki <stage>(citiram)</stage> »bistveno omejujejo
               učinkovito konkurenco na ozemlju Republike Slovenije ali njegovem znatnem delu,
               zlasti kot posledica ustvarjanja ali krepitve prevladujočega položaja.« Skratka,
               družba, ki si že lasti drugega največjega kabelskega operaterja in ki si želi
               prevzeti še najbolj vplivno medijsko hišo v državi, bo imela nedvomno prevladujoč
               medijski položaj na trgu. Pri opisanem primeru gre za jasno združitev drugega
               največjega kabelskega operaterja in TV hiše, ki pa že obvladuje 75 % trga in dosega
               48 % gledalcev. Tako da vas prosim, da mi na ta vprašanja, kaj boste glede tega
               storili, odgovorite.</p>
               <p>Hvala.</p>
            </sp>
            <sp xml:id="SDT7-OZG-redna-30-2017-12-06.sp9">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Predajam kar besedo predstavnici varstva konkurence, gospe Mirjam Močnik.</p>
            </sp>
            <sp xml:id="SDT7-OZG-redna-30-2017-12-06.sp10">

               <speaker>MIRJAM MOČNIK:</speaker>

               <p>Hvala za vaša vprašanja.</p>
               <p>Najprej bi na splošno odgovorila na vprašanja, kar se tiče okoliščin, v katerih dela
               agencija. Lahko bi samo rekla, da agencija opravlja svoje delo nemoteno, da ne
               zaznavamo, ne vem, nekih pritiskov, ki bi onemogočili primerno kvaliteto našega dela,
               tako da vam tukaj v bistvu ne bi mogla povedati nič konkretnega o kakršnihkoli
               pritiskih.</p>
               <p>Kar se pa tiče zadeve POP TV, ki zanima gospo Violeto Tomić, je pa stvar takšna … Mi
               smo kot agencija seveda spremljali dejavnosti Ministrstva za kulturo, ki je regulator
               tega področja v skladu s svojim zakonom, medtem ko menimo, da je agencija pristojna
               ukrepati v skladu z Zakonom o preprečevanju omejevanja konkurence. Lahko seveda samo
               obžalujemo odločitev regulatorja, da svoje odločitve ni sprejel, vendar pa žal na to
               nimamo vpliva. Težko bi sicer rekla, da je Ministrstvo za kulturo prevalilo odločitev
               na agencijo, ker bi se ta naša odločitev morala sprejeti v vsakem primeru, ne samo v
               tem primeru. Toliko, samo tehnično pojasnilo.</p>
               <p>Ta trenutek pred agencijo potekata dva postopka, ki se nanašata na POP TV. In sicer,
               eno je na področju<stage type="mag"/> <stage>(nadaljevanje)</stage>
               omejevalnih ravnanj, drugo je koncentracija, sporna koncentracija, ki jo omenjate,
               oba postopka sta še v teku in ključno je, da v agenciji v vsej svoji zgodovini nikoli
               nismo in niti nismo mogli prejudicirati svojih odločitev vnaprej dokler so zadeve v
               teku in dokler še potekajo konkretne analize, recimo se pričakujejo še odgovori na
               določena vprašanja, ki smo jih pošiljali podjetjem. Skratka, zadeva je v proučevanju
               in bo v določenem roku rešena, težko vam pa rečem kdaj, sigurno bo pa rešena v skladu
               z našim zakonom. To je vse kar lahko komentiram na tem področju.</p>
               <p>Hvala lepa.</p>
            </sp>
            <sp xml:id="SDT7-OZG-redna-30-2017-12-06.sp11">

               <speaker>PREDSEDNICA ANDREJA POTOČNIK:</speaker>

               <p>Hvala. Želi še kdo razpravljati od članic in članov odbora? Ugotavljam, da ne, zato
               zaključujem razpravo in ugotavljam, da se je Odbor za gospodarstvo seznanil z letnim
               poročilom Javne agencije Republike Slovenije za varstvo konkurence za leto 2016, EPA
               2186-VII.</p>
               <p>S tem zaključujem to točko dnevnega reda.</p>
               <p>In prehajamo na <title>2. TOČKO DNEVNEGA REDA, TO JE PREDLOG STALIŠČA REPUBLIKE
                  SLOVENIJE DO PRIPOROČILA SKLEPA SVETA O POOBLASTITVI ZA ZAČETEK POGAJANJ Z
                  PROSTOTRGOVINSKIM SPORAZUMU Z NOVO ZELANDIJO, EPA-2391-VII, EUU776.</title> Predlagatelj stališča Republike Slovenije je Vlada, odbor je matično delovno
               telo za obravnavo te točke, ki jo bo obravnaval na podlagi drugega odstavka 154. h
               člena Poslovnika Državnega zbora. K obravnavi te točke so bili vabljeni Vlada,
               Ministrstvo za gospodarski razvoj in tehnologijo. Odbor bo svoje poročilo z
               morebitnimi amandmaji, ki jih lahko sprejme k predlogu stališča Republike Slovenije
               posredoval pristojnemu odboru, torej Odboru za zadeve Evropske unije. Predstavnico
               Vlade, državno sekretarko, gospo Evo Štravs Podlogar, prosim za dopolnilno
               obrazložitev predloga stališča.</p>
            </sp>
            <sp xml:id="SDT7-OZG-redna-30-2017-12-06.sp12">

               <speaker>EVA ŠTAVRS PODLOGAR:</speaker>

               <p>Hvala lepa za besedo.</p>
               <p>Dovolite mi, da vam predstavim gradivo, Priporočilo za sklep sveta o pooblastitvi za
               začetek pogajanj o prostotrgovinskem sporazumu z Avstralijo in gradivo Priporočilo za
               sklep sveta o pooblastitvi za začetek pogajanj o prostotrgovinskem sporazumu z Novo
               Zelandijo. Glede na to, da sta si gradivi vsebinsko zelo podobni in v okviru sveta EU
               tudi njuna obravnava poteka vzporedno, predlagam, da to predstavitev naredimo skupno,
               potem pa se vidi kako boste naprej glasovali oziroma in tudi razprava, da poteka
               skupno. Kljub dobrim političnim in gospodarskim odnosom med EU in Avstralijo oziroma
               EU in Novo Zelandijo, z njima EU še nima sklenjenega sporazuma o prosti trgovini. Ob
               dejstvu, da Avstralija in Nova Zelandija sklepata številne prostotrgovinske sporazume
               z državami iz regije in širše, to podjetja iz Evropske unije postavlja v primerjalno
               vedno bolj neugoden položaj. Priporočili za začetek pogajanj se nanašata na
               sporazume, ki naj bi zajela liberalizacijo blagovne menjave, trgovine s storitvami in
               neposrednih naložb z vidika dostopa na trg in javnih naročil. Skupaj s
               spremljevalnimi predpisi, ki obravnavajo, na primer pravice intelektualne lastnine,
               necarinske ovire, fitosanitarne ukrepe, pomoč MSP pri izkoriščanju priložnost
               sporazuma in ostalo. Sporazuma naj bi vsebovala tudi določbe glede trajnostnega
               razvoja delavski in okoljski standardi, regulatornega sodelovanja in glede pravice do
               urejanja gospodarskih dejavnosti v javnem interesu. Visoka kakovost javnih služb
               oziroma storitev Evropske unije zaradi sporazumov ne bi smela biti ogrožena. Osnutka
               pogajalskih smernic ne predvidevata določb glede zaščite naložb in reševanja sporov
               med investitorjem in državo. Glede na mnenje Evropske sodišča o zadevi 2/15, ki je
               opredelilo obseg izključne pristojnosti EU na področju skupne trgovinske politike,
               predloga pogajalskih smernic tako načeloma ne vsebujeta vsebin, ki so deljeni oziroma
               izključni pristojnosti držav članic in sta prva predloga v katerih Evropska komisija
               predlaga nov pristop, novo arhitekturo. <stage type="mag"/><stage>(nadaljevanje)</stage> Dovolite, da v okviru obravnave pogajalskih smernic z
               Avstralijo in Novo Zelandijo predstavim nekaj elementov te nove arhitekture …
               Evropska komisija predlaga sklenitev sporazuma v izključni pristojnosti Evropske
               unije, kar pomeni potrditev v Svetu s kvalificirano večino ter ratifikacijo samo na
               ravni Evropske unije. Predlog sproža v Svetu EU poglobljeno razpravo o različnih
               vidikih. Večina držav članic meni, da bi bilo potrebno upoštevati posebnosti
               trgovinskih partnerjev in sprejemati odločitve o arhitekturi sporazuma od primera do
               primera. Države članice vidijo prednosti nove arhitekture v hitrejših postopkih in
               ohranjanju kredibilnosti EU, slabosti pa v manjši vlogi nacionalnih parlamentov,
               odločanju s kvalificirano večino, možnosti preglasovanja in vprašanje interesa
               tretjih držav za sklepanje ločenih naložbenih sporazumov. Zadevna predloga
               pogajalskih smernic, ki jih je predložila Evropska komisija, bi se lahko razumela kot
               prejudiciranje zaključka aktualne razprave o bodoči arhitekturi prostotrgovinskih
               sporazumov, zato je Slovenija v zvezi s tem previdna. Obstoječi obseg trgovinske
               menjave med Slovenijo in Avstralijo oziroma Novo Zelandijo je sicer relativno
               skromen, vendar pa je možno pričakovati, da bo sporazum prinesel nove priložnosti za
               slovenska podjetja. Študija učinkov, ki je bila narejena na ravni EU, je pokazala, da
               je večina poslovnega sektorja naklonjena prostotrgovinskemu sporazumu z Avstralijo in
               Novo Zelandijo. Pomembna izjema so podjetja iz nekaterih kmetijskih podsektorjev
               Evropske unije, ki niso naklonjena popolni liberalizaciji specifičnih proizvodov.
               Avstralija in Novo Zelandija sta namreč eni izmed največjih izvoznic kmetijskih
               izdelkov. V pogajanjih bo tako potrebno posebno pozornost nameniti, da se prepreči
               negativne vplive na tem področju. Posebna študija na ravni Slovenije še ni bila
               izvedena. V dosedanji obravnavi pogajalskih smernic se je tako Slovenija posebej
               zavzela za vključitev specifičnih določb za občutljive kmetijske proizvode, za
               ohranitev vsaj obstoječe ravni EU standardov in uporabo previdnostnega načela v
               povezavi z varno hrano ter da se zagotovi tudi ustrezna zaščita geografskih označb in
               možnostjo naknadne <stage>(?)</stage> vključitve. Glede objave končne verzije pogajalskih smernic je
               Slovenija mnenja, da mora biti skladno z mnenjem pravne službe Sveta EU odločitev o
               tem sprejeta ločeno in ne kot del zadevnega sklepa. V revidiranih verzijah zadevnega
               sklepa oziroma pogajalskih smernic so bile te pripombe v veliki meri že
               upoštevane.</p>
               <p>Glede na zgoraj navedeno predlagamo, da Republika Slovenija načeloma podpre začetek
               pogajanj za sklenitev prostotrgovinskih sporazumov z Avstralijo in Novo Zelandijo,
               pri čemer pa, ker se zadevno stališče sprejema glede izhodiščnih predlogov sklepov,
               ki sta še predmet sprememb, izpostavlja, da je pred končno odločitvijo o potrditvi
               sklepov in povezanih pogajalskih smernic potrebno razjasniti še nekaj vprašanj. Glede
               na močan kmetijski sektor Avstralije in Nove Zelandije pri tem posebej izpostavlja
               vprašanja povezana z liberalizacijo na področju kmetijstva. Glede predlagane
               arhitekture prostotrgovinskih sporazumov med EU in Avstralijo oziroma Novo Zelandijo
               Slovenija izpostavlja, da le-tej ne nasprotuje, vendar poudarja, da to ne prejudicira
               njenega stališča glede strukture bodočih sporazumov o prosti trgovini med EU in
               tretjimi državami. Glede objave pogajalskih smernic, kar je del prvotnega predloga
               sklepa sveta, je Slovenija mnenja, da mora biti odločitev o tem sprejeta ločeno in ne
               kot del zadevnega sklepa.</p>
               <p>Hvala lepa.</p>
            </sp>
            <sp xml:id="SDT7-OZG-redna-30-2017-12-06.sp13">

               <speaker>PREDSEDNICA ANDREJA POTOČNIK:</speaker>

               <p>Najlepša hvala za izčrpno uvodno obrazložitev državni sekretarki.</p>
               <p>Odpiram razpravo članic in članov odbora. Ugotavljam, da ni želje… <stage>/ oglašanje iz
               dvorane/</stage> Se opravičujem.</p>
               <p>Gospa Violeta Tomić, izvolite.</p>
            </sp>
            <sp xml:id="SDT7-OZG-redna-30-2017-12-06.sp14">

               <speaker>VIOLETA TOMIĆ:</speaker>

               <p>Ja, hvala za besedo.</p>
               <p>Za začetek vam bom prebrala en kratek citat iz obrazložitve: »Priporočilo za začetek
               pogajanj, ki ga je predložila Evropska komisija, se tako nanaša na sporazum, ki naj
               bi zajel liberalizacijo blagovne menjave, trgovine s storitvami, javnih naročil in
               neposrednih tujih naložb <stage>(dostop do trga)</stage>, skupaj s spremljevalnimi predpisi, ki
               obravnavajo na primer <stage type="mag"/><stage>(nadaljevanje)</stage>
               pravice intelektualne lastnine.« Mi se pogosto sploh ne zavedamo, za kakšne sporazume
               sploh gre. Sami ste rekli prej, da bo ratifikacija samo na ravni Evropske unije.
               Tukaj se jaz sprašujem, kje je naša suverenost. Vloga nacionalnih parlamentov bo
               manjša. Se pravi, da bodo neki neizvoljeni uradniki v Bruslju odločali o tem, kakšno
               kmetijstvo bomo imeli, kaj bomo jedli, kaj bo z našo prihodnostjo. Rekli ste, da je
               Slovenija v zvezi s tem previdna. Kako je lahko previdna, če smo pa kar načelno
               podprli začetek teh pogovorov? Saj ne bomo imeli vpogleda. Namreč, mi se sploh ne
               zavedamo, za kakšne sporazume gre. Danes sploh ne bi smeli govoriti o tako imenovanih
               prostotrgovinskih sporazumih. Ne gre tukaj za odpravljanje nekih carin ali pa tarif,
               ne gre za neko prosto trgovino, ampak gre za mnogo bolj pomembne spremembe, ki bodo
               presneto spremenile našo zaščito okolja, pa javne storitve, pa naročila, celo
               delavske pravice in prehranske standarde. Skratka, ne gre za spremembe na mejah naših
               nacionalnih držav, ampak gre za spremembo znotraj naših držav, o katerih bo očitno
               odločal nekdo zunaj naše države. To se meni zdi, oprostite, popolnoma nesprejemljivo.
               In kar je potrebno poudariti pri tem sporazumu, je to, da več kot 70 % izvoza Nove
               Zelandije predstavljajo kmetijski proizvodi v Evropsko unijo. Okej, menjava s
               Slovenijo je majhna, mogoče slabih 7 milijonov, ampak uvozimo kar precej hrane in
               kmetijskih proizvodov. Temu ste rekli liberalizacija kmetijskega trga. Zdaj mene
               zanima, ali predstavniki ministrstva poznate standarde, ki veljajo glede pridelave
               hrane, na primer uporabe fitofarmacevtskih sredstev, v Novi Zelandiji? Ker vemo, da
               je Evropska unija sprejela dosti in zelo stroge regulacije, kaj lahko uživamo in
               kako. Tam je deregulacija mnogo večja. Zanima me, ali poznate te standarde in ali
               lahko poslancem predstavite glavne razlike glede standardov EU in recimo teh v Novi
               Zelandiji in Avstraliji. Kajti, po tem sporazumu bo vsekakor prišlo do zbližanja teh
               standardov in verjamem, da se bomo mi morali prilagoditi njim, ki so večji in ki bodo
               prodajali nam.</p>
               <p>V obrazložitvi tudi beremo: »Osnutek pogajalskih smernic ne predvideva določb glede
               zaščite naložb in reševanja sporov med investitorjem in državo.« Naslednji odstavek
               pa: »Tako tudi še ni jasno, ali bo predložen dodaten predlog pogajalskih smernic za
               sklenitev ločenega bilateralnega naložbenega sporazuma za ureditev zaščite naložb in
               reševanja sporov med investitorjem in državo na ravni EU.« To smo imeli pri TTIP, pri
               CETA in o tem smo se zelo veliko pogovarjali. Ali to pomeni - prosim, da mi
               odgovorite -, da odpiramo vrata mehanizmu ICS oziroma ki se mu reče ISDS? Ta
               mehanizem je katastrofa za našo državo in za vsako državo Evropske unije, kajti lahko
               nas tožijo za izgubo dobička. Skratka, ali bo sporazum vseboval določbo o
               multilateralnem investicijskem sodišču, pod kratico MIC? Ne, odkimavate, fino. Kako
               lahko Slovenija sprejme stališče o načelni podpori, če niti ne vemo, kakšna bo
               vsebina tega sporazuma in če bo ta vsebina v nasprotju z že sprejetimi nekimi našimi
               smernicami?</p>
               <p>Tako da, prosim, da mi to odgovorite. Glede na to, da pa pravite, da je podobno pri
               Avstraliji, bom skrajšala in združila obe razpravi. Zdaj, tretji citat glede
               dosedanje vloge Slovenije … »Glede trgovine z blagom se je zavzela za bolj jasne
               določbe v zvezi z občutljivimi kmetijskimi proizvodi in predlagala možnost delne
               liberalizacije ali celo izključitve iz trgovinske liberalizacije.« Skratka, na
               »področju sanitarnih in fitosanitarnih ukrepov se je, skladno z PDEU jasno zavzela za
               ohranitev previdnostnega načela. V zvezi z regulatornim sodelovanjem je predlagala
               izrecno navedbo, da bo tovrstno sodelovanje prostovoljno in ne obvezujoče.« Skratka,
               tu imamo tri izjemno sporna področja. Najprej, občutljive kmetijske proizvode, potem
               to previdnostno načelo in regulatorno <stage type="mag"/>
               <stage>(nadaljevanje)</stage> sodelovanje in to zadnje je sporno zato, ker dejansko načenja načela
               demokracije in vlogo zakonodajalca, ki so državni lokalni parlamenti v posameznih
               državah in nekako omogoča krepitev moči korporacij na ravni Evropske unije, zato me
               tudi zanima, po trenutnih informacijah kaj bo z občutljivimi kmetijskimi proizvodi,
               na primer Slovenija uvozi največ školjk iz Nove Zelandije, ali bo ohranjeno
               previdnostno načelo ali ga bo nadomestilo načelo tveganja, in kaj bo z regulatornim
               sodelovanjem? In, ali je Vlada pripravljena podpreti ta sporazum kljub temu, če bo na
               teh področjih razplet negativen? Koliko bo Slovenija imela na ravni Evropske unije
               zares besede? Kajti jaz moram reči, da tega stališča ne morem podpreti kot ga
               predlaga Vlada in mi v Levici absolutno smo prepričani, da za sklenitev takšnega
               sporazuma ni nikakršnih interesov s strani Slovenije, naše firme ne bodo strašno
               konkurirale v Novi Zelandiji in to me nihče ne bo prepričal, niti v Avstraliji, ne
               bomo tam »zašejkali« trga, ko bomo mi prišli, skratka, ampak gre seveda spet za
               servilnost in podrejenost Bruslju, ki bo odločal in, ki vodi v zadnjih letih zelo
               agresivno politiko liberalizacije, kar smo videli tudi pri primeru Cete, kjer je v
               bistvu Vlada popolnoma povozila vse zahteve javnosti in civilne družbe, tako tudi v
               Bruslju, kjer so se podpisovale peticije, kjer so milijoni in milijoni ljudi
               podpisali peticijo proti tem prostotrgovinskim sporazumom in se ni zgodilo nič.
               Skratka, sporazum je kot ste rekli, v pristojnosti Evropske unije, včasih so nam
               rekli, saj ga bo bodo ratificirali tudi lokalni parlamenti, ampak odlično, tokrat
               niti o tem ne govorimo ,skratka jemlje se nam suverenost odločanja. Skratka, jaz sem
               prepričan, da bodo od teh sporazumov imele zgolj in samo koristi multinacionalke tako
               kot so, ne vem, Nestlé ali pa Monsanto in v Sloveniji od tega večje gospodarske rasti
               ne bo. Še več, pesimistične študije govorijo celo o izgubi številnih delovnih mest,
               za sporazum Ceta je bilo celo 600 tisoč izgub delovnih mest v Evropi. Zdaj soočali se
               bomo tudi z znižanjem socialnih standardov, pritiskom na delavske pravice in seveda
               prehranskih standardov, ki jih imamo znotraj Evropske unije. Lahko se bomo soočali
               tudi z privatizacijo javnih storitev in vse to srednjeročno ali pa dolgoročno
               postavljamo na kocko. Skratka, ne vem, če se sploh kolegi in kolegice poslanci vsi
               zavedate kaj pomeni nadomestitev previdnostnega načela pri fitosanitarnih sredstvih,
               previdnostno načelo zdaj pravi, da je vnaprej škropivo prepovedano iz previdnostnega
               načela, zdaj pa bodo škropila, uporaba škropil ne bo več dovoljena, ko bo dokazano
               šele, da škropiva niso škodljiva, zdaj bo obratno, uporaba bo dovoljena takoj, iz
               prodaje pa bo produkt umaknjen šele, ko bo dokazano, da je škodljiv. Skratka, takim
               sporazumom bomo nasprotovali, ker dolgoročno ne bo imel pozitivnih učinkov, ne za
               ljudi, ne za živali, ampak samo za prosto, za velike multinacionalke.</p>
               <p>Hvala.</p>
            </sp>
            <sp xml:id="SDT7-OZG-redna-30-2017-12-06.sp15">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Besedo predajam gospodu mag. Bojanu Krajncu.</p>
            </sp>
            <sp xml:id="SDT7-OZG-redna-30-2017-12-06.sp16">

               <speaker>MAG. BOJAN KRAJNC (PS SMC):</speaker>

               <p>Hvala za besedo predsednica. Lepo pozdrav vsem skupaj.</p>
               <p>Z eno stvarjo se strinjam, s kolegico Tomić in to je edina stvar okoli katere se
               strinjava in to je ta, da bi pravzaprav, mah mi je izpadlo, bom drugače začel.
               Skratka, ne strinjam se tem, da pogovori o prostotrgovinskih sporazumih sploh niso
               potrebni in, da o tem sploh ne bi smeli govoriti a priori. Pravzaprav je ravno to kar
               je kolegica Tomić razpravljala tudi prispevek k razpravi o prostotrgovinskih
               sporazumih in, če temu ne bi bilo tako bi pač bili vsi skupaj tiho, ampak nismo in ne
               bomo kolikor razumem naju oba. Zdaj sem se spomnil, da sem se hotel z vami strinjati
               o tem, da pravzaprav ponavljamo razpravo od razprave o prostotrgovinskem sporazumu
               Ceta in TTP. Jaz si pravzaprav ne želim, da gremo zdaj še enkrat vse skozi, ampak
                  vidim<stage type="mag"/><stage>(nadaljevanje)</stage> pa določene
               stične točke, predvsem v pozitivnem smislu. To je v tistih točkah, kjer je državna
               sekretarka v predstavitvi teh dveh priporočil sklepov govorila o pogojih, ki so
               pomembni za Slovenijo in so, ne bom rekel, čisto isti, ampak na las podobni tistim, o
               katerih smo govorili pri CETA in TTIP. Hočem reči, da Slovenija kot članica Evropske
               unije ne more gledati na pogajalski proces, ki ga Evropska unija vodi v imenu in za
               Slovenijo in pri katerem Slovenija aktivno sodeluje, je sodelovala že pri CETA in bo
               še naprej, na ta način, da bomo nekaj sprejemali samo takrat, ko bo to imelo
               izključne koristi za Slovenijo, za ostale države nas pa pravzaprav ne bo zanimalo.
               Torej, mi EU doživljamo kot partnersko organizacijo in tako tudi ostale države. Kako
               pogajanja potekajo, vemo. Iščejo se zavezniki za stališča, ki jih določena država
               zastopa in se poskuša najti bodisi nek dogovor ali pa na koncu neka prepričljiva
               večina, ki neko stališče podpre. Tako da je razprava vsekakor potrebna, odpirate pa,
               kolegica Tomićeva, relevantna vprašanja, to se pa strinjam, predvsem v točkah, kjer
               se ti dve priporočili razlikujeta od tega, kar smo že imeli pri CETA in to je
               najpomembnejše, tudi mene zanima, v zvezi z ratifikacijo v nacionalnih parlamentih.
               To je pravzaprav edino vprašanje, ki se mu pridružujem.</p>
               <p>Rad pa bi poudaril še eno stvar … Ko je komisar Juncker septembra letos govoril o
               stanju v Uniji, je na presenečenje mnogih, pa verjetno tudi zaradi pritiska javnosti
               ob sprejemanju CETA, govoril o tem, da je treba povečati transparentnost pri
               pogajanjih o prostotrgovinskih sporazumih. Jaz predlagam Republiki Sloveniji oziroma
               predstavnikom Vlade, ki boste zagovarjali to stališče, da izrabite oziroma da ga
               zadržite za jezik, pod narekovaji povedano, in da se v resnici ne bomo zelo dolgo
               časa spraševali, kaj pomeni kaj v predlogih stališč v zvezi s tema dvema sporazumoma.
               Moram tudi reči, da hvala bogu, da ni EU-ja ali pa držav članic s strani komisije
               posiljevalo z nadaljevanjem pogajanj v zvezi s TTIP. Mimogrede me zanima stanje
               napredka na tem področju, čeprav to ni točka. Upam, da mi predsednica ne zameri.</p>
               <p>Sicer pa bom podprl ti dve priporočili. Hvala.</p>
            </sp>
            <sp xml:id="SDT7-OZG-redna-30-2017-12-06.sp17">

               <speaker>PREDSEDNICA ANDREJA POTOČNIK:</speaker>

               <p>Najlepša hvala tudi za to razpravo oziroma dodatna vprašanja.</p>
               <p>Pa bi besedo predala kar državni sekretarki.</p>
            </sp>
            <sp xml:id="SDT7-OZG-redna-30-2017-12-06.sp18">

               <speaker>EVA ŠTRAVS PODLOGAR:</speaker>

               <p>Ja, hvala lepa obema za razpravo in vprašanje.</p>
               <p>No, morda začnem od zadaj … Vezano na TTIP dejansko ni nobenih novih informacij, tudi
               na sestankih, ki so v Bruslju, da bi Združene države kazale kakšen interes za
               obuditev sporazumov oziroma pogajanj.</p>
               <p>Glede na že zelo izpostavljene specifične teme, povezane s kmetijstvom, želim
               poudariti, da seveda delamo zelo z roko v roki z Ministrstvom za kmetijstvo in kadar
               v trgovinskih sporazumih pridejo teme, vezane na farmacijo, na primer, potem se
               vplete Ministrstvo za zdravje, tako da gre za medsektorsko usklajevanje. No, sta pa
               tukaj z menoj kolegici ekspertki za posamezna področja, ki pa sledita tako sporazumom
               kot seveda izhodiščem, tako da bi pa v tej fazi predala besedo, zato da bojo
               informacije bolj strokovne in konkretne, kolegicam.</p>
               <p>Prosim.</p>
            </sp>
            <sp xml:id="SDT7-OZG-redna-30-2017-12-06.sp19">

               <speaker>PREDSEDNICA ANDREJA POTOČNIK:</speaker>

               <p>Kar izvolite, pa samo prosim, če se samo predstavite z imenom in priimkom za
               magnetogram.</p>
            </sp>
            <sp xml:id="SDT7-OZG-redna-30-2017-12-06.sp20">

               <speaker>SUZANA PAPEŽ SKUBIC:</speaker>

               <p>Hvala za besedo. Suzana Papež Skubic.</p>
               <p>Teh vprašanj je bilo zelo veliko, zelo široko so zastavljena, ampak se strinjam, da
               so relevantna.</p>
               <p>Jaz bi samo uvodoma na kratko, v dveh stavkih, rada povedala, zakaj Slovenija v
               bistvu pristaja na to, da načeloma podpira začetek teh pogajanj, kljub predlagani
               novi arhitekturi, iz katere izhaja, da ne bo ratifikacije v nacionalnih parlamentih.
               Ta nova arhitektura oziroma predlog nove arhitekture je tesno povezan z odločitvijo
               oziroma mnenjem evropskega sodišča o zadevi 2/15, <stage type="mag"/><stage>(nadaljevanje)</stage> iz katerega izhaja, da so v bistvu vse zadeve v
               prostotrgovinskih sporazumih, razen naložb oziroma zaščite investicij, tiste, ki
               padejo v izključno pristojnost Evropske unije. Iz tega logično sledi, da če sporazum
               zajema samo zadeve v izključni pristojnosti, da bo ratifikacija samo na ravni
               Evropske unije. Je pa seveda potrebno sprejeti potem odločitev ali bodo v te
               sporazume vključeni tudi naložbeni deli ali to želimo, se pravi zaščita investicij
               ali ne. In glede na to, da ima Slovenija, da je imela v preteklosti tudi zadržke
               glede mehanizma ICS in glede na to, da imamo opravka z državama o kateri, za katere
               lahko rečemo, da gre za dobro delujočo pravno državo, nekako ocenjujemo, da ta
               mehanizem ICS v teh oziroma določbe glede zaščite investicij v teh sporazumih ni
               potreben in lahko iz tega vidika lahko podpremo predlagano vsebino, ki ne zajema tudi
               naložb. Preostali del pa kot rečeno pade samo pod izključno pristojnost Evropske
               unije, iz česar logično izhaja, da gre samo za potrditev na ravni EU. Mogoče bo bolj
               jasno zadevo obrazložila v nadaljevanju kolegica Monika Jakše.</p>
               <p>Bi pa jaz razda povedala še nekaj stvari glede izpostavljenih vprašanj. Kar se tiče
               SPS standardov, kar se tiče previdnostnega načela, Slovenija se je zavzela za izredno
               navedbo, da se bo v sporazumu ohranilo previdnostno načelo in to smo tudi dosegli. To
               je zdaj vključeno v tej zadnji verziji pogajalskih smernic. Primerjavi SPS standardov
               v EU in Novi Zelandiji vam žal tukaj ne moremo narediti. To je tudi zadeva, ki je
               nekako v pristojnosti Ministrstva za kmetijstvo. Ampak iz razprave, ki jih imamo z
               njimi, v bistvu izhaja, da ima recimo Nova Zelandija na več področjih celo strožje
               standarde kot pa Evropska unija. Kot re… Je pa pomembna zadeva, ki jo tukaj velja
               izpostaviti to, da je bilo v pogajalske smernice dodana določba, da se pri uvozu v
               neko državo upošteva SPS standarde tiste države v katero se uvaža. Se pravi v EU bodo
               še naprej veljali EU standardi, v Novi Zelandiji bodo še naprej veljali standardi
               Nove Zelandije oziroma Avstralije.</p>
               <p>Kar se tiče regulatornega sodelovanja kot ste že izpostavila, Slovenija se je zavzela
               za to, da bo to sodelovanje prostovoljno in to je bilo tudi upoštevano. Tako da se
               predvideva regulatorno sodelovanje, dodatno je bilo posebej izpostavljeno, da se
               ohranja oziroma je zdaj navedeno, da se ohranja pravica držav do reguliranja v javnem
               interesu.</p>
               <p>Kar se tiče občutljivih kmetijskih proizvodov. Ja, poskušali smo se pravi, da bi se
               izrecno navedlo, da bo prišlo, da je možno izključiti določene kmetijske proizvode. V
               sedanji verziji tega še ni na ta način, je pa ta možnost zajeta pod tako imenovane
               druge ureditve, se pravi gre za možnost delne liberalizacije oziroma liberalizacije v
               okviru kvot oziroma druge ureditve, ki dopušča možnost izključitve specifičnih
               proizvodov.</p>
               <p>Samo trenutek. Kar se tiče uvoza iz Nove Zelandije ali pa Avstralije kmetijskih
               proizvodov v Slovenijo. Ja, za enkrat so ti deleži zelo, zelo majhni. V bistvu kar se
               tiče Avstralije skoraj da ne moremo reči kaj kmetijskih proizvodov. Kar se tiče Nove
               Zelandije pa so tukaj v bistvu samo mehkužci za enkrat nič drugega. Je pa seveda iz
               previdnostnih razlogov smiselno tukaj biti pač previden in poskrbeti za to, da se pač
               izključi lahko tudi določene proizvode za Slovenijo. So tukaj predvsem mlečni
               proizvodi, mleko in mlečni proizvodi, meso in mesni proizvodi, v zvezi s tem bomo
               izpostavili svoje občutljivosti in se zavzemali pač za ustrezne dogovore.</p>
               <p>Mislim, da je to, to. Aha, kar se tiče javnih storitev, privatizacija. Situacija je
               ponovno enaka kot v okviru vseh prostotrgovinskih sporazumov, Evropska unija že v
               okviru sporazumov, ki veljajo v okviru svetovne trgovinske organizacije kot tudi vseh
               drugih <stage type="mag"/><stage>(nadaljevanje)</stage> bilateralnih
               prostotrgovinskih sporazumov. Vedno vključuje določbe s katerimi ščiti svoje javne
               storitve in zadržke s katerimi v bistvu si ohranja pravico do reguliranja tega
               področja kot želi. Na enak način bo ta zadeva urejena tudi v okviru tega
               sporazuma.</p>
               <p>Zdaj pa mogoče še kakšno informacijo glede same arhitekture sporazuma.</p>
               <p>Hvala.</p>
            </sp>
            <sp xml:id="SDT7-OZG-redna-30-2017-12-06.sp21">

               <speaker>PREDSEDNICA ANDREJA POTOČNIK:</speaker>

               <p>Gospa Mojca Jakše iz MGRT izvolite, imate besedo. Aha se opravičujem, Monika
               Jakše.</p>
            </sp>
            <sp xml:id="SDT7-OZG-redna-30-2017-12-06.sp22">

               <speaker>MONIKA JAKŠE:</speaker>

               <p>Najlepša hvala.</p>
               <p>Zdaj takole govorimo o novi arhitekturi, o novem pristopu. Mogoče za začetek samo to
               kot osnovno informacijo, da je po sprejetju mnenja 2015, po objavi mnenja in po
               pravni analizi, ki jo je pripravila pravna služba sveta in se nanaša na to pravno
               mnenje, je Ministrstvo za gospodarstvo pripravilo celovito analizo, vladno gradivo že
               pred poletjem in to Vladno gradivo je bilo zdaj prejšnji teden je Vlada sprejela in
               ga boste sprejeli tudi v Državni zbor v seznanitev. V tem gradivu je bolj na široko
               napisana tudi nova arhitektura kot posledica, ena od posledic mnenja 2/15.</p>
               <p>Kaj se je zgodilo pri mnenju? Sodišče je dejansko presodilo tako kot je že gospa
               Suzana Skubic, Papež Skubic povedala, da so samo določbe o zaščiti investicij in
               reševanja naložbenih sporov tiste, ki so v deljeni pristojnosti in če ima sporazum o
               prosti trgovini te določbe, potem je sporazum v mešani pristojnosti. In če je
               pristojnost mešana, potem se uporabi postopek takšen kot je veljal so sedaj pri CETA.
               V svetu se sprejemajo odločitve s konsenzom, ko pride zadeva v potrditev parlamentu,
               je potrebna tudi potrditev v nacionalnem parlamentu oziroma ratifikacija ali
               katerikoli so že nacionalni postopki.</p>
               <p>Sporazume Avstralija, z Avstralijo in Novo Zelandijo sta predvidena kot sporazuma
               brez investicij, v smislu zaščite investicij in reševanja investicijskih sporov. Po
               tej logiki v skladu z mnenjem sodišča, je pač zadeva takšna, da je to sporazum v
               izključni pristojnosti EU in se v skladu s pravnim redom EU uporablja za sprejemanje
               odločitev v svetu kvalificirana večina, za postopek potrditve pa potrditev v svetu in
               Evropskem parlamentu. To so pač pravna dejstva. To kar je pa bistveno v tem delu in
               kar je tudi Slovenija izpostavljala ves čas, je pa ta del, ki ste ga mag. Kranjec vi
               poudarili, to je transparentnost. Evropska komisija se je nekako v kontekst
               transparentnosti omejuje objavo pogajalskega mandata. Republika Slovenija in pa njeni
               predstavniki ves čas poudarjamo, da transparentnost ni v objavi mandata. Mandat je
               precej splošen. V mandatu ni konkretnih določb. To kar je bistveno, je postopek od
               začetka pogajanj. In zato opozarjamo komisijo, da to kar potrebujemo so natančne
               informacije o poteku pogajalskega procesa. Dejstvo je, da države članice nismo člani
               pogajalskih delegacij. Pogajalske delegacije predstavljajo predstavniki komisije in
               predstavniki komisije torej vedo kaj dejansko se dogaja na posameznih pogajalskih
               sestankih in mi smo na odborih v delovnih telesih sveta o tem informirani. In če v
               bistvu če potrdimo zdaj ali pa če se strinjamo s pristopom, da gre v primeru teh dveh
               sporazumov za sporazume v izključni pristojnosti, potem je tisto kar potrebujejo
               države članice redno korektno obveščanje, kajti države članice bomo potem morale
               obveščati nacionalne parlamente, ki formalno sicer ne bodo vključeni v postopek
               potrditve, ampak vsekakor je potrebna zgodnja vključitev sodelovanje parlamenta v teh
               zgodnjih razpravah, o mandatu, o posameznih pogajalskih krogih, o ključnih
               vprašanjih, ki se dogajajo v procesu pogajanj in to kar bo še vedno ohranjeno s
               strani parlamentov se je po našem veljavnem sistemu v Sloveniji, je to, da bo
               parlament še vedno odločal o sklepu o podpisu. Pa o začasni uporabi, če bo do nje
               prišlo. Pa o sklepu o sklenitvi sporazuma. To je res tista kasna faza in nekako smo
               se pri nas pogovarjali, da to kar je bistveno, je potrebno izpostaviti večjo
               interakcijo med parlamentom in Vlado v teh zgodnjih fazah. Večkratno obveščanje,
               poročanje in tako naprej. Komisiji smo tudi povedali, da ne <stage type="mag"/><stage>(nadaljevanje)</stage> samo, ne potrebujemo samo ustnih
               informacij, mi potrebujemo dokumente in potrebujemo zadostni čas, da te dokumente
               analiziramo, da jih v bistvu predstavimo deležnikom, kolikor pač stopnja zaupnosti to
               pač omogoča in da pridobimo stališča in ta stališča potem posredujemo komisiji in
               pričakujemo potem, da bodo ta stališča tudi upoštevana. Večkrat smo tudi poudarili,
               da v bistvu problem manjših držav v takem sistemu je možnost preglasovanja. Komisija
               je zagotovila, da naj bi se relevantni interesi držav članic upoštevali. In da
               dejansko je bil tudi do sedaj modus vivendi v Odboru za trgovinsko politiko ne glede
               na to ali je šlo za sporazume v izključni pristojnosti ali za mešane sporazume,
               nenapisano pravilo odločanje s soglasjem. To je sicer nenapisano pravilo, ampak mi še
               vedno apeliramo na komisijo, da se to pravilo nekako ohrani. Tudi v praksi, čeprav
               formalno ni pogojev za to. In tudi v bistvu, da ne bi prišlo do preglasovanja. Pri
               tem pa kar je pomembno, pomembno je to, da imamo zadostne informacije tako s strani
               komisije, potem odziv deležnikov in vseh tistih, ki bi bili neposredno prizadeti s
               konkretnimi odločitvami in da imamo včasih možnost to uveljaviti. Tako da … In tudi
               če gledamo to arhitekturo. V tem primeru, glede na to, da sta Avstralija in Nova
               Zelandija razviti državi, sta članici OECD, sta podpisnici <stage>/ nerazumljivo/</stage>
               konvencije. Obstajajo druge pravne podlage za urejanje naložbenega dela. To se pravi
               zaščite naložb in reševanja naložb sporov. Zato v tem primeru ni potrebe po tem, da
               bi na primer vključili to poglavje v sam sporazum. Drugačen primer je pri kakšni
               državi, ki na primer ni članica OECD, kjer je potrebno zavarovati interese
               vlagateljev, to se pravi investitorjev. Tam so, tam so drugačne razmere, ampak tu v
               tem primeru gre pa za pač za državi, ki te zadeve imata.</p>
               <p>Potem je kaj še? Saj mislim, da sem zdaj praktično povedala vse. Aha, to še, primerno
               je v tem primeru, ko pogledamo sporazume in ko se odločamo o arhitekturi, da zadeve
               gledamo od primera do primera. Kakšna je predvidena vsebina sporazuma, kakšna je
               konkretna država, kakšne so v bistvu možnosti, kakšni so naši interesi in kakšne so
               možnosti za uveljavljanje interesov.</p>
               <p>Hvala lepa.</p>
            </sp>
            <sp xml:id="SDT7-OZG-redna-30-2017-12-06.sp23">

               <speaker>PREDSEDNICA ANDREJA POTOČNIK:</speaker>

               <p>Najlepša hvala tudi vam.</p>
               <p>Želi še kdo razpravljati? Gospa Violeta Tomić, izvolite.</p>
            </sp>
            <sp xml:id="SDT7-OZG-redna-30-2017-12-06.sp24">

               <speaker>VIOLETA TOMIĆ (PS Levica):</speaker>

               <p>Ja hvala.</p>
               <p>Jaz sem zelo pozorno poslušala vse kar ste povedali in veliko ste govorili o novi
               arhitekturi. To se sliši tako dobro kot da zidamo nekaj, gradimo dejansko nov
               svetovni red, kjer bodo suverenosti držav članic zelo, zelo omejene.</p>
               <p>Zdaj kolega Krajnc je rekel, da ne smemo misliti samo na koristi Slovenije ampak
               širše na vse države. Zdaj mene zanima koliko so druge države mislile na majhno
               Slovenijo. Jaz vem, da recimo Francija in Nemčija imata interes za ta sodelovanja
               zaradi svoje industrije, vsebinske in kakršnekoli in tukaj so pripravljene tudi
               kmetijstvo večkrat prodati. Ampak kaj je potem z našo samooskrbo. Mi toliko govorimo
               o samooskrbi. Danes naši kmetje zelo težko živijo, ker imajo majhne kmetije, težko
               konkurirajo multinacionalkam, kjer so pridelki cenejši. Noben kmet zdaj več ne gre
               krompirja saditi, na žalost, ker je toliko cenejši v trgovini, ko ga na veliko
               pripeljejo bog ve od kje. Ko se enkrat te pipice zaprejo, takrat ko pa so prazne
               police, bomo pa videli kaj v resnici smo izposlovali in izglasovali. Od takih
               sporazumov dejansko imajo multinacionalke največ koristi in to so sporazumi med
               evropskimi birokrati in multinacionalkami. To nima veze z demokracijo, z izvoljenimi
               predstavniki in z ljudstvom. To je dejstvo. Gre za interes kapitala, ne ljudi. Tukaj
               me nihče ne bo prepričal in zato ponavljam, da bom glasovala proti.</p>
               <p>Gospa Skubic je rekla, da seveda ne more povedati kakšne razlike so med standardi v
               pridelavi hrane med Novo Zelandijo in Evropsko unijo. Jaz bom vztrajala pri tem tudi,
               ko se bomo na kmetijstvu pogovarjali. Zdaj, nov pristop in arhitektura. <stage type="mag"/><stage>(nadaljevanje)</stage> Mnenje Evropskega sodišča
               2/15 pač gre za vse, zaščiti vse, razen zaščite investicij so v domeni Evropske
               unije. Še enkrat ponavljam vprašanje. Investicije ali so potem v domeni mehanizma ICS
               ali ISDS ali ne? Tega odgovora nisem dobila.</p>
               <p>Zdaj, gospa Lekše je govorila, da gre tukaj za pravna dejstva in da mi ta pravna
               dejstva moramo upoštevati. Kdaj smo mi dobili ta pravna dejstva, da parlamenti ne
               odločamo več o ničemer in da Evropska komisija odloča o tem kaj bomo jedli, kaj bomo
               uvažali in tako naprej? Ne vem kdaj smo pravna dejstva, ampak potem se seveda lahko
               sklicujemo na to zakonodajo. Gospa Skubic je rekla tudi nekaj kar je zelo zanimivo,
               da gre, da zaupamo, ker gre za dobro delujočo pravno državo. Kje? Kje gre za dobro
               delujočo pravno državo? Mislim, to so stvari v katere oprostite jaz ne morem kar tako
               kot nek vernik pač se pokloniti in reči ja, ja, jaz sem pa kar za.</p>
               <p>Zdaj, pogajalske delegacije mi nismo članice države Evropske unije. Se pravi, da … In
               stopnjo zaupnosti ste omenjali, ki je precejšnja. Se pravi mi zelo malo vemo o
               vsebini teh pogajanj in teh sporazumov in jih vseeno nekako podpiramo. Jaz
               definitivno takšnih sporazumov in mi v Levici ne bomo podprli in bom glasovala proti,
               ker tudi od vas veste nisem dobila adekvatnih odgovorov, razen, da gre za sodbo
               Evropskega sodišča 2/15, da so to pravna dejstva in da jim zaupamo, ker so oni mogoče
               bolj pravni kot mi in imajo bolj pravno državo in bolj utečeno demokracijo. Jaz se s
               tem ne morem strinjati in preden se bom lahko odločila drugače, bom morala imeti
               mnogo, mnogo več podatkov.</p>
               <p>Hvala.</p>
            </sp>
            <sp xml:id="SDT7-OZG-redna-30-2017-12-06.sp25">

               <speaker>PREDSEDNICA ANDREJA POTOČNIK:</speaker>

               <p>Najlepša hvala.</p>
               <p>Bi predala kar besedo, bi želela vi gospa …</p>
            </sp>
            <sp xml:id="SDT7-OZG-redna-30-2017-12-06.sp26">

               <speaker>SUZANA PAPEŽ SKUBIC:</speaker>

               <p><stage>/ mikrofon izključen/</stage> Mogoče na kratko ja.</p>
            </sp>
            <sp xml:id="SDT7-OZG-redna-30-2017-12-06.sp27">

               <speaker>PREDSEDNICA ANDREJA POTOČNIK:</speaker>

               <p>Gospa Suzana Papež Skubic, izvolite.</p>
            </sp>
            <sp xml:id="SDT7-OZG-redna-30-2017-12-06.sp28">

               <speaker>SUZANA PAPEŽ SKUBIC:</speaker>

               <p>Hvala lepa.</p>
               <p>Še enkrat glede kmetijstva in glede samooskrbe. Brez skrbi, tudi mi oziroma predvsem
               tukaj Ministrstvo za kmetijstvo kot zelo močen zagovornik interesov kmetijskega
               sektorja zagovarjamo interese kmetijstva v teh prostotrgovinskih sporazumih in
               zagotovo tudi Francija prav gotovo ni pripravljena kar prodati svojega kmetijstva,
               ker so tudi oni zelo, zelo aktivni na tem področju.</p>
               <p>Ponovno bi rada poudarila glede SPS standardov ja, ne morem vam dati detajlov, ker
               jih ne poznam. To je stvar Ministrstva za kmetijstvo, pa še vprašanje na kateri ravni
               se zdaj že to ve. Ampak v pogajalskih smernicah je izrecno navedeno, da bodo pri
               uvozu posamezno državo veljali standardi, ki veljajo v tej državi. Ohranjajo se
               standardi. To, da gre v primeru Nove Zelandije, Avstralije za dobro delujočo pravno
               državo, je bilo pa vezano na to, da se strinjamo, da v primeru sporazuma s tema dvema
               državama niso potrebne dodatne določbe oziroma sporazum glede zaščite investicij. To
               pomeni, da menimo, da notri, da se strinjamo s tem, da v sporazumu ne bo ICS. To pa
               je verjetno tisto glede česar se strinjamo. In rada bi še to poudarila. Mi ne dajemo
               soglasja vsebini sporazuma, mi dajemo soglasje samo v začetku pogajanj in govorimo o
               smernicah, ki jih bo morala komisija upoštevati pri teh pogajanjih.</p>
               <p>Hvala.</p>
            </sp>
            <sp xml:id="SDT7-OZG-redna-30-2017-12-06.sp29">

               <speaker>PREDSEDNICA ANDREJA POTOČNIK:</speaker>

               <p>Najlepša hvala za dodatne obrazložitve oziroma odgovore na vprašanja.</p>
               <p>Ugotavljam, da ni več želje po razpravi, zato prehajamo k predlogu stališča, na
               katerega ni bilo vloženih amandmajev in dajem ponovno razpravo oziroma na glasovanje
               naslednji predlog mnenja: »Odbor za gospodarstvo podpira predlog stališča Republike
               Slovenije do priporočila sklepa sveta o pooblastitvi za začetek pogajanj o
               prostotrgovinskem sporazumu z Novo Zelandijo epa 2391-VII EU U 776, ki ga je
               predložila Vlada in predlaga Odboru za zadeve Evropske unije, da predlog stališča
               sprejme.«</p>
               <p>Želi še kdo razpravljati? Ugotavljam, da ne, zato glasujemo o tem mnenju<stage type="mag"/> <stage>(nadaljevanje)</stage> Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(1 član.)</stage></p>
               <p>Ugotavljam, da je mnenje sprejeto.</p>
               <p>Določiti moramo še poročevalca za sejo pristojnega delovnega telesa, predlagam, da je
               to član odbora mag. Bojan Krajnc.</p>
               <p>S tem zaključujem to točko dnevnega reda.</p>
               <p>In prehajamo na <title>3. TOČKO DNEVNEGA REDA, PREDLOG STALIŠČA REPUBLIKE SLOVENIJA DO
                  PRIPOROČILA ZA SKLEP SVETA O POOBLASTITVI ZA ZAČETEK POGAJANJ O PROSTOTRGOVINSKEM
                  SPORAZUMU Z AVSTRALIJO, EPA 2392-VII, EUU777.</title> Zdaj v bistvu obrazložitev je
               bila nekje že narejena pri prejšnji točki, tudi razprav oziroma, če želi še kdo
               razpravljati, to lahko tudi opravimo, ugotavljam, da ne. Zato prehajamo na
               glasovanje. K predlogu stališča ni bilo vloženih amandmajev, zato dajem v razpravo in
               na glasovanje naslednji predlog mnenja, Odbor za gospodarstvo podpira predlog
               stališča Republike Slovenije do priporočila za svet sklepov o pooblastitvi za začetek
               pogajanj o prostotrgovinskem sporazumu z Avstralijo EPA 2392-VII, EUU777, ki ga je
               predložila Vlada in predlaga Odboru za zadeve Evropske unije, da predlog stališča
               sprejme. Glasujemo o tem predlogu mnenja.</p>
               <p>Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(1 član.)</stage></p>
               <p>Ugotavljam, da je mnenje sprejeto.</p>
               <p>Določiti moramo še poročevalca za sejo pristojnega delovnega telesa in ravno tako
               predlagam mag. Bojana Krajnca, ki je član Odbora za zadeve EU.</p>
               <p>S tem zaključujem to točko dnevnega reda in današnjo sejo Odbora za gospodarstvo in
               vam vsem želim lep sončen dan. <title>Seja se je končala 6. decembra 2017 ob 15.22.</title>
               </p>
            </sp>
         </div>
      </body>
   </text>
</TEI>

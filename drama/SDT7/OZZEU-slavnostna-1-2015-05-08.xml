<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZZEU-slavnostna-1-2015-05-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">02B85C508BB4288CC1257E2F00383016</idno>
               <idno type="custom" subtype="day">F1590AEBD85484ECC1257E4C003D36F6</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=F1590AEBD85484ECC1257E4C003D36F6</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZEU-slavnostna-1-2015-05-08.OZZEU" n="1">
               <name>slavnostna seja</name>
               <date when="2015-05-08"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZEU-slavnostna-1-2015-05-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZEU-slavnostna-1-2015-05-08.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">1. slavnostna seja</stage>
            <stage type="date">(8. maj 2015)</stage>
            <stage type="chairman">Slavnostno sejo je vodil Kamal Izidor Shaker, predsednik Odbora za zadeve
            Evropske unije.</stage>
            <stage type="time">Seja se je začela ob 10.02. </stage>
            <stage type="mag"/>


            <sp xml:id="SDT7-OZZEU-slavnostna-1-2015-05-08.sp1">

               <speaker>PREDSEDNIK KAMAL IZIDOR SHAKER:</speaker>

               <p>Spoštovane in spoštovani. Bi vas kar prosil, da zasedete mesta, ker bomo začeli z
               današnjo slavnostno sejo.</p>
               <p>/ slovenska in evropska himna/<stage type="mag"/>
               </p>
            </sp>
            <sp xml:id="SDT7-OZZEU-slavnostna-1-2015-05-08.sp2">

               <speaker>PREDSEDNIK KAMAL IZIDOR SHAKER:</speaker>

               <p>Spoštovani predsednik Državnega zbora dr. Milan Brglez, drage kolegice in kolegi
               poslanke in poslanci Državnega zbora, spoštovane poslanke in poslanci v Evropskem
               parlamentu, spoštovana komisarka za promet gospa Violeta Bulc, ministrica za področje
               razvoja, strateške projekte in kohezijo gospa Alenka Smerkolj, spoštovana državna
               sekretarka na Ministrstvu za zunanje zadeve gospa Dragoljuba Benčiča, dragi mladi
               prijatelji nagrajenci natečaja v organizaciji Zveze prijateljev mladine, ponosni
               starši in mentorji, predstavnici Zveze prijateljev mladine Slovenije, podpredsednica
               Majda Struc, generalna sekretarka gospa Breda Krašna, ostali cenjeni gostje,
               spoštovane Slovenke, Slovenci, državljanke in državljani.</p>
               <p>Lepo vas pozdravljam na slavnostni seji ob dnevu Evrope, katere edina točka se glasi
               Sodelujemo s Slovenijo, Evropo in svet oblikujemo.</p>
               <p>Takoj na začetku bi se najprej rad zahvalil nagrajencem natečaja Evropa v šoli za
               šolsko leto 2014/2015 na temo Sodelujem, svet oblikujem v organizaciji Zveze
               prijateljev mladine Slovenije, ki boste s svojimi prispevki sooblikovali to današnjo
               slavnostno sejo. Kot vidite smo pri nazivu točke dnevnega reda sledili naslovu vašega
               natečaja. Naj omenim, da je bil ta natečaj usklajen s temo evropskega leta, ki je v
               letu 2015, Evropsko leto za razvoj in poteka pod sloganom Naš svet, naše
               dostojanstvo, naša prihodnost. Enako zahvala velja domžalskemu Eufoni tuba kvartetu,
               ki nas bo med sejo popeljal v zakladnico glasbene umetnosti in nam zaigral dela
               Georga Abrahama Schneider in Johna Stevensa.</p>
               <p>Spoštovani. Dovolite mi nekaj uvodnih misli ob dnevu Evrope, ki ga obeležujemo z
               današnjo slavnostno sejo. V izjavi z dne 9 . maja 1950 je eden od ustanovnih očetov
               evorpskega povezovanja Robert Schuman zapisal: "Evropa ne bo nastala naenkrat ali v
               skladu z enotnim načrtom. Gradila se bo s pomočjo konkretnih dosežkov, ki bodo
               najprej oblikovali dejansko solidarnost." Če se ozremo na prehojeno pot lahko
               ugotovimo, da smo prišli daleč na tej poti oblikovanja Evropske unije in njenih
               predhodnic. Njene oblikovalce so pri tem vodili včasih zunanje okoliščine,
               pragmatizem in drznost, včasih pa tudi idealizem in nepremišljenost. Tako danes
               živimo v Uniji, ki ima kot vsaka človeška skupnost svoje prednosti in slabosti. Kljub
               slednjim pa Unija je in ostaja oblika sobivanja evropskih državljank in državljanov,
               ki nima druge alternative, ki bi temeljila v realnem vrednotenjem sveta, v katerem
               živimo. Ljudje smo nekako ustrojeni tako, da v času krize razmišljamo po prispodobi
               egiptovskih loncev mesa, tako da se pogosto zamegli realna podoba našega vsakdanjega
               sveta, kar pa seveda ne pomeni, da kritično razmišljanje do skupnosti, v kateri
               živimo ni potrebno. Nasprotno. To je tisto, ki nas spodbuja in vodi k temu, da si
               prizadevamo za še boljše oziroma najboljše.</p>
               <p>Na današnji seji bomo prisluhnili vam, mladim nagrajenkam in nagrajencem, ki nam
               boste predstavili svoj pogled na svet, v katerem živimo oziroma živite vi. <stage type="mag"/> (nadaljevanje) Če iskreno pogledamo na
               dogajanje v družbi, je treba priznati, da mladim svet ni tako naklonjen, kot bi si
               želeli, čeprav vam Unija in njeni programi nudijo možnosti izobraževanja in
               spoznavanja Evrope, pa tudi pomoč pri iskanju delovnih mest, vidimo ravno na tem
               področju enega od največjih izzivov za Unijo in Slovenijo. Vem, da se tako naši
               kolegi na ravni Unije, kot mi, ki delujemo na nacionalni ravni, trudimo, da bi iz
               Unije in Slovenije naredili prostor, ki bo mladim omogočal razvijanje vseh znanj in
               spretnosti ter uresničevanje ustvarjalnosti. Na ta način se bo nadaljevala gradnja
               Evrope na način, kot jo je razumel na začetku omenjeni Robert Schuman. S pomočjo
               konkretnih dosežkov, ki bodo, in to je moj poudarek, še naprej oblikovali dejansko
               solidarnost državljank in državljanov, prebivalk in prebivalcev Evropske unije.</p>
               <p>Najlepša hvala za pozornost.</p>
               <p>/ aplavz/</p>
               <p>Spoštovani, zdaj pa h kratkemu nagovoru vabim evropsko komisarko za promet spoštovano
               gospo Violeto Bulc.</p>
               <p>Izvolite.</p>
            </sp>
            <sp xml:id="SDT7-OZZEU-slavnostna-1-2015-05-08.sp3">

               <speaker>VIOLETA BULC:</speaker>

               <p>Spoštovani gospod predsednik, spoštovane poslanke in poslanci in spoštovani vsi
               obiskovalci.</p>
               <p>V veliko veselje mi je, da sem danes lahko tukaj v Sloveniji in to v času, prav na
               dan Evrope. Slovenija je mlada država, mlada republika, ki krepi svojo prepoznavnost
               v Evropi in svetu. Prav tako so danes z nami mladi. Mladi obiskovalci, in prav njih
               prisrčno pozdravljam. Vi ste na začetku vaše poti in iščete šele svoje mesto v
               svetu.</p>
               <p>9 . maj 1950 je bil zelo pomemben dan, in Robert Schuman, eden od ustanoviteljev
               Evropske unije je poleg že citiranega dejal še, izjavil še en izjemno pomemben
               stavek: "Nismo imeli Evrope, zato smo imeli vojno." Zame je to eno najpomembnejših
               sporočil, njegova vizija Evrope je zelo sorodna moji. Želim si, da bi bila Evropa
               tako medsebojno povezana, da bi bila napoved vojne proti sosednji državi enaka
               napovedi na lastno ljudstvo. Politika, gospodarstvo, civilna družba, so ključni
               elementi za gradnjo miru in Slovenija je še pred nedavnimi s presežnimi
               makroekonomskimi neravnotežji bila, preprosto rečeno, v težavah. Danes z velikim
               veseljem ugotavljam, da se stanje izboljšuje na vseh grafih ekonomske uspešnosti v
               smislu napredka se pojavlja v prvi polovici evropskih držav. Tako je komisija letos
               februarja že izpostavila slovenijo, kot primer zgledne države, članice Evropske
               unije. Nadpovprečna, 2,6% gospodarska rast Slovenije v lanskem letu in dobri obeti
               rasti vzpostavljajo zelo dobre pogoje za nadaljnja, odločno reformna ukrepanja. Za to
               je potreben pogum, vztrajnost pri izvajanju in seveda odločnost v ukrepanju. Ne samo
               zato, da bi se zadostilo komisiji, temveč predvsem zato, ker gre za Slovenijo. Za
               ljudi, ki tu živimo in za našo prihodnost.</p>
               <p>Želim si, da bi v prihodnje o Sloveniji govorili, kot o deželi perspektivnih
               investicij, gospodarske rasti in predvsem o novih priložnostih, da se Slovenija
               prepozna kot dežela blaginje, in verjamem, da vsi tu prisotni se bomo za to
               trudili.</p>
               <p>Evropska unija z obstoječimi in novimi finančnimi mehanizmi ustvarja pogoje za
               razcvet Evrope. Na ljudeh je, da izkoristimo in podpremo projekte, ki ustvarjajo
               vrednost. Menim, da nam ni treba biti le v koraku z Evropo, temveč smo lahko na
               njenem čelu. Slovenija je leta 2008 predsedovala Evropskemu svetu, z enakimi
               pristojnostmi in enako obdobje, kot leto pred nami Nemčija in takoj za nami Francija.
               Naš glas se sliši in to dobro. Slovenski jezik je enakovredno zastopan v Evropskem
                  <stage type="mag"/> (nadaljevanje) parlamentu in v
               Svetu. Vedno moramo biti ponosni, da smo Slovenci. Hkrati pa smo lahko ponosni, da
               smo Evropejci. S tem se ne odrekamo ničemur, ravno obratno, s tem krepimo našo
               nacionalno identiteto, naše vrednote in možnosti za naš nadaljnji razvoj.</p>
               <p>Hvala lepa.</p>
               <p>/ aplavz/</p>
            </sp>
            <sp xml:id="SDT7-OZZEU-slavnostna-1-2015-05-08.sp4">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala, spoštovana komisarka.</p>
               <p>Zdaj pa prosim predsednika Državnega zbora dr. Milana Brgleza, da nagovori udeležence
               današnje slavnostne seje.</p>
               <p>Gospod predsednik, izvolite.</p>
            </sp>
            <sp xml:id="SDT7-OZZEU-slavnostna-1-2015-05-08.sp5">

               <speaker>DR. MILAN BRGLEZ:</speaker>

               <p>Hvala lepa.</p>
               <p>Spoštovane in spoštovani. Jutri, 9. maja praznujemo Dan Evrope, dan ko je Robert
               Schuman izhajajoč iz ideje Jeana Monneta predlagal ustanovitev Evropske skupnosti za
               premog in jeklo ter postavil temelje evropskega povezovanja.</p>
               <p>Danes in jutri pa se spominjamo še enega pomembnega zgodovinskega dogodka, in sicer
               70. obletnice konca druge svetovne vojne v Evropi. Oba praznika nista povezana samo
               simbolično, ampak tudi dejansko. Konec druge svetovne vojne je bil predpogoj za
               vzpostavitev sodelovanja in – zanimivo – sodelovanje se je začelo najprej prav med
               dvema državama, ki sta bili v drugi svetovni vojni največji sovražnici. To je tisto,
               kar velja poudariti danes, ko na evropski celini prihaja do ponovnih geopolitičnih
               premikov. V desetletjih, ki so sledila so nekdanji smrtni sovražniki znali in uspeli
               doseči pomiritev ter spravo. Na trdnih temeljih pomiritve so uspeli oblikovati skupne
               vrednote ter zgraditi vsestransko in vsesplošno sodelovanje. Uspeli so oblikovati
               močno in trdno unijo, ki je presegla tudi najbolj optimistična pričakovanja t.i.
               očetov evropskega povezovanja in po zaslugi katere evropska celina že 70 let živi v
               miru in blagostanju. 70 let po koncu druge svetovne vojne je rožljanje z orožjem vsaj
               za večino Evropejk in Evropejcev nekaj oddaljenega, nekaj kar se nas na prvi pogled
               in neposredno morda niti ne tiče. Vendar pa je takšno razmišljanje ne le zmotno in
               omejeno, temveč tudi nevarno. Konflikti in nasilje se že vse od konca hladne vojne
               dogajajo tudi znotraj evropske celine, v 90. so to bile balkanske vojne, danes je to
               vzhodna Ukrajina pa tudi sredozemsko sosedje. Evropske države, ki so leta 1950
               stopile skupaj in dejale: "Nikoli več vojne", se zadnjih 25 let ne zavedajo, da že
               ves ta čas na evropski celini ni miru, ki je predpogoj za kakovostno življenje in
               življenje ljudi v blaginji. Žal Evropska unija na tem področju ne naredi dovolj. Saj
               ne da se ne trudimo, a morali bi storiti več. Konec koncev je ogrožanje miru na pragu
               Evropske unije lahko velika nevarnost tudi za razvoj in obstoj Evropske unije. A to
               ni edina težava, s katero se spopada Evropska unija danes. Njen velik problem postaja
               tudi revščina in negotova vsakodnevna realnost. Kriza je ti dve vprašanji še
               poglobila, pri čemer pa izgleda, da Evropska unija ne najde primernih odgovorov kako
               bi zadeve pognala naprej. Razmere ji otežuje tudi globalna negotovost, tako varnostna
               kot ekonomska, ki se odraža v številnih varnostnih grožnjah v regiji in širše, pa
               tudi v dejstvu, da osmina svetovnega prebivalstva še vedno živi v skrajni revščini.
               Naša dolžnost je, da ta vprašanja rešimo. Četudi se zavedam, da hokuspokus rešitev
               ni, pa bi morali biti pri reševanju teh vprašanj bolj ambiciozni.</p>
               <p>Letošnje leto je bilo razglašeno za evropsko leto za razvoj, s čimer želi Unija pod
               sloganom "Naš svet, naše dostojanstvo, naša prihodnost" svoje državljane in
               državljanke informirati o pomenu razvojnega sodelovanja ter jih hkrati spodbuditi k
               aktivnemu sodelovanju. Izjemno me veseli, da so se v projekt vključili tudi mladi, ki
               nam boste danes predstavili nekaj vaših videnj in razumevanj razvojnega zaostanka in
               neenakosti. Menim namreč, da je globalna neenakost presegla vse meje dopustnega in
               razumnega. Na eni strani razvitost in že kar nedostojno bogastvo ter razsipništvo, na
               drugi strani revščina in nezaslišana beda. Takšne nepravičnosti in brezsrčne
               solidarnosti, pa tudi zavedanja da gre za vprašanja, ki se tičejo vseh nas in ne le
               tistih, ki so lačni in živijo v pomanjkanju, prihodnost sveta ne more biti ne mirna
               ne stabilna, ne more biti obetavna, kaj šele optimistična.</p>
               <p>Spoštovane, spoštovani. Pred časom sem si že izposodil besede starogrškega
               zgodovinarja Tukidida. <stage type="mag"/> (nadaljevanje)
               Dovolite mi, da jih ponovim: "Identični interesi so najbolj zanesljiva vez tako med
               državami, kot med posamezniki." Tega se je zavedal tudi že oče evropskega povezovanja
               Robert Schuman, ki je bil trdno prepričan, da je morebitne vojne mogoče preprečiti z
               gospodarskim sodelovanjem, ki bi se postopno razvilo v politično povezovanje, in imel
               je prav.</p>
               <p>Pred sedmimi desetletji se je Evropa ukvarjala z vprašanjem zagotovitve miru, danes
               so izzivi sicer drugačni, a nič manj pereči. Vprašanje kako dokončno odpraviti
               revščino in zmanjšati globalne nepravičnosti je tisto, na katerem lahko Evropska
               unija uspe ali pade. Verjamem pa, da Unija in njene članice premoremo dovolj
               identičnega interesa, solidarnosti in odgovornosti, predvsem pa politične volje, da
               svet oblikujemo v smer, da bo varen, pravičen, predvsem pa svet za vse – zate, zame
               in za vse naše soljudi, naj si bodo ob naših državah ali pa v mednarodni skupnosti,
               naša odgovornost se mora začeti zdaj in tukaj. Zdi se mi, da nas prav v teh kriznih
               časih Evropa in Svet potrebujta bolj, ko si mi mislimo.</p>
               <p>Zato naj bo ob današnjem prazniku moj poziv vsem nam, da se s svojimi talenti aktivno
               vključimo v izgradnjo miru in blaginje v Evropi in širše. Bodimo aktivni in bodimo
               drzni. Verjamem, da bo svet, če se bomo v krepitev miru in blaginje vključili že
               danes, čez pet let veliko bolj naklonjen in prijazen.</p>
               <p>Hvala za pozornost.</p>
               <p>/ aplavz/</p>
            </sp>
            <sp xml:id="SDT7-OZZEU-slavnostna-1-2015-05-08.sp6">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala, spoštovani predsednik tudi za vaš prispevek.</p>
               <p>Zdaj pa predlagam, da prisluhnemo domžalskemu Eufoni tuba kvartetu.</p>
               <p>/ glasbena točk/<stage type="mag"/> (nadaljevanje) /
               glasbena točka/</p>
               <p>/ aplavz/</p>
            </sp>
            <sp xml:id="SDT7-OZZEU-slavnostna-1-2015-05-08.sp7">

               <speaker>PREDSEDNIK KAMAL IZIDOR SHAKER:</speaker>

               <p>Preden začnemo s predstavitvijo del nagrajencev natečaja, naj omenim, da sta med
               njimi tudi Jakob Benkovič in Anja Marinčič Parič, ki sta nagrajena za narisana
               stripa. In sicer, Jakob za strip Očistimo naravo, Anja pa za strip Pomagajmo danes,
               da bomo mi jutri deležni pomoči.</p>
               <p>Žal nam del ne moreta predstaviti, ju pa vabim, da se nam predstavita onadva in ju
               nagradimo z enim aplavzom.</p>
               <p>/ aplavz/</p>
               <p>Najlepša hvala.</p>
               <p>Zdaj pa vabim k govornico Zojo Kociper, da nam predstavi pesem Če bi lahko.</p>
            </sp>
            <sp xml:id="SDT7-OZZEU-slavnostna-1-2015-05-08.sp8">

               <speaker>ZOJA KOCIPER:</speaker>

               <p>Če bi lahko</p>
               <p>Če bi lahko povzpela se v nebo,</p>
               <p>oblikovala svet bi tako,</p>
               <p>namesto jeklenih ptic, bi štorklje letele vštric,</p>
               <p>prekmursko pesem in klic, bi zaslišal v Ameriki stric,</p>
               <p>zrak ostal bi čist</p>
               <p>in vsi ljudje bi bili veselih lic.</p>
               <p>Sonce veselo smehljalo bi se</p>
               <p>in narava z žarki božala bi se.</p>
               <p>/ aplavz/</p>
            </sp>
            <sp xml:id="SDT7-OZZEU-slavnostna-1-2015-05-08.sp9">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Zdaj pa vabim h govornici Aleksa Prijatelja, da nam prebere odlomek iz eseja Gasilci
               in naše prostovoljno delo.</p>
            </sp>
            <sp xml:id="SDT7-OZZEU-slavnostna-1-2015-05-08.sp10">

               <speaker>ALEKS PRIJATELJ:</speaker>

               <p>Gasilci in naše prostovoljno delo. Prostovoljstvo ima velik pomen za skupnost, ker
               izboljšuje kakovost življenja v družbi. Na ta način pomagamo skupinam in
               posameznikom, ki so ogroženi, prikrajšani in potisnjeni ob rob. Opravljajo ga ženske
               in moški.</p>
               <p>Tudi sam sem prostovoljec. Sem gasilec pri Gasilskem društvu Šentjanž na Dolenjskem.
               Za prostovoljstvo me je navdušil bratranec, ki je gasilec in je že večkrat pomagal
               ljudem v stiski. Zelo dober občutek je, če veš, da si nekomu pomagal. Včasih je
               dovolj že sam stisk roke ali prijazna beseda. Mlajši gasilci radi prisluhnemo
               starejšim, saj imajo veliko izkušenj.</p>
               <p>V oktobru je zapadel prvi sneg. Otroci smo se ga zelo razveselili, odrasli pa sploh
               ne. Sneg je bil težak, lomil je veje in podiral drevesa, v gozdu in ob cestah. Poleg
               vključenih oseb, ki so zadolžene za zimsko vzdrževanje, smo na pomoč prihiteli tudi
               gasilci. Poveljnik Matic je sklical izredni sestanek, kjer nam je razdelil naloge.
               Ker gasilci ne razpolagamo z veliko motornimi žagami, so jih odrasli člani društva
               prinesli od doma. Vključili so se traktoristi, ki so odvažali požagana drevesa. Delo
               je potekalo počasi, saj so se drevesa pod težo snega in ledu podirala, kot po tekočem
               traku. Čiščenje je bilo zelo nevarno in utrujajoče. Gasilci, ki so odstranjevali
               podrta drevesa, so morali biti zelo pazljivi in natančni. Omogočili so prevoznost
               cest. <stage type="mag"/> (nadaljevanje) Plačilo za
               opravljeno prostovoljno delo je bila neizmerna hvaležnost ljudi. Občutek da smo
               pomagali, nam pomeni več, kot denarno plačilo.</p>
               <p>Gasilci uspešno opravljamo svoje delo, tudi zato, ker imamo veliko ur priprav in
               izobraževanj. Čeprav nam to vzame veliko prostega časa, smo zadovoljni, da lahko
               pomagamo ljudem v stiski.</p>
               <p>S strani vodstva društva sem letos prejel posebno priznanje, postal sem naj pionir
               2014. To mi veliko pomeni, saj so ljudje opazili mojo požrtvovalnost in delovno
               vnemo.</p>
               <p>V prihodnosti si želim, da bi država namenila več finančnih sredstev društvom, saj je
               potrebno vzdrževati in posodabljati opremo. Brez tega pa ni hitre in kvalitetne
               pomoči.</p>
               <p>Želim si, da bi bilo prostovoljstvo še naprej tako pomembno, kot do zdaj, da bi se
               ljudje zavedali pomena prostovoljstva in ga širili na soljudi.</p>
               <p>/ aplavz/</p>
            </sp>
            <sp xml:id="SDT7-OZZEU-slavnostna-1-2015-05-08.sp11">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Zdaj pa k govornici vabim Nežo Cerinšek, da nam prebere odlomek iz eseja Sodelujem,
               svet oblikujem.</p>
            </sp>
            <sp xml:id="SDT7-OZZEU-slavnostna-1-2015-05-08.sp12">

               <speaker>NEŽA CERINŠEK:</speaker>

               <p>Ja, razumel bom. Zdaj, ne ko bom starejši. Odprite mi oči. Ampak, tudi ti si bil
               otrok, ali te resnično nikoli ni zanimalo, kako je ljudem lahko vseeno za ljudi in
               življenja, kako je lahko le denar tisti, ki jih osrečuje. Pozabljajo na sočloveka,
               družino, občutek varnostni in občutek, ko se ti zdi, da si nekomu pomemben in
               edinstven. Ali veš kaj je to? Temu občutku se reče ljubezen. Enostavno ljubezen, do
               česarkoli, sebe, bližnjega, drugih.</p>
               <p>Ja, trpel bom. Zdaj. Naj resnica še tako boli, odprite mi oči. Le zakaj želimo tako
               hitro odrasti, postati veliki. Ne bom rekla odrasli, le veliki. Ker se biti velik v
               otroških očeh sliši nekaj nemogočega, nedostopnega, nekaj otroško lepega,
               najlepšega.</p>
               <p>Povejte kako opazujem naj krivico, zdaj, ne mižim, naj se razjezim, odprite mi oči.
               Sleci obleko pohlepa in obleci tiste, ki jih zebe, pa se bo spremenila v odejo
               dobrote.</p>
               <p>Pravite, v tem norem svetu brezglavo hitimo, zbudimo te ko bo s časom minili. Ne.
               Zdaj mi odprite oči.</p>
               <p>Ampak, nekaj pa je gotovo res, morda ne poznam odgovorov na vsa vprašanja, izvedeti
               moram, naj le rastejo moje velike modre oči. V nekaj pa sem prepričana, otroci smo
               najsrečnejša bitja na svetu. Se sprašuješ kako? Tukaj je skrivnost. Nikoli me ne bo
               zanimala tvoja draga ali raztrgana obleka, bel ali črn obraz, zanimal me boš ti,
               pravzaprav to, kar je v tebi, kar te dela človeškega in pravega.</p>
               <p>Tako otroci vidimo svet in vsak si lahko želi ta pogled. Zanima me le, kje se z leti
               izgubijo te velike modre oči. Morda se ne izgubijo, morda le zaspijo. Zbudimo
               jih.</p>
               <p>/ aplavz/</p>
            </sp>
            <sp xml:id="SDT7-OZZEU-slavnostna-1-2015-05-08.sp13">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Nuša Krajnc nam bo prebrala odlomek iz eseja Življenje v očeh mladostnice.</p>
               <p>Prosim.</p>
            </sp>
            <sp xml:id="SDT7-OZZEU-slavnostna-1-2015-05-08.sp14">

               <speaker>NUŠA KRAJNC:</speaker>

               <p>Živim v majhni evropski državi Sloveniji. Na skrajnem severnem robu Sredozemlja v
               srednji Evropi. Čeprav hodim še v osnovno šolo, sledim dnevnim novicam in si
               postavljam veliko vprašanj. Vsak dan nas mediji bombardirajo z različnimi
               gospodarskimi in političnimi težavami naše državice. V Sloveniji premoremo ogromno
               izobraženih ljudi, ki žal svoje znanje prodajajo v tujini. Mladi izobraženci v
               Sloveniji enostavno ne dobijo priložnosti ali pa država zanje nima posluha,<stage type="mag"/> (nadaljevanje) zato svojo kariero raje
               nadaljujejo v tujini, kjer imajo za uspeh več možnosti.</p>
               <p>Priča smo tudi mnogim izumom v tujini, ki so plod slovenskih ustvarjalcev. V
               Sloveniji je veliko različnih generacij in narodov, ki bi si morali med seboj
               pomagati za skupno dobro življenje. Generacije je treba združevati in povezovati.
               Tako bi se lahko že v mladih letih seznanili s svetom odraslih, z njihovimi
               izkušnjami in nasveti glede življenja.</p>
               <p>Spoštujem poklic medicinske sestre v domu za upokojence ali v bolnišnici, ker
               pomagajo starejšim ljudem. Prav tako sem navdušena nad organizacijo Rdeči noski, kjer
               starejši animirajo bolne otroke v bolnišnicah. Mislim, da je sodelovanje med
               različnimi generacijami zelo pomembno, zabavno in tudi koristno.</p>
               <p>V mojem domačem kraju, v Sevnici, opažam, da je vse več otrok, ki imajo težave z
               učenjem. To je posledica prezaposlenosti staršev, kar pomeni, da so otroci prepuščeni
               sami sebi. Sami ne vedo kako se učiti in čas raje preživljajo za računalniki in
               zanemarjajo šolo. Takšni otroci bi morali imeti ob sebi nekoga, ki bi jim pokazal
               zabavne načine učenja, da bi bili uspešni.</p>
               <p>Opažam, da je v Sloveniji vsako leto večji odziv na humanitarne akcije zbiranja
               hrane, oblek in drugih potrebščin za socialno ogrožene družine. Sama zelo podpiram in
               vsako leto spremljam prednovoletno akcijo Anina zvezdica. Zavedam se, da so takšne in
               podobne splošno dobrodelne organizacije namenjene reševanju in lajšanju socialnih
               stisk oziroma težav prebivalcev, zagovorništvo socialnih ogroženih posameznikov in
               družbenih skupin, nudenje pomoči ljudem ter reševanju ljudi, katerih zdravje ali
               življenje je ogroženo. Prav tako podpiram različne organizacije in društva, ki nudijo
               pomoč posameznikom, predvsem pri reševanju psihosocialnih težav.</p>
               <p>Obstajajo pa tudi naravne nesreče, za katere ljudje nimamo vpliva. To so potresi,
               orkani, poplave ali celo požari. Ljudje lahko v enem samem trenutku ostanejo brez
               doma, hrane, oblačil ali ostalih osnovnih življenjskih dobrin. Otroci lahko ostanejo
               brez staršev in svojcev. Predstavljajte si grozoto takšnih otrok. V takšnih primerih
               bi morali v večjih količinah darovati življenjsko potrebne dobrine. V časopisnih
               novicah sem prebrala, da so na seznamih darovalcev največkrat ljudje, ki so že sami
               finančno bolj potisnjeni na rob propada. Verjetno zato, ker so že sami občutili kako
               je kadar nimaš nič.</p>
               <p>Težav, s katerimi se soočamo mladi in stari v tej naši mali Sloveniji res ni malo.
               Kot 13-letnica že danes pomagam pri raznih zbiralnih akcijah šolskih potrebščin, pri
               akcijah zbiranja hrane in zamaškov, nesebično prisluhnem in pomagam vrstnikom pri
               težavah, pomagam pri učenju tudi svojemu bratcu, ki ima disleksijo. Vem, da je to le
               skromno udejstvovanje pri vseh problemih današnjega časa.</p>
               <p>Ko odrastem si močno želim postati psihologinja. S pridobljenim znanjem in lastnimi
               izkušnjami, ki jih že imam in jih še veliko bom pridobila v času šolanja, bom lahko
               pomagala učencem pri učnih težavah, jih spodbujala in motivirala pri učenju. Lahko
               bom pomagala otrokom drugih narodnosti, pri učenju in vključevanju v novo okolje ter
               vsem mladim. Želim si namreč, da bi vsi otroci imeli karseda srečno in brezskrbno
               življenje, zato bom dala vse od sebe, da uresničim svoj zastavljeni cilj.</p>
               <p>/ aplavz/</p>
            </sp>
            <sp xml:id="SDT7-OZZEU-slavnostna-1-2015-05-08.sp15">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Kot zadnjo v tem sklopu vabim na oder Niko Jelen, ki nam bo prebrala pesmico
               Pomagajmo.</p>
            </sp>
            <sp xml:id="SDT7-OZZEU-slavnostna-1-2015-05-08.sp16">

               <speaker>NIKA JELEN:</speaker>

               <p>Pomagajmo</p>
               <p>Pomagajmo vsem revnim ljudem.</p>
               <p>Pomagajmo vsem lačnim ljudem.</p>
               <p>Pomagajmo vsem žejnim ljudem.</p>
               <p>Pomagajmo vsem drugačnim ljudem.</p>
               <p>Pomagajo vsem bolnim ljudem.</p>
               <p>Kako? Le kako?</p>
               <p>Podajmo jim roko in bodimo eno.</p>
               <p>Vsi smo ljudje.</p>
               <p>/ aplavz/</p>
            </sp>
            <sp xml:id="SDT7-OZZEU-slavnostna-1-2015-05-08.sp17">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Zdaj pa je ponovno čas za domžalski Eufoni tuba kvartet.</p>
               <p>/ glasbena točka/<stage type="mag"/> (nadaljevanje) /
               glasbena točka/</p>
               <p>/ aplavz/</p>
            </sp>
            <sp xml:id="SDT7-OZZEU-slavnostna-1-2015-05-08.sp18">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Drugi sklop nagrajenih del bo začela gospa Tjaša Filipič in nam bo predstavila pesem
               Naša generacija.</p>
            </sp>
            <sp xml:id="SDT7-OZZEU-slavnostna-1-2015-05-08.sp19">

               <speaker>TJAŠA FILIPIČ:</speaker>

               <p>Naša generacija</p>
               <p>Naša generacija ni naredila ničesar.</p>
               <p>Nihče ne bo rekel, da smo vrhunec človeštva.</p>
               <p>To je narobe.</p>
               <p>Resnica je, da je naša generacija poraz…</p>
               <p>Mišljenje, da smo uspeli… je potrata.</p>
               <p>In vemo, da živeti za denar in moč je prava stvar.</p>
               <p>Biti ljubeč, spoštljiv in prijazen je neumnost.</p>
               <p>Pozabiti na ta čas ne bo lahko, ampak bomo poskusili.</p>
               <p>Spremeniti svet na boljše je nekaj, česar nismo naredili.</p>
               <p>Obupati – je, kako smo se spopadli s težavami.</p>
               <p>Trdo delo je samo šala.</p>
               <p>Narediti ne moremo ničesar – je to morda res… če ne naredimo obrata.</p>
               <p>No, moja pesem pa dobi prav pomen šele, ko je prebrana od spodaj navzgor.</p>
               <p>Če ne naredimo obrata, je to morda res –</p>
               <p>Narediti ne moremo ničesar je samo šala.</p>
               <p>Trdo delo je kako smo se spopadli s težavami.</p>
               <p>Obupati je nekaj česar nismo naredili,</p>
               <p>Spremeniti svet na boljše ne bo lahko, ampak bomo poskusili.</p>
               <p>Pozabiti na ta čas je neumnost.<stage type="mag"/>
               (nadaljevanje) Biti ljubeč, spoštljiv in prijazen je prava stvar.</p>
               <p>Živeti za denar in moč je potrata, in vemo, da smo uspeli.</p>
               <p>Mišljenje, da je naša generacija poraz, to je narobe.</p>
               <p>Resnica je, da smo vrhunec človeštva.</p>
               <p>Nihče ne bo rekel, da naša generacija ni naredila ničesar.</p>
               <p>/ aplavz/</p>
            </sp>
            <sp xml:id="SDT7-OZZEU-slavnostna-1-2015-05-08.sp20">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Odlomek iz eseja Ni vse zlato, kar se sveti nam bo predstavila Nika Svetina.</p>
            </sp>
            <sp xml:id="SDT7-OZZEU-slavnostna-1-2015-05-08.sp21">

               <speaker>NIKA SVETINA:</speaker>

               <p>Sama sem razmišljala, kako bi lahko premagali revščino, ki je ni uspelo odpraviti
               niti gospodarsko razvitemu svetu. Našla sem odgovore: s hitrim razvojem znanosti, s
               povečanjem kmetijske proizvodnje in z rastjo bruto družbenega proizvoda. Za dosego
               cilja bi bilo potrebno zmanjšati posledice gospodarske krize, povečati pomoč v obliki
               hrane, izboljšati infrastrukturo v najbolj ranljivih regijah, izboljšati
               izobraževanje in zdravstvo ter se boriti proti podnebnim spremembam, ki jih lahko z
               vedno bolj pogostimi poplavami in sušami negativno vplivajo na preskrbo s hrano.
               Najpomembneje pa je stopiti korak nazaj, opustiti predsodke in diskriminacijo ter
               iskreno zaživeti v sožitju.</p>
               <p>Družba je iz nas naredila ovce, ki brez premislekov sprejemamo potrošništvo,
               individualizem in materializem. Mladi se ne zavedamo, da svet stoji na naših plečih
               in da smo mi tisti, ki ga bomo zapustili naslednjim generacijam. Ne pomislimo, da je
               bodočnost naša in da lahko ukrepamo.</p>
               <p>Verjetno poslušate in si mislite, kako naivna srednješolka piše o izboljšanju sveta.
               Mislite si, da so moje ideje utopične. Če ste eden takih posameznikov, še enkrat
               razmislite o tem, kakšen svet ste kot sleherni človek pustili vašim potomcem. Ste
               opravili svojo dolžnost do Zemlje, ki omogoča, da lahko preživite? In do prednikov,
               ki so vas ustvarili? No, sama bom čez nekaj let ponosna, da sem razmišljala drugače
               in pripomogla vsaj do te mere, da sem dojela smisel življenja. Ni potrebno, da
               postanemo vsi aktivisti. Poleg tega pomoč sočloveku ni nujno materialna, veliko lahko
               doprinesemo že z moralno podporo in pozitivnimi mislimi.</p>
               <p>Mislim, da je čas, da vam zaupam še največjo lekcijo, ki sem se je naučila do sedaj,
               in to je, da se moram še veliko naučiti. Revščina na eni in uničevanje na drugi
               strani sta aktualna problema, ki potrebujeta čas in znanje, da ju odpravimo. Mislim,
               da ju bodo v prihodnosti zamenjali nam še zaenkrat še neznani problemi. Recept pa bo
               vedno enak, rešitev vedno v miselnosti, bogastvo v izkušnjah.</p>
               <p>Izobraženost, razgledanost in predanost so lastnosti mladih, ki si pridno tlakujejo
               pot k uspehu. Pravijo, da vsaka stvar rabi svoj čas. In verjamem, da bo le-ta prišel
               tudi za nas. Za tiste, ki nam ni vseeno in ki bomo poskrbeli ne le za našo
               prihodnost, temveč za prihodnost naših potomcev. Upam, da se bom nekoč spominjala
               očitkov, kako naivni smo bili, češ da bomo spremenili svet, in vem, da takrat ne bom
               obžalovala, kako pametna sem bila, da sem spremenila sebe.</p>
               <p>Hvala.</p>
               <p>/ aplavz/</p>
            </sp>
            <sp xml:id="SDT7-OZZEU-slavnostna-1-2015-05-08.sp22">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Zdaj pa h govornici vabim Satin Papež, da nam prebere odlomek iz eseja Naš svet, naše
               dostojanstvo, naša prihodnost.</p>
            </sp>
            <sp xml:id="SDT7-OZZEU-slavnostna-1-2015-05-08.sp23">

               <speaker>SATIN PAPEŽ:</speaker>

               <p>Sem državljanka Slovenije. Imam ambicije, želje, cilje in sanje. Veliko sanj. Drznih
               in še bolj drznih. Vsak ima sanje, takšne ali pa drugačne. Nekateri sanjajo o
               prelepih avtomobilih, svetlečih draguljih, prestižnih vilah, petkrat predragih
               oblačilih s petkrat preplačano znamko. Spet drugi, tisti, na drugem koncu sveta pa
               sanjajo o kozarcu čiste pitne vode, o izobrazbi, o barvni majici, s potiskom svojem
               najljubšega risanega junaka, o čeveljčkih, ki bi zaščitili nožice z raskavo kožo na
               razbeljenih tleh, o knjigah, o malo obilnejšem in slastnejšem obroku. Ja, to so tisti
               otroci z velikimi zvedavimi očkami, ki verjetno nikoli ne bodo vedeli kaj je <stage type="mag"/> (nadaljevanje) računalnik.</p>
               <p>Kakšne razlike obstajajo na tem našem majhnem planetu, kakšne so sanje, želje cilji
               in kako so upanja lahko različni, pa četudi so to sanje dveh povsem enako starih
               oseb. In veste kdo je kriv za to? Ne, ne veste. Pa vam jaz povem kdo. Za to je kriva
               družba. In kdo je družba? Mi smo družba. Mi jo sestavljamo, oblikujemo in mi smo
               tisti, ki smo postavili standarde, katerim moramo vsi slediti. Če jim slučajno ne,
               smo izločeni, nas drugi gledajo kot drugačne in neenakopravne in neenakovredne.
               Četudi mislimo sedaj da to nismo mi, da mi nismo takšni, se povsem motimo. Vprašajmo
               se iskreno, nihče nas ne sliši in ne preverja. Kolikokrat smo na primer ocenjevali
               ali grdo pogledali, ko je šel mimo nas nekdo, ki je bil oblečen malce drugače. Mogoče
               je imel drugačne hlače, majico bolj žive ali živahne barve, prevelik klobuk ali pa bi
               lahko rekli, da je zamenjal letni čas in prišel poleti pokrit s kapo na glavi in z
               verigami okoli pasu. Kolikokrat? Če smo odgovorili z, nikoli, lažemo sami sebi.</p>
               <p>A verjamem v dobro. Verjamem v lepši svet in to da bomo zmogli, da nas bo vse več in
               več takšnih, ki bomo s srčnostjo in pogumom osrečevali drug drugega in vodili svet v
               lepši skupni jutri.</p>
               <p>Hvala.</p>
            </sp>
            <sp xml:id="SDT7-OZZEU-slavnostna-1-2015-05-08.sp24">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Prispevke nagrajencev pa bomo sklenili s pesmijo Moj svet, ki nam jo bo predstavila
               Tinkara Tušek.</p>
            </sp>
            <sp xml:id="SDT7-OZZEU-slavnostna-1-2015-05-08.sp25">

               <speaker>TINKARA TUŠEK:</speaker>

               <p>Moj svet</p>
               <p>Moj svet je majhen, kot moje dlani.</p>
               <p>Moj svet ne vidi daleč, drobne so moje oči.</p>
               <p>Moj svet ne čuti veliko, čuti pa srčne reči.</p>
               <p>Moj svet misli s svojo glavo, tako me mami uči.</p>
               <p>Pravi, naj sodelujem,</p>
               <p>tako, da bratu čevelj obujem,</p>
               <p>tako, da se sošolcu ne posmehujem,</p>
               <p>tako, da z mamo o makarončkih modrujem,</p>
               <p>tako, da pomembne načrte v svoji glavi kujem,</p>
               <p>tako, da ubogim žepnino darujem,</p>
               <p>tako, da sestrici pri frizuri svetujem,</p>
               <p>tako, da z dobro voljo slabi kljubujem.</p>
               <p>Kadar pa sodelujem, je moj svet velik, večji od mojih dlani.</p>
               <p>Moj svet vidi dlje od očkovih oči.</p>
               <p>Moj svet išče in najde srečne reči.</p>
               <p>Moj svet sem jaz, si ti in smo vsi.</p>
               <p>Ko sodelujem, moj svet vedno bolj za boljši svet živi.</p>
               <p>/ aplavz/</p>
            </sp>
            <sp xml:id="SDT7-OZZEU-slavnostna-1-2015-05-08.sp26">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Naj ob koncu omenim, da je med nagrajenci natečaja tudi Katja Rakovec za esej Nov
               planet, ki pa je danes žal ni med nami.</p>
               <p>Zdaj pa je ponovno čas za kulturni program.</p>
               <p>/ glasbena točka/<stage type="mag"/> (nadaljevanje) /
               glasbena točka/</p>
               <p>/aplavz/</p>
            </sp>
            <sp xml:id="SDT7-OZZEU-slavnostna-1-2015-05-08.sp27">

               <speaker>PREDSEDNIK KAMAL IZIDOR SHAKER:</speaker>

               <p>Spoštovani.</p>
               <p>S to glasbeno točko smo sklenili današnjo slavnostno sejo.</p>
               <p>Vsem nastopajočim se najlepše zahvaljujem za sodelovanje. Vsem vam pa ob Dnevu Evrope
               želim vse lepo v mesecu maju, mesecu mladosti. Pri tem bi rad poudaril znano misel,
               da mladost ni povezana le s številom let, ampak predvsem s tem kako se človek v srcu
               počuti.</p>
               <p>S tem končujem to slavnostno sejo Odbora za zadeve Evropske unije in vas ob tej
               priložnosti vabim v preddverje velike dvorane, kjer bo potekalo odprtje razstave 70
               klekljanih golobov za 70 let miru po drugi svetovni vojni.</p>
               <p>Nagrajence, ki so sooblikovali današnjo sejo pa vabim, da počakajo v veliki dvorani,
               v tem prostoru, da se skupaj s predsednikom Državnega zbora in zborovsko komisarko
               fotografiramo za arhiv, ki ga boste lahko ohranili na ta današnji dogodek.</p>
               <p>Želim vam prijetno družbene, se vam še enkrat najlepše zahvaljujem in vam želim lep
               dan.</p>
               <p>/ aplavz/<title> Seja se je končala 8. maja 2014 ob 10.57. </title>
               </p>
            </sp>
         </div>
      </body>
   </text>
</TEI>

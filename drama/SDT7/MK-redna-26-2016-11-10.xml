<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-MK-redna-26-2016-11-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Mandatno-volilna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">62A0B8C755934CA6C125803D002E971D</idno>
               <idno type="custom" subtype="day">A3587FD58A0F1317C1258079004AB239</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=A3587FD58A0F1317C1258079004AB239</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-MK-redna-26-2016-11-10.MK" n="26">
               <name>redna seja</name>
               <date when="2016-11-10"/>
            </setting>
         </settingDesc>
         <particDesc>
            <listOrg>
               <org xml:id="SDT7-MK-redna-26-2016-11-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-MK-redna-26-2016-11-10.MK">
                        <orgName key="MK">Mandatno-volilna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR MANDATNO-VOLILNA KOMISIJA </stage>
            <stage type="session">nadaljevanje 26. seje</stage>
            <stage type="date">(10. november 2016)</stage>
            <stage type="chairman">Sejo je vodil dr. Mitja Horvat, predsednik komisije.</stage>
            <stage type="time">Seja se je pričela ob 13.18.</stage>


            <sp xml:id="SDT7-MK-redna-26-2016-11-10.sp1">

               <speaker>PREDSEDNIK DR. MITJA HORVAT:</speaker>

               <p>Spoštovani. Pričenjam s prvim nadaljevanjem 26. seje Mandatne-volilne komisije. Vse
               članice in člane, ostale prisotne prav lepo pozdravljam in vas najprej obveščam, da
               na seji s pooblastili sodelujejo namesto poslanca Mateja Tonina poslanka Ljudmila
               Novak, namesto poslanke Anje Bah Žibert poslanec dr. Vinko Gorenak, namesto poslanca
               Branka Zormana poslanec Marko Ferluga, namesto poslanca Franca Breznika poslanec mag.
               Branko Grims, namesto poslanke Anje Bah Žibert poslanec mag. Marko Pogačnik<gap n="…"/>
               <stage>/medsebojno pogovarjanje/</stage> Se opravičujem, tudi to pooblastilo ne velja, ker imamo
               gospoda Gorenaka namesto poslanke Anje Bah Žibert, in namesto poslanca Franca Jurše
               poslanec Peter Vilfan. S sklicem prvega nadaljevanja 26. seje, ste prejeli naslednji
               dnevni red: Predlog za imenovanja na sodniško mesto vrhovnega sodnika na Vrhovnem
               sodišču Republike Slovenije in nadaljujemo s prekinjeno obravnavo navedene točke
               dnevnega reda.  Na to
               točko dnevnega reda in na sejo je vabljen dr. Marko Novak, predsednik Sodnega sveta,
               ki ga v naši sredi prav lepo ponovno pozdravljam. In uvodoma pojasnjujem, da je
               Mandatno-volilna komisija na 26. seji, 13. 10. 2016, ob obravnavi Sodnega sveta za
               imenovanje kandidata mag. Aleksandra Karakaša na sodniško mesto vrhovnega sodnika na
               Vrhovnem sodišču Republike Slovenije sprejela sklep, da točko prekine, in sicer zato,
               da pred nadaljevanjem obravnave pridobi od Sodnega sveta opredelitev do dopisa Odbora
               2015 z dne, 12. 9. 2016, v zvezi z navedbami, ki se nanašajo na predlaganega
               kandidata. Dne 4. 11. 2016 je Sodni svet posredoval odgovor na naš poziv, ki ste ga
               prejeli v sistemu UDIS.</p>
               <p>Želi uvodoma besedo predsednik Sodnega sveta, dr. Marko Novak? Izvolite, imate
               besedo.</p>
            </sp>
            <sp xml:id="SDT7-MK-redna-26-2016-11-10.sp2">

               <speaker>DR. MARKO NOVAK:</speaker>

               <p>Najlepša hvala.</p>
               <p>Spoštovani predsedujoči, spoštovane poslanke, poslanci. Sodni svet na zaprosilo
               Mandatno-volilne komisije je obravnaval predvsem dopis Odbora 2015, v katerem odbor
               očita kandidatu za mesto vrhovnega sodnika mag. Aleksandru Karakašu, da je neprimeren
               za kandidaturo, ker je predsedoval senatu pritožbenega sodišča, ki je potrdil
               obsodilno sodbo proti Francu Kanglerju. Moram poudariti, da je Sodni svet resno in
               tehtno obravnaval te trditve, proučil tudi dodatno gradivo, ki ga je posredoval Odbor
               2015 in je sprejel naslednjo mnenje, ki ga bi ga zdaj na kratko podal. Sodni svet v
               zvezi z navedenimi očitki opozarja, da je bilo že večkrat izpostavljeno, da odločanje
               poslancev o imenovanju sodnikov na najvišja sodniška mesta, ne sme temeljiti na
               njihovi oceni o ustreznosti kandidatovih odločitev v konkretnih zadevah. Tako je, v
               zvezi z volitvami kandidatov iz Republike Slovenije za dve mesti članov stalnega
               Arbitražnega sodišča v Hagu leta 2005, kamor je kandidirala tudi takratna
               podpredsednica Ustavnega sodišča prof. dr. Mirjam Škrk, tedanji predsednik Ustavnega
               sodišča prof. dr. Janez Čebul dne, 24. 2. 2005, opozoril, da mora odločitev Državnega
               zbora Republike Slovenije, da kandidata ne izvoli na predlagano sodniško mesto,
               temeljiti na temeljnih načelih pravne države in delitve oblasti. Opozoril je, da je
               takratno odločitev posameznih poslancev in poslank za zavrnitev kandidature, ki je
               temeljila na, po njihovem mnenju, neustrezni sodniški odločitvi, mogoče razumeti, kot
               jasno opozorilo o celotni sodni veji oblasti, naj bo previdna pri odločanju in
               ocenil, da to predstavlja grob poseg v samostojnost in neodvisnost sodnika, kot tudi
               izvajanje pretiska na njegovo sodniško delo. Sodni svet poudarja, da pravila, ki
               zagotavljajo neodvisnost sodstva nikakor niso namenjena temu, da bi varovala
               nedotakljivost sodnikov, ampak so namenjene zaščiti državljanov pred zlorabo državne
               oblasti. Omogočajo sodniku, da odloča nepristransko in ga varujejo pred direktnimi
               vplivi političnih strank drugih organizacij ali posameznikov. Zato vsa mednarodna
               priporočila, zlasti posvetovalnega sveta evropskih sodnikov pri Svetu Evrope in
               evropske mreže sodnih svetov v zvezi z ocenjevanjem in napredovanjem sodnikov posebej
               poudarjajo, da je lahko predmet ocenjevanje le učinkovito vodenje postopkov,
               obravnavanje po vrstnem redu, predvsem metodologija, ki jo sodnik uporablja, nikakor
               pa ne vsebina njegovih odločitev. Ta se lahko preizkuša le prek rednih in izrednih
               pravnih sredstev. Če se ocenjuje vsebina sodnikovih odločb in je od tega odvisno
               njegovo napredovanje ali celo razširitev, potem obstaja nevarnost, da sodnik ne bo
               odločil tako, kot misli da je prav, ampak tako, da bo dobro ocenjen. Pri oceni
               sodniške službe se pri posameznem sodniku zato lahko presoja odločitve vsebinsko le
               takrat, ko je ugotovljen grob odstop od profesionalnih standardov glede strokovnega
               znanja. To je tudi zakonsko merilo pri ocenjevanju sodnikov in ugotavljanje pogojev
               za njihovo napredovanje.
               V postopku izbire se je sodni svet pri ocenjevanju strokovnosti višjega sodnika mag.
               Aleksandra Karakaša, uprl na oceno sodniške službe, na mnenje kazenskega oddelka
               Vrhovnega sodišča ter mnenje predsednika Vrhovnega sodišča glede kandidature
               Aleksandra Karakaša, iz katerih izhaja, da kandidat po strokovnosti dosega zahtevne
               standarde, ki jih mora izpolnjevati vrhovni sodnik za mesto vrhovnega sodnika. Te sem
               tudi prejšnjič obrazložil. Zadnji dve mnenji sta bili podani po tem, ko je bila
               izdana sodba, na katero se v vlogi z dne, 12. 9. 2016, sklicuje Odbor 2015, kar
               pomeni, da je bila upoštevana pri oblikovanju celovitega mnenja o strokovnosti mag.
               Aleksandra Karakaša, torej ta sodba Vrhovnega sodišča na to. To je mišljeno, ki je
               razveljavila odločitev višjega, ki mu je predsedoval Karakaš. Zato Sodni svet v
               celoti vztraja pri danem predlogu in poudarja, da postopki imenovanja vrhovnih
               sodnikov v Državnem zboru ne smejo izzveneti v sporočilo, naj bodo sodniki previdni
               pri odločanju, saj jim bo napredovanje na Vrhovno sodišče onemogočeno, če ne bodo
               odločali tako, kot si želijo nekateri. To bi bilo zaenkrat vse. Če so pa še kakšna
               vprašanja, sem pa seveda pripravljen odgovoriti.</p>
            </sp>
            <sp xml:id="SDT7-MK-redna-26-2016-11-10.sp3">

               <speaker>PREDSEDNIK DR. MITJA HORVAT:</speaker>

               <p>Najlepša hvala.</p>
               <p>Preden nadaljujemo z razpravo naj vas obvestim, da je ob 14. uri že naslednja seja,
               kar pomeni, da bomo malo pred 14. uro morali končati. Ni nič v nobeni smeri, samo
               obvestilo je, zato sem pazil na besedo.</p>
               <p>Torej nadaljujemo z razpravo. Gospa Irgl, izvolite, imate besedo.</p>
            </sp>
            <sp xml:id="SDT7-MK-redna-26-2016-11-10.sp4">

               <speaker>EVA IRGL (PS SDS):</speaker>

               <p>Najlepša hvala za besedo, spoštovani gospod predsednik. Poslanke, poslanci.
               Spoštovani gospod predsednik Sodnega sveta. Najprej moram reči, da sam jaz vendarle
               pričakovala glede na to, da smo zadnjič na Mandatno- volilni komisiji izpostavili
               dileme, zakaj pravzaprav Državni zbor ima velike probleme, da ne podpre gospoda
               Karakaša na mesto vrhovnega sodnika, sem pričakovala, da bomo danes imeli nek drug
               predlog pred seboj, glede na vsa opozorila od zadnjič.</p>
               <p>Poglejte, v Slovenski demokratski strani že praktično na vseh možnih odborih in sejah
               komisij opozarjamo na to, da je potrebna korenita sprememba na področju pravosodnega
               sistema in seveda to ne samo vsebinskem smislu, ampak tudi v smislu kadrovske
               politike. Dejstvo je namreč, da je učinkovitost pravosodja v Sloveniji bistveno
               nižja, kot znaša povprečje v državnih članicah Evropske unije, medtem, ko so pa
               stroški istega pravnega sistema, se pravi njegovega delovanja, bistveno višja od
               povprečja v državah članicah Evropske unije. Večkrat smo tudi že opozorili in
               opozorilo je tudi Evropsko sodišče za človekove pravice, da sodni postopki v mnogih
               primerih trajajo nerazumno dolgo. Sodniki, ki ne zagotavljajo nepristranskega sojenja
               in vzbujajo očiten videz pristranskosti pa se pogosto ne izločijo iz sodnih
               postopkov. In ravno tukaj govorimo v primeru Karakaša oziroma o primeru Žirovnik. Mi
               smo tudi že večkrat predlagali, da bi morali nujno spregovoriti o javnosti sodniškega
               dela, da bi morali narediti sodniško delo bolj pregledno, zlasti glede javnega
               glasovanja v senatih in pa tudi, da se izpostavi nekakšen sistem odgovornosti med
               funkcionarji v pravosodju.</p>
               <p>Vi se boste spomnili, da smo prav na tej komisiji, Mandatno-volilni komisiji zavrnili
               gospo Anito Dolinšek, za višjo sodnico, potem pa je tudi Državni zbor jo zavrnil in
               takrat je, po mnenju in po mnenju Slovenske demokratske stranke, ta državni zbor
               ravnal modro in odgovorno. In enako seveda pričakujem tudi v današnjem primeru.
               Zakaj? Gospod Karakaš, ki je danes tukaj zato, da bi ga imenovali na mesto vrhovnega
               oziroma potrdili njegovo imenovanje na mesto vrhovnega sodnika, je v enem samem
               postopku zaradi tega, ker ni želel izločiti gospoda Žirovnika, čeprav je bilo večkrat
               povedano, da sta gospod Žirovnik in gospod Franc Kangler v konfliktu interesov.
               Zaradi tega, ker je prvi bil takrat direktor Sove, drugi pa  je bil takrat predsednik Komisije za nadzor
               varnostnih in obveščevalnih služb. In sta seveda zaradi tega nadzora, ki ga ima, kot
               predsednik komisije je imel takrat, seveda, bila v konfliktu interesov zaradi tega,
               ker se oziroma takrat se je dogajalo to, da sta bila večkrat na nasprotnih bregovih
               in seveda se je potem opravičeno, seveda, ta zastopnik gospoda Franca Kanglerja
               skliceval na to, da gre za konflikt interesov in da bi morali gospoda Žirovnika
               izločiti iz postopka. Tega gospod Karakaš ni storil. In zaradi tega je bilo v teh
               postopkih kršenih več deset človekovih pravic. Poglejte, najmanj kar jaz pričakujem
               je to, da na takšnih funkcijah ne morajo biti ljudje, ki so grobo kršili človekove
               pravice, tako tisti v prejšnjem sistemu. Mi imamo, recimo, na mestu državnega tožilca
               in na mestu predsednika Vrhovnega sodišča osebi, ki sta kršili človekove pravice.
               Danes pa ta oseba, se pravi predsednik Vrhovnega sodišča, daje mnenje, ki je primerno
               oziroma da je gospod Karakaš primeren za vrhovnega sodnika. Torej, ta oseba sedaj
               odloča o gospodu Karakašu, ki je sama kršila človekove pravice. In človekove pravice
               je očitno kršil tudi gospod Karakaš. Zato jaz menim, da bi morali na tej
               Mandatno-volilni komisiji vendarle ponovno razmisliti o tem predlogu. Jaz mislim, da
               bi ga morali zavrniti in da bi moral Sodni svet ponovno razmisliti in predlagati neko
               drugo bolj kredibilno ime. Ker dejstvo je, da danes se tukaj kaže, da ta kandidat ni
               primeren. Zato smo mi tudi že na prejšnji seji Mandatno-volilne komisije predlagali,
               da dejansko Sodni svet odgovori na očitke, ki so vezane na primer Kangler. In moram
               reči, da v tem dopisu, ki ga je sedaj tudi gospod predsednik Sodnega sveta prebral ni
               nobenega odgovora na te izražene dileme, nobenega odgovora. Vi ste samo pojasnili, da
               se parlament, kot zakonodajna veja oblasti, ne sme vmešavati v pravosodno vejo
               oblasti. To vsi vemo, poznamo kakšne so delitve oblasti. Ampak vi niste odgovorili
               kot Sodni svet na nobeno izpostavljeno dilemo, ki smo jo večkrat izrazili na prejšnji
               seji Mandatno-volilne komisije. Niste odgovorili, zakaj gospod Žirovnik oziroma zakaj
               gospod Karakaš ni izločil gospoda Žirovnika in je pri tem kršil človekove pravice v
               postopkih, kar je jasno povedal tudi gospod, sedaj sodnik na Evropskem sodišču za
               Človekove pravice, gospod Marko Bošnjak, da so bile gospodu Francu Kanglerju grobo
               kršene pravice v postopkih. Ker morate vedeti, da je njegova razsodba bila potem tudi
               razveljavljena. In mi bi pričakovali, da odgovorite na takšna vprašanja. Ne pa, da
               samo nekakšne pavšalne odgovore dajte, kratke zapise in nimamo potem vsi skupaj nič
               od tega in samo zavlačujemo stvari. Zakaj niste od več kandidatov, ki so se prijavili
               izbrali nekoga drugega, to mene zanima, glede na to, da veste kakšen je problem
               gospoda Karakaša. Zakaj se niste odločili drugače?</p>
               <p>In jaz bi pred nadaljevanjem te seje prosila, da gospod predsednik Sodnega sveta tudi
               na to vprašanje odgovori. Meni ni dovolj, da oni zapišejo, da so se uprli na oceno
               sodniške službe, da so se uprli na mnenje kazenskega oddelka Vrhovnega sodišča ter na
               mnenje predsednika Vrhovnega sodišča. Mene zanima njihovo osebno mnenje, kaj menijo o
               takšnem kandidatu, ki po našem mnenju ni primeren za Vrhovnega sodnika zaradi tega,
               ker je grobo kršil človekove pravice v postopkih. In skrajni čas je, da tudi Državni
               zbor začne razmišljati na takšen  način, da bomo vsi skupaj imeli pred seboj tudi to, da, tudi
               pravosodna veja oblasti mora dobro razmisliti o kandidaturah, ker sicer to meče slabo
               luč predvsem na njih. Že tako ali tako smo že večkrat povedali več kot 70 % ljudi ne
               zaupa v pravosodni sistem v Sloveniji. Drugje je slika drugačna. Verjetno tudi zaradi
               tega, ker kadrujejo bolj modro, premišljeno in odgovorno. Bi prosila, da za začetek
               gospod Novak odgovori na ta vprašanja, prosim. Hvala.</p>
            </sp>
            <sp xml:id="SDT7-MK-redna-26-2016-11-10.sp5">

               <speaker>PREDSEDNIK DR. MITJA HORVAT:</speaker>

               <p>Če boste prijavljena toliko prijazna, da bosta lahko potrpela in da gremo po tej
               poti. Nimata težav. Izvolite, gospod Novak.</p>
            </sp>
            <sp xml:id="SDT7-MK-redna-26-2016-11-10.sp6">

               <speaker>DR. MARKO NOVAK:</speaker>

               <p>Ja z veseljem. Hvala za mnenje.</p>
               <p>Sicer bi tukaj lahko imel, tudi za gospo poslanko, celo predavanje o upravni državi,
               pravnih postopkih in tako naprej, ampak to mogoče kdaj drugič ob kakšni kavi in tako
               naprej, tukaj nimamo toliko časa.</p>
               <p>Vsebinsko problem je bil, ker je tukaj Sodni svet, seveda, poglejte, sedaj pravzaprav
               tukaj presegam kompetence, bi rekel, ki so, no, oziroma v samem mnenju, ampak, kako
               pa vi veste, da je gospod Karakaš glasoval za takšno odločitev? To je načelo zbornega
               sojenja, ker bi on lahko tudi bil, pa sedaj ne bom o tem izjavljal, on bi lahko bil
               celo proti, pa mora kot predsednik senata to podpisat. Ali veste, kako pa veste, da
               je on to glasoval? Kako veste? Povejte mi. Se pa strinjam z vami, da, jaz sem tudi o
               tem publiciral, da, jaz sem pristaš določen mnenj, najmanj na Vrhovnem sodišču, če ne
               mogoče še kje drugje. Samo na to mi odgovorite. In, da potem ves ta problem, te
               relacije Kangler - Žirovnik, ki nam tudi na Sodnem svetu ni vseeno glede tega, smo
               tudi določene poizvedbe delamo, vse to naprtiti kandidatu za vrhovnega sodnika, ki je
               po vseh drugih kriterijev odličen kandidat. Samo to bi prosil, gospo poslanko, naj mi
               odgovori od kje ji te informacije? Mogoče ji je sam sodnik to zaupal, prosim lepo. Ne
               vem, prosim, pojasnite.</p>
            </sp>
            <sp xml:id="SDT7-MK-redna-26-2016-11-10.sp7">

               <speaker>PREDSEDNIK DR. MITJA HORVAT:</speaker>

               <p><stage>/ oglašanje iz klopi/</stage> Postopkovno bo imelo prednost. Postopkovno, gospod
               Möderndorfer.</p>
            </sp>
            <sp xml:id="SDT7-MK-redna-26-2016-11-10.sp8">

               <speaker>JANI (JANKO) MÖDERNDORFER (SP SMC):</speaker>

               <p>Jaz imamo samo eno vprašanje z vidika postopka. Ali smo sedaj na razpravi ali na
               točki postavljanja vprašanja drug drugemu? Malo nenavadno je, da nekdo pride sem, ki
               samo predstavi stališče, da zdaj postavlja vprašanja poslancem. Jaz sem mislil, da
               poslanci sprašujemo, predno bomo odločali.</p>
            </sp>
            <sp xml:id="SDT7-MK-redna-26-2016-11-10.sp9">

               <speaker>PREDSEDNIK DR. MITJA HORVAT:</speaker>

               <p>Najlepša hvala.</p>
               <p>Saj to je bil tisti del, zaradi česar sem zajel sapo pri prošnji poslanke Irglove, da
               bi želela repliko. Dvomim sicer, da je replika o tem delu primeren način, ampak ne
               vidim pa tudi nobenega problema, da ne bi sedaj odreagirala poslanka, ampak najprej
               imam dva prijavljena prej k besedi.</p>
               <p>Drugo pa je postopkoven predlog oziroma pripomba pri kateri se absolutno strinjam, in
               to sem tudi sam želel in zato sem izbiral prave besede. Kako naj rečem, da seveda
               sedaj to žoganje, tako kot ste sami rekli, to je morda za kakšen drug primeren način
               komuniciranja. Medtem, ko na sami seji pa, sedaj verjetno na ta način ne bo šlo, ker
               predvsem<gap n="…"/> <stage>/ oglašanje iz klopi/</stage> Izvolite, gospod Han.</p>
            </sp>
            <sp xml:id="SDT7-MK-redna-26-2016-11-10.sp10">

               <speaker>MATJAŽ HAN (SP SD):</speaker>

               <p>Samo eno vprašanje bi imel. Ker se moramo organizirati, imamo še nekaj drugih sej, vi
               ste rekli, da boste ob 14. prekinili. Kaj pomeni? Bo potem nadaljevanje te seje ali
               bomo nadaljevali drugi dan? Samo to me zanima, ker imamo še nekaj sej nekateri. In če
               je mogoče možno dati odgovor.</p>
            </sp>
            <sp xml:id="SDT7-MK-redna-26-2016-11-10.sp11">

               <speaker>PREDSEDNIK DR. MITJA HORVAT:</speaker>

               <p>Seveda.</p>
            </sp>
            <sp xml:id="SDT7-MK-redna-26-2016-11-10.sp12">

               <speaker>MATJAŽ HAN (SP SD):</speaker>

               <p>Ker verjetno se ne bo končalo do dveh glasovanje.</p>
            </sp>
            <sp xml:id="SDT7-MK-redna-26-2016-11-10.sp13">

               <speaker>PREDSEDNIK DR. MITJA HORVAT:</speaker>

               <p>Seveda je možno in zaradi tega sem tudi prej uvodoma, zato, da se na ta način
               organiziramo. Vsi smo bili soočeni z dejstvom, ker je prejšnja seja trajala nekoliko
               več, kot smo predvidevali. In povedal sem, ker bo v tem prostoru delo drugega odbora
               ob 14. uri, da moramo pred 14. uro zaključiti in vsekakor bomo pred 14. uro
               zaključili. Je pa sedaj seveda, od poslancev odvisno koliko bodo razpravljali in vam
               na tem delu ne morem povedati. Povedal sem samo, da pred 14. uro, ne bi želel sicer
               segati v besedo in prekinjati nekoga med razpravo, na to smo vsi opozorjeni in to je edini odgovor, ki
               vam ga lahko dam. Ni v mojih rokah<gap n="…"/> <stage>/ oglašanje iz dvorane/</stage> Aha, kdaj? Saj to bom
               povedal, ko bom prekinil obravnavo te točke. Lahko pa vam že vnaprej, če vas to
               zanima, lahko večkrat ponovim, to sejo se pravi to točko in nadaljevanje 26. seje
               bomo nadaljevali predvidoma 30. novembra po seji, ko bomo obravnavali Zakon o
               poslancih. To je predvidoma. Za ta del ste mislili, če bo danes? Danes ne bo. Ni
               mogoče, ne ni mogoče, ker je preveč dela.</p>
               <p>Postopkovno, gospod Zorčič. Izvolite.</p>
            </sp>
            <sp xml:id="SDT7-MK-redna-26-2016-11-10.sp14">

               <speaker>IGOR ZORČIČ (PS SMC):</speaker>

               <p>Gospod predsednik, mene zanima, danes smo 1. točko obravnavali tri ure. Kolega iz
               Združene levice je govoril o demokratičnem deficitu, o tem o nekem preglasovanju,
               zdaj imamo pri tej točki izbiro vrhovnega sodnika, pa me zanima če je to kakšno
               opravičilo, da nikogar od njih ni? Ali bodo prišli kasneje, pa bomo z to točko spet
               zavlekli, glede na to, da nam kuzla skače oziroma, da imamo samo še 20 minut časa.
               Hvala.</p>
            </sp>
            <sp xml:id="SDT7-MK-redna-26-2016-11-10.sp15">

               <speaker>PREDSEDNIK DR. MITJA HORVAT:</speaker>

               <p>Moram reči, da nimam informacije o gibanju in o nameravani prisotnosti poslanca
               Združene levice na tej seji. Vsi ste dobili vabila. Tudi na prejšnji seji sem
               obvestil kdaj bomo nadaljevali z delom in da bomo začeli to sejo, to nadaljevanje
               seje ob 13.15. Vsi smo približno vedeli kaj nas čaka v nadaljevanju, tako da to je
               to. Vsekakor, več kot očitno je, glede na število prijavljenih, da danes tega dela ne
               bomo končali.</p>
               <p>Sedaj če sta vidva tako prijazna, da ta dialog zaključimo, da se odpovesta. Ne. Potem
               prosim, gospod Gorenak, izvolite, imate besedo, ker <stage>/ oglašanje iz klopi/</stage> Ne, ne
               gospa Irgl se je odpovedala.</p>
            </sp>
            <sp xml:id="SDT7-MK-redna-26-2016-11-10.sp16">

               <speaker>DR. VINKO GORENAK (PS SDS):</speaker>

               <p>Predsednik, Jaz sem pripravljen, bom rekel, v dveh minutah povedati svoje, tako, da
               lahko tudi danes glasujemo. Rad bi pa povedal samo naslednje. Ob vsem spoštovanju
               gospod Novak, jaz sem veliko vaših tekstov bral, pa sem bil navdušen nad njimi. Ampak
               veste kje bi rad polemiziral z vami? Vi ste sedaj predstavili stališče Sodnega sveta.
               Jaz srčno verjamem, da to ni vaše stališče, ampak stališče sveta in ste ga dolžni
               predstaviti. Problem, ki, bi rad tudi poslance opozoril, vi se zdaj postavljate na
               nekakšno stališče, ki je naslednje. Mi smo stroka, vi imate tehnično vlogo, da
               pritisnete gumb za. Vse ostalo je vmešavanje v pravosodno vejo oblasti. In zdaj
               postavljam antitezo, zakaj me v to prisiljujete, če mi pa 82. člen Ustave jamči, da
               glasujem po svoji vesti. Torej, lahko glasujem po svoji vesti in nisem ujetnik
               Sodnega sveta. Končujem zaradi tega, da bi glasovali. Hvala lepa.</p>
            </sp>
            <sp xml:id="SDT7-MK-redna-26-2016-11-10.sp17">

               <speaker>PREDSEDNIK DR. MITJA HORVAT:</speaker>

               <p>Gospod Logar, izvolite, imate besedo. Proceduralno, gospod Tanko? Gospod Logar,
               izvolite, imate besedo.</p>
            </sp>
            <sp xml:id="SDT7-MK-redna-26-2016-11-10.sp18">

               <speaker>DR. ANŽE LOGAR (PS SDS):</speaker>

               <p>Hvala.</p>
               <p>Jaz bi se pridružil upanju mojega predgovornika, da je gospod Novak samo podpisal
               tole, pa da se ni strinjal s tem mnenjem Sodnega sveta, ki smo ga dobili. Namreč, to
               mnenje med, po moje, vsaj toliko kot spremljam delovno Mandatno- volilni komisiji,
               grozljivo no. Dejansko Sodni svet poslancem govori, kaj smemo in kaj ne smemo. Prav
               zabiča, vi ne smete ocenjevati tega, tega in tega. Sklicuje se na razne institucije,
               Posvetovalni svet evropskih sodnikov pri Svetu Evrope. Pa bom tako rekel, če se
               sklicujete na ta organ, pa se sklicujte na mnenje številka 11 iz leta 2008, ki govori
               med drugim na 70. točki in 71. o samoocenjevanju sodnikov in mi smo ravno na prejšnji
               seji odločali o tem. Namreč, če preberete naš sklep, smo mi pozvali Sodni svet, da se
               opredeli do očitkov. Mi nismo očitali o sodniku in Sodnem svetu. Mi smo pozvali Sodni
               svet, da se opredeli o očitkih, torej, da se samo oceni in da mi na podlagi tega
               potem odločimo, ali je omenjeni kandidat uspešen oziroma primeren za to funkcijo, ali
               ne. In kaj smo dobili? Pamflet kaj poslanci v Državnem zboru lahko počnemo in česa si
               ne smemo dovoliti. Poglejte, ne moremo sprejeti dikcije, da nam nekdo, ki se ni
                   samoocenil vrže v obraz,
               da ga mi ne smemo ocenjevat, Če ga to sploh nismo pazovali. Ne more. Poglejte si
               slovar slovenskega knjižnega jezika glede na 130. člen sodnike voli Državni zbor.
               Voliti pomeni organizirano izražati svojo odločitev o kandidatu. Mi želimo
               organizirano izvesti svojo odločitev o kandidatu. To bomo pa lahko naredili šele
               potem, ko se bo Sodni svet samoocenil oziroma ko bo samoocenil tega kandidata. Ne z
               našim posegom, ampak z njihovimi merili. In potem, ko bo to naredil, ko bo odgovoril
               na te očitke, bomo lahko mi potem odločali ali je primeren kandidat ali ni primeren
               kandidat. Očitki so strašni. Kršenje 6. člena Konvencije o človekovih pravicah.
               Strinjanje s to odločitvijo, ki je potem padla na višjih stopnjah in še tako naprej.
               Številne nepravilnosti v teh očitanih sodbah in mi naj kar tako potrdimo, pač, ne
               moremo. Poglejte, Sodni svet ni opravil svoje naloge. Če Sodni svet ni opravil svoje
               naloge je tudi mi ne moramo, ker nimamo ustrezne informacije. Torej, dokler Sodni
               svet pač ne bo pripravil te samoocene, jaz mislim, da mi tu ne moramo odločati o tej
               zadevi. Hvala.</p>
            </sp>
            <sp xml:id="SDT7-MK-redna-26-2016-11-10.sp19">

               <speaker>PREDSEDNIK DR. MITJA HORVAT:</speaker>

               <p>Gospod Tanko, izvolite.</p>
            </sp>
            <sp xml:id="SDT7-MK-redna-26-2016-11-10.sp20">

               <speaker>JOŽE TANKO (PS SDS):</speaker>

               <p>Hvala lepa. Jaz bi prebral samo zadnji odstavek, kjer piše v tem stališču Sodnega
               sveta, da <q>"zato Sodni svet v celoti vztraja pri danem predlogu in poudarja, da
               postopki imenovanja vrhovnih sodnikov v Državnem zboru ne smejo izzveneti v
               sporočilo, naj bodo sodniki previdni pri odločanju, saj jim bo napredovanje na
               Vrhovno sodišče onemogočeno, če ne bodo odločali tako, kot si želijo posamezne
               politične opcije."</q> Predsednik Sodnega sveta je prebral to poročilo, ampak na koncu ni
               povedal posamezne politične opcije, ampak je dejal nekateri.</p>
               <p>Poglejte, kar si pa posamezne politične opcije želimo, pa ne želimo, da so sodniki
               pri svojem ravnanju ali odločanju previdni, ampak da so pravični in da upoštevajo
               Ustavo in zakon. In polemika, kar zadeva kandidaturo, ki jo predlaga Sodni svet teče
               v celoti samo o tem, ali je kandidat, ki ga predlaga Sodni svet bil pri svojem delu
               pravičen in ali je upošteval Ustavo in zakone. In iz prilog, ki smo jih dobili in ste
               jih nam, gospod predsednik, posredovali in tudi mnenja, ki so bila zraven priložena,
               med drugim tudi mnenje nekdanjega ustavnega sodnika Ribičiča, kažejo izrecno na to,
               da ni sodbe, postopki proti kandidatu oziroma proti Francu Kraglju niso bili ne
               pravični, ne skladni z Ustavo in zakoni. Jaz mislim, da kaj veliko v sedanji sestavi
               Državnega zbora, kjer sta pravo in etika najvišja vrednota, drugače odločit, kot da
               kandidaturo zavrnemo, niti v bistvu ne moremo. Hvala lepa.</p>
            </sp>
            <sp xml:id="SDT7-MK-redna-26-2016-11-10.sp21">

               <speaker>PREDSEDNIK DR. MITJA HORVAT:</speaker>

               <p>Torej, ker smo tako daleč prišli pri tej razpravi, jaz pravzaprav ponujam eno drugo
               opcijo. Prej sem odgovoril glede same organizacije, da bi predvidoma nadaljevali 30.
               11., kar še vedno lahko ostane. Ampak ne samo zaradi tega, ker nam je zmanjkalo časa,
               ampak tudi zaradi tega, da bi lahko dali Sodnemu svetu čas, da odgovori na vse
               dileme, ki so bile izpostavljene v razpravi. Če to želite, zdaj vam ne bom mogel dati
               več<gap n="…"/> <stage>/ oglašanje iz dvorane/</stage> Ampak samo trenutek, še nismo tako daleč. Zdaj sprašujem
               poslance kako se bomo organizirali. Ali gre zato, da želimo odgovore na dileme, ki so
               bile postavljene? Ali tega ne potrebujemo več glede na odziv Sodnega sveta in lahko
               že danes gremo tudi v glasovanje na koncu. To je temeljna dilema. Postopkovna? Ne
               vem, če niste se prijavili.</p>
            </sp>
            <sp xml:id="SDT7-MK-redna-26-2016-11-10.sp22">

               <speaker>DR. SIMONA KUSTEC LIPICER (PS SMC):</speaker>

               <p>Ja, prijavila sem se k razpravi<gap n="…"/></p>
            </sp>
            <sp xml:id="SDT7-MK-redna-26-2016-11-10.sp23">

               <speaker>PREDSEDNIK DR. MITJA HORVAT:</speaker>

               <p>Izvolite, gospa Kustec Lipicer.</p>
            </sp>
            <sp xml:id="SDT7-MK-redna-26-2016-11-10.sp24">

               <speaker>DR. SIMONA KUSTEC LIPICER (PS SMC):</speaker>

               <p><gap n="…"/>ki bo pravzaprav odziv na ta poziv, predsednik. Tudi v naši poslanski skupini
               ugotavljamo, da v bistvu nismo dobili nobenih novih vsebinskih pojasnil s strani
               Sodnega sveta. In moram tudi povedati, da nas je premotil oziroma zmotil odnos
               Sodnega sveta v tem dopisu,
               ki pravi, da oziroma nakazuje na to, da bi mi potencialno želeli zlorabljati državno
               oblast v tem procesu imenovanja. In pa tudi ta zadnji odstavek, ki ga je kolega Tanko
               tudi prebral, češ, da bi določeni poslanci in drugi politični strankarski
               funkcionarji želeli vplivati na sodnike oziroma na izbiro sodnikov. Poglejte, to je
               naša, želeli ali ne, zakonodajna pristojnost. In gre v sklop tega, čemur pravimo
               demokratična delitev oblasti nadzora in pa ravnotežja med vejami oblasti. Od začetka
               opozarjamo na to, da je ta sistem imenovanja sodnikov pri nas problematičen. In
               pozivamo od začetka naprej k temu, da se naj naredi nekakšen širši sistemski
               premislek, ali smo kot demokracija dozoreli do točke, ko ta sistem imenovanja
               pravzaprav spremenimo. In od začetka vas, predstavnike Sodnega sveta pozivamo, da
               pripravite tudi tovrsten predlog, tako kot vas ves čas pozivamo pri vsakem konkretnem
               kandidatu kaj vse v luči svojih pristojnosti in odgovornosti, ki jih nosimo,
               potrebujemo za to, da se lahko odločimo. In v tem konkretnem primeru ugotavljamo, kot
               rečeno, da nismo dobili nobenih dodatnih pojasnil v tem vašem drugem odzivu. Zato
               bomo glasovali tokrat po lastni vesti, upoštevajoč vsa ta dejstva. Razen, če se na
               poziv predsednika Mandatno-volilne komisije sedajle skupaj ne odločimo večinsko
               drugače. Hvala lepa.</p>
            </sp>
            <sp xml:id="SDT7-MK-redna-26-2016-11-10.sp25">

               <speaker>PREDSEDNIK DR. MITJA HORVAT:</speaker>

               <p>In to je najmanj, kar lahko naredimo za samega kandidata. Gospod Tanko izvolite,
               imate besedo.</p>
            </sp>
            <sp xml:id="SDT7-MK-redna-26-2016-11-10.sp26">

               <speaker>JOŽE TANKO (PS SDS):</speaker>

               <p>Postopkovno imam predlog. Predlagam, da opravimo glasovanje. Hvala lepa.</p>
            </sp>
            <sp xml:id="SDT7-MK-redna-26-2016-11-10.sp27">

               <speaker>PREDSEDNIK DR. MITJA HORVAT:</speaker>

               <p>Ja, jaz ta del tudi razumem, ker tudi to je ena od možnih rešitev. Je pa vprašanje,
               ali je to do kandidata in do vseh akterjev tudi najboljša rešitev. Zato bom o vsem, o
               vsem bom dal predlog na glasovanje se pravi<gap n="…"/></p>
               <p>Prvi predlog sklepa je, da se seja prekine in pozove Sodni svet, da odgovori na
               dileme, ki so bile izražene v razpravi.<stage>/ oglašanje iz dvorane/</stage> Saj vem, vem da gre za
               drugo možnost, ampak to je tudi za vprašanje korektnosti do samega kandidata in do
               vseh, ki so sodelovali in sodelujejo v tem postopku. Vse je odvisno, od tega kaj bo
               odločila Mandatno-volilna komisija. In, da potem sejo nadaljujemo po tem, ko bomo
               dobili odgovore, pojasnila na dileme, ki so bila izražena do zdaj pri 26. seji
               Mandatno-volilne komisije. Torej glasujemo.</p>
               <p>Kdo je za? <stage>(1 član.)</stage> Je kdo proti? <stage>(16 članov.)</stage></p>
               <p>Ugotavljam, da sklep ni sprejet.</p>
               <p>Predno nadaljujemo naj vas obvestim, da je z nami član Branko Zorman, ni več po
               pooblastilu.</p>
               <p>In zdaj gremo na drugo, se pravi če lahko ugotovimo, da ni več želje po razpravi in
               da gremo na glasovanje, glasujemo torej o naslednjem predlogu sklepa:
               Mandatno-volilna komisija predlaga Državnemu zboru, da sprejme sklep o imenovanju na
               sodniško mesto Vrhovnega sodnika na Vrhovnem sodišču Republike Slovenije s katerim se
               na sodniško mesto vrhovnega sodnika imenuje mag. Aleksander Karakaš. Glasujemo.</p>
               <p>Kdo je za? <stage>(1 član.)</stage> Je kdo proti <stage>(12. članov.)</stage></p>
               <p>Sklep ni sprejet.</p>
               <p>Zato bomo na podlagi izida glasovanja, predlagali s strani Mandatno-volilne komisije
               Državnemu zboru, da se sklep o imenovanju na sodniško mesto vrhovnega sodnika na
               Vrhovnem sodišču Republike Slovenije ne sprejme.</p>
               <p>Imamo kakšno željo po poročevalcu? Ugotavljam, da ne. Potem bom v tem primeru, če se
               strinjate, poročal sam.</p>
               <p>Zaključujem to točko dnevnega reda in s tem tudi 26. sejo Mandatne-volilne
               komisije.</p>
               <p>Vsem se zahvaljujem za sodelovanje. <stage type="time">Seja se je končala 10. novembra 2016 ob
                  13.55.</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-KZNJF-redna-31-2016-06-02">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">11A83A63B70C81CDC1257FB2002D7ED4</idno>
               <idno type="custom" subtype="day">E915D45CADC9999FC1257FFD00463E5F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=E915D45CADC9999FC1257FFD00463E5F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-KZNJF-redna-31-2016-06-02.KZNJF" n="31">
               <name>redna seja</name>
               <date when="2016-06-02"/>
            </setting>
         </settingDesc>
         <particDesc>
            <listOrg>
               <org xml:id="SDT7-KZNJF-redna-31-2016-06-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-KZNJF-redna-31-2016-06-02.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOMISIJA ZA NADZOR JAVNIH FINANC</stage>
            <stage type="session">31. seja</stage>
            <stage type="date">(2. julij 2016)</stage>
            <stage type="chairman">Sejo je vodil mag. Andrej Šircelj, predsednik Komisije za nadzor javnih
            financ.</stage>
            <stage type="time">Seja se je začela ob 9.01. </stage>
            


            <sp xml:id="SDT7-KZNJF-redna-31-2016-06-02.sp1">

               <speaker>PREDSEDNIK MAG. ANDREJ ŠIRCELJ:</speaker>

               <p>Spoštovane gospe in gospodje, spoštovani predstavniki ministrstev, spoštovani
               predstavniki Računskega sodišča, ostali vabljeni, kolegice in kolegi, lepo
               pozdravljeni.</p>
               <p>Začenjam 31. sejo Komisije za nadzor javnih financ.</p>
               <p>Nimam nobenega opravičila od nobenega člana te komisije, imam pa nekaj pooblastil, in
               sicer gospod Jožef Horvat nadomešča gospoda Jerneja Vrtovca, gospod Franc Laj
               nadomešča gospo Alenko Bratušek in gospa Jelka Godec nadomešča gospoda Janeza
               Janšo.</p>
               <p>Prehajam na določitev dnevnega reda, ki ste ga prejeli s sklicem, in sicer bomo danes
               obravnavali dve točki dnevnega reda, in sicer mnenje Računskega sodišča o
               javnofinančnem vprašanju pridobivanje kapitalskih naložb države in občin ter
               kapitalskih naložb pravnih oseb v njihovi lasti in 2. točka Poročilo Ministrstva za
               finance, Urada Republike Slovenije za nadzor proračuna o opravljenih postopkih
               inšpekcijskega nadzora nad porabo sredstev državnega proračuna v odboju od julija do
               decembra leta 2015.</p>
               <p>Vaših predlogov, dodatnih predlogov nisem prejel, zato ostaja dnevni red takšen, kot
               je bil predlagan.</p>
               <p>Prehajam na obravnavo <title>1. TOČKE DNEVNEGA REDA - MNENJE RAČUNSKEGA SODIŠČA O
                  JAVNOFINANČNEM VPRAŠANJU PRIDOBIVANJE KAPITALSKIH NALOŽB DRŽAVE IN OBČIN TER
                  KAPITALSKIH NALOŽB PRAVNIH OSEB V NJIHOVI LASTI.</title>
               </p>
               <p>Mnenje Računskega sodišča z dne 22. 12. 2015 je bilo objavljeno na spletni strani
               Državnega zbora s sklicem te seje.</p>
               <p>K tej točki so bili vabljeni: dr. Miro Cerar, predsednik Vlade, ki se je opravičil,
               dr. Dušan Mramor, minister za finance, gospod Boris Koprivnikar, minister za javno
               upravo, gospod Tomaž Vesel, predsednik Računskega sodišča, predstavniki Skupnosti
               občin Slovenije, predstavniki Združenja občin Slovenije, predstavniki Združenja
               mestnih občin Slovenije, predstavniki Vlade, Ministrstva za finance, Ministrstva za
               javno upravo ter Računskega sodišča.</p>
               <p>Še enkrat vas lepo pozdravljam in predlagam, da razpravo opravimo tako, da najprej
               dobijo besedo predstavniki Računskega sodišča za dodatno pojasnitev mnenja, potem pa
               bom prosil predstavnike Vlade oziroma ministrstva, da povedo svoje mnenje o tej
               zadevi, nato predstavnike občin, združenja občin, da povedo svoja stališča, nato
               preidemo na razpravo članov komisije in prisotnih.</p>
               <p>Prosim predstavnika Računskega sodišča, gospod Jorg Petrovič, izvolite, prvi
               namestnik predsednika Računskega sodišča, beseda je vaša.</p>
            </sp>
            <sp xml:id="SDT7-KZNJF-redna-31-2016-06-02.sp2">

               <speaker>MAG. JORG KRISTIJAN PETROVIČ:</speaker>

               <p>Spoštovani predsedujoči, hvala za besedo. Lep pozdrav vsem poslankam in poslancem in
               vsem ostalim gostom.
               Računsko sodišče je pred nekaj časa objavilo mnenje o javnofinančnem vprašanju, ki se
               nanaša na ustanavljanje kapitalskih naložb občin oziroma pravnih oseb v njihovi
               lasti. S tem mnenjem smo želeli opozoriti na en nov trend, ki smo ga zaznali skozi
               naše revizije, ki pa se nam je z vidika javnih finančnih tveganj izpostavil kot
               problematičen.</p>
               <p>Dovolite mi, da na kratko predstavim kaj je tisto bistvo našega sporočila. Gre namreč
               za to, da smo zadevo obravnavali z dveh vidikov, in sicer najprej z vidika
               ustanavljanja podjetij, katerega so se lotile občine. Občine seveda lahko
               ustanavljajo javna podjetja, o tem ni dvoma, vendar kot rečeno, v zadnjem času so
               začele občine ustanavljati tudi podjetja, ki niso ravno podjetja, ki delujejo v
               javnem interesu oziroma občine so se začele ukvarjati s kapitalskimi naložbami v
               podjetjih, ki pravzaprav opravljajo dejavnosti, ki nimajo popolnoma nobene zveze z
               delovanjem občin oziroma za zagotavljanje kakršnihkoli javnih služb. No, in iz tega
               izhaja dejansko to tveganja, na katerega opozarjamo. Šlo je namreč predvsem za
               podjetja, ki so se po nekih dogodkih v tej zadnji krizi pojavila, znašla v ekonomskih
               težavah. Nekako bi sicer lahko razumeli, da želijo občine pomagati, da želijo
               zagotavljati pomoč tem svojim podjetjem, predvsem na področju svoje občine ali morda
               celo na neki regijski ravni, vendar ustreznih pravnih podlag za takšno dejavnost ne
               najdemo. In tukaj je za to na mestu naše opozorilo. V tem javnofinančnem vprašanju je
               podrobno predstavljeno v katerem primeru pravzaprav lahko občine izvajajo to
               dejavnost, v katerem primeru lahko, se pravzaprav, vstopijo v ustanavljanja podjetij.
               Pravno formalno gledano pravzaprav lahko pokrivajo občine vsa tista področja, kjer
               zagotavljajo nek javni interes, slediti pa morajo tistim osnovnim ustavnim načelom,
               da na področju javnega sektorja je dovoljeno vse tisto, kar je nekje izrecno
               zapisano, da se lahko počne. In to je bilo eno tistih temeljnih načel, na katerem smo
               oblikovali to svoje mnenje, da pravzaprav za določene dejavnosti, ki so v javnem
               interesu, to občine lahko naredijo, da pa je treba definicijo tega javnega interesa
               najprej nasloniti na neko pravno podlago. Se pravi, neka zakonska določba, ali je to
               zakon o lokalni samoupravi ali je zakon o kakšni drugi dejavnosti, ki se nanaša na
               lokalno samoupravo je tisti, ki mora najprej vzpostavljati področje, kot neko
               področje na katerem občine lahko te storitve zagotavljajo, potem je pa seveda na
               občini, da zgolj ugotovi ali je tudi na njenem področju dejansko ta interes izkazan.
               To se pravi, speljati mora neke vrste ugotovitveni postopek, skozi katerega
               ugotavlja, ali je potrebno, da se ta javna služba na njenem področju dejansko
               zagotovi. Kaj to pomeni? To pomeni, da ne more občina sama zdefinirati nek nov
               interes, ki ga ni v nobeni pravni podlagi, ampak kvečjemu se lahko nasloni na pravno
               podlago, katera področja so javno interesantna in potem ugotavlja ali je to področje
               v njenem delovanju, treba primerno urediti. No, to je bilo tisto, del tega mnenja, ki
               se nanaša na neposredno delovanje in ustanavljanje podjetij s strani občine.</p>
               <p>Druga zadeva na katero opozarjamo pa so javna podjetja, ki so v lasti občine, in ki
               so začela početi nekaj podobnega, kar sem že omenil tudi za občine. Tudi javna
               podjetja, verjetno predvsem v imenu občin ali po njihovem navodilu so se tudi
               postopila ustanavljati neka podjetja, neke hčerinske družbe, s čimer tudi na načelni
               ni nobenega problema, ampak s tem dopolnilom, ponovno poudarjamo, lahko, vendar pod
               določenimi pogoji. No, in ključno na kar smo se tukaj opredelili oziroma naslonili v
               našem mnenju je to, da javna podjetja so namenjena prav tako zagotavljanju nekih
               javnih storitev in jih izvajajo s svojo dejavnostjo v okviru svojega podjetja, lahko
               jih izvajajo tudi v okviru nekih svojih hčerinskih družb. Ampak ključno je, da gre za
               neke javne storitve. Javna podjetja pa ne morejo ustanavljati nekih podjetij, ki se
               bodo ukvarjala z nekimi dejavnostmi, ki nimajo nobene veze z javnim interesom, in
               ponovno rečeno, kot prej, tudi za neposredno občino, ta javni interes mora biti
               najprej vzpostavljen na neki pravni podlagi in potem mora biti v okviru delovanja
               občine oziroma v tem primeru v okviru javnega podjetja, tudi neposredno
                  ugotovljen. Ponovno,
               še enkrat poudarjamo, ne morejo pa javna podjetja definirati nekega novega javnega
               interesa, za katerega v nobeni pravni podlagi ni najti osnove.</p>
               <p>Zakaj smo odreagirali? Mogoče še to povemo. Ta trend, predvsem to investiranje v neka
               podjetja, ki so se znašla v težavah, nam lahko predstavlja tveganje z vidika javnih
               financ, gre namreč za javna sredstva, ki se angažirajo v nekem privatnem podjetju, v
               kolikor se to podjetje potem znajde še v večjih težavah oziroma gre celo v stečaj,
               potem to pomeni, da so ta sredstva za javni sektor za vedno izgubljena.</p>
               <p>Zdaj, vprašanja, ki so se že na to nanašala in jih mogoče osvetlimo že vnaprej, v
               nadaljevanju pa potem tudi skozi razpravo, so kaj to pomeni za neka podjetja, ki jih
               ustanavlja kdo drug, recimo ne občine ali njihova javna podjetja, ampak recimo na
               nivoju države oziroma širšega javnega sektorja. Pravzaprav velja enako, tudi če
               država želi ustanavljati neka podjetja oziroma če želijo podjetja v državni lasti za
               izvajanje določenih dejavnosti v javnem interesu ustanavljati svoja podjetja, rabijo
               za to neko pravno podlago, pri čemer je tukaj treba omeniti, da je država v neki
               bistveni prednosti v primerjavi z občinami, zato ker neposredno na državnem nivoju se
               sprejemajo zakoni in se te pravne podlagate pravzaprav relativno hitro lahko tudi
               vzpostavijo. To smo videli tudi v tem bližnjem preteklem obdobju, ko je država želela
               vstopati v določene gospodarske zgodbe, so se ustrezne pravne podlage, bodisi za neke
               posamezne primere ali za širši nabor naložb so se vzpostavile skozi zakonsko
               podlago.</p>
               <p>Jaz moram reči, da me veseli, da ste to točko uvrstili na današnjo obravnavo,
               predvsem s tega vidika, ker želimo to mnenje tudi širše popularizirati. Pred kratkim
               smo imeli tudi eno srečanje v Državnem svetu, tudi tam je bilo to mnenje
               predstavljeno in tudi ko se bodo interesne skupine s strani občin, bodisi skupnost
               občin ali združenje občin ali Združenje mestnih občin za to zadevo zorganizirali,
               bomo to mnenje tudi tam ustrezno predstavili.</p>
               <p>Toliko v grobem katere so bile te osnove in razlogi in ne nazadnje tudi trenutne
               posledice. Če pa bo še kaj več, sta pa tukaj z mano tudi dve naši vrhovni državni
               revizorki, mag. Mojca Planinšek in Maja Bilbija, ki pokrivata tako oddelek poslovanja
               občin, kot oddelek, ki se ukvarja z revizijo javnih podjetij.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-31-2016-06-02.sp3">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod Petrovič.</p>
               <p>Jaz bom zdaj, kot sem že napovedal, dal besedo Vladi oziroma predstavnikom
               ministrstev. Seveda bi prosil, če lahko povedo mnenje oziroma odgovorijo na tisto
               najbolj bistveno, kar ste v bistvu vi povedali, pravna podlaga, javni interes, kje je
               javni interes, kje je pravna podlaga in kakšno je stališče Ministrstva za javno
               upravo, Ministrstva za finance do tega vprašanja. Pač, vprašanje je aktualno, imamo
               nekaj primerov ali pa kar nekaj občin, ki imajo in so udeležene in v javnih podjetjih
               in potem hčerinske družbe in tudi same občine, bom rekel, so kapitalsko povezane z
               nekaterimi podjetji, ki niso javna ali pa je vprašljivo če so javna in kje je zdaj ta
               javni interes.</p>
               <p>Gospod Dragonja, boste vi? Izvolite, državni sekretar Metod Dragonja.</p>
            </sp>
            <sp xml:id="SDT7-KZNJF-redna-31-2016-06-02.sp4">

               <speaker>METOD DRAGONJA:</speaker>

               <p>Hvala lepa, gospod predsednik. Spoštovane poslanke in poslanci, spoštovani ostali
               prisotni.</p>
               <p>Najprej naj rečem, da Ministrstvo za finance pozdravlja revizijsko poročilo, ki ga je
               na to tematiko izdelalo Računsko sodišče Republike Slovenije. Je zelo aktualno in bo
               lahko znatno prispevalo k izboljšanju upravljanja državnega premoženja, v tistem
               delu, kjer gre za državno premoženje z naložbe v gospodarske družbe. Po naši oceni je
               poročilo zelo kvalitetno, je celovito, pokriva različne tipe gospodarskih družb in
               različne pravne podlage, tako na nivoju države, kot na nivoju lokalnih skupnosti.
                   Gre za problematiko,
               ki je ni zaznalo samo Računsko sodišče, to problematiko je posebej zaznala tudi
               Evropska komisija v oceni napredka pri obvladovanju makroekonomskih neravnovesij,
               sicer za lansko leto v 2015 in v poročilu, ki je bilo priloženo tej oceni napredka in
               priporočilom, ki jih je dala v letu 2015 Evropska komisija. Imamo eno posebno
               poglavje, kjer govori tudi o podjetjih v državni lasti, Evropska komisija je izdelala
               svojo oceno učinkovitosti državnih podjetij, pa predvsem v širini in globini državnih
               podjetij, v državni lasti, ki v Sloveniji delujejo. Za Evropsko komisijo je to
               analiza naredila Gospodarska zbornica Slovenije. Moram sicer reči, da se je na
               Ministrstvu za finance čisto v celoti nismo strinjali z ugotovitvami Gospodarske
               zbornice Slovenije, ampak kljub temu so ugotovitve signifikantne. Po tem gradivu v
               Sloveniji deluje 642 subjektov v državni lasti. Ti opravljajo v takšni ali drugačni
               obliki dejavnost na trgu ali pa gospodarsko dejavnost. To niso samo podjetja, to so
               tudi skladi, banke, javni skladi in posamezna posebna podjetja, značilno pa je, da je
               pravzaprav prepredenost ali pa potem najprej struktura teh podjetij po tej študiji
               zelo pestra. Od teh 642 podjetij jih je v neposredni lasti države ali občin 398 po
               tej študiji, potem pa vsa razlika do 642, to se pravi še dodatnih več kot 250, pa so
               družbe, ki so odvisne družbe teh na prvem nivoju, to se pravi, gredo v drugo, tretje
               ali celo četrto koleno, takoj po tej študiji na drugem kolenu, potem 205 subjektov,
               na tretjem kolenu 32 in celo na četrtem kolenu se pojavljajo. Tako, da je bila tudi
               ta študija eno od vodil, pri tem ko vlada oblikuje sistemske rešitve na področju
               aktivnosti države in pri upravljanju državnega premoženja.</p>
               <p>Kar se tiče samega poročila Računskega sodišča, bi na tisti del, ki se nanaša na
               aktivnosti države Republike Slovenije, ministrstev, pravzaprav ne vidimo neke
               izrazito kritične ocene o tem kako je ta segment državnega premoženja upravljan.
               Ključna nam je ocena oziroma sporočilo Računskega sodišča, da na nivoju države se
               soočamo, delno tudi s preveč pasivnim upravljanjem kapitalskih naložb države in na
               premajhno učinkovitost teh kapitalskih naložb. Tako, da smo že v prehodnih
               aktivnostih ta okvir korporativnega upravljanja in povečanja učinkovitosti podjetij v
               državni lasti poskušali izboljšati skozi delovanje Slovenskega državnega holdinga,
               skozi normativni okvir za delovanje, ne samo skozi zakone, ampak skozi strategijo
               upravljanja, potem letne načrta upravljanja, skozi cilje, ki so postavljeni. Drug
               segment so posamezne specifične institucije, kot je DUTB na primer, ki sicer ni
               izrazito izpostavljena v tem delu, pa kljub vsemu DUTB tudi ima, je neke vrste
               ekonomski lastnik cele vrste podjetij, ki jih mora učinkovito upravljati in ima po
               zakonu tudi možnost, da ustanavlja odvisne družbe za upravljanje posameznih segmentov
               poslovanja ali pa za doseganje specifičnih ciljev. Republika Slovenija, kar se tiče zakonskih podlag, v
               zadnjem obdobju, kar je bilo posameznih namenov, v katerih je bil izrazit javni
               interes izkazan, je pravne podlage ustvarila na podlagi zakonov. Dve ključni
               podjetji, sta bili v zadnjem obdobju ustanovljeni, družba Slovenski državni gozdovi,
               na osnovi posebnega zakona, ki je bil sprejet glede upravljanja državnih gozdov.
               Vlada je tudi na osnovi sicer ZJF na tej pravni podlagi ustanovila tudi projektno
               družbo za izgradnjo drugega tira Divača – Koper, tako da na tem nivoju smo bili zelo
               pozorni, da so pravne podlage bile izrecno utemeljene in da je tudi javni interes bil
               izrecno utemeljen.</p>
               <p>Kar se tiče pridobivanja oziroma ne samo ustanavljanja novih gospodarskih družb, v
               tem smislu pravnih oseb, ampak tudi eventualnih drugih načinov pridobivanja, za
               katere pa se lahko štejejo ti, ki so v zakonu o javnih financah navedene, so pa to
               predvsem kapitalski deleži, ki so v postopkih finančnih prestrukturiranj po Zakonu, o
               insolvenčnem zakonu pridobljeni. Tukaj država sodeluje aktivno v okviru te
               prenovljene insolvenčne zakonodaje, vendar je treba reči, da je država relativno
               konservativna v teh procesih in da posebej sodelovanje v teh procesih je pravilno
               povezano tudi s postopki odobravanja državne pomoči, ki potekajo pod okriljem
               Evropske komisije, direktorata za konkurenčnost, in kjer se direktno uporablja pravni
               red Evropske unije v primerih, ko se različne terjatve preoblikujejo v kapitalske
               deleže, v subjektih, ki delujejo na trgu, tako da je treba izpolniti vse principe in
               pogoje, ki so v teh primerih zahtevani po evropski ureditvi državnih pomoči in
               predvsem zagotoviti, da ne pride do distorzij na trgu oziroma če so te distorzije
               skozi državno pomoč prisotne, da se potem zagotovijo tudi ustrezni pogoji in
               kompenzacijski ukrepi, skozi katere se potem kompenzirajo intervencije države v tem
               delu. Tako, da če pogledamo postopke, ki jih vodi v tem segmentu na primer DUTB, ker
               DUTB se lahko šteje, da je dejavnosti DUTB so lahko pripisljive državi, čeprav velja
               princip neodvisnega upravljanja. To bo zdaj razkrito v letnem poročilu Družbe za
               upravljanje terjatev bank, DUTB je sodelovala v okvirno 15 konverzijah terjatev, ki
               so bile prenesene na DUTB v kapitalske deleže in je to kot način prestrukturiranja,
               ki je bil tudi dopolnjen z novelo zakona o ukrepih za zagotavljanje stabilnosti
               bank.</p>
               <p>Tukaj je treba posebej poudariti to, kar ste tudi vi gospod predsednik omenili,
               pazljivi smo posebej na javnofinančna tveganja, ki pri ustanavljanju in delovanju
               gospodarskih družb v državni lasti nastopajo in pri tem, da se izločajo slabe prakse
               na tem področju. Želim na primer posebej poudariti eno bolj zahtevnih korporativnih
               praks, ki jo imamo prisotno v sistemu Holdinga slovenskih elektrarn, ki je danes z
               vidika potencialnih tveganj na javne finance, skozi državno poroštvo, ki je bilo z
               zakonom odobreno za financiranje 6. bloka Termoelektrarne Šoštanj in je pravzaprav najbolj vidno v tej
               skupini ali tem holdingu, na primer tudi podjetje, ki ni samo podjetje, je tudi še
               posebna poslovna skupina Premogovnik Velenje, ki ima zelo jasno ključno dejavnost,
               rudarsko dejavnost pridobivanje premoga. Pretekle odločitve v tem podjetju so na
               primer pripeljale do tega, da se je podjetje izredno aktivno širilo na neključne
               dejavnosti, na stranske dejavnosti. Mislim, da je bilo ustanovljeno 6 ali 7 družb za
               te razne storitvene in druge dejavnosti, katere so tudi na nek način vse konkurirale
               na trgu in ko gledate tveganja, ki so povezana potem na celotno poslovno skupino, je
               v tem primeru prišlo do tega, da je od ca 70 milijonov finančnega dolga na skupini
               Premogovnik Velenje več kot 40 milijonov finančnega dolga izhajalo iz zadolžitev, ki
               so ga naredile te odvisne družbe, ki niso ustanovljene za to, da to ključno dejavnost
               opravlja in to praktično dodatno zelo otežuje potem prestrukturiranje in sanacijo
               takšnih gospodarskih sistemov, ker se neključne dejavnosti, ne samo da je vprašanje
               njihove učinkovitosti, ampak vprašanje je zadolženosti teh skupin in prepletenosti in
               vzajemnih poroštev in tako naprej, ki so velikokrat prisotna, potem dodatno
               predstavlja breme pri prestrukturiranju ključnih dejavnosti. Tako, da tukaj zdaj
               korak po koraku se te stvari na primer rešujejo, ampak zdaj v notranji ureditvi
               Slovenskega državnega holdinga je zdaj v aktih in tudi v strategiji upravljanja
               izrecno navedeno, da za vse aktivnosti, ki so vezane bodisi na ustanavljanje,
               razpolaganje, kar pomeni ustanavljanje, pridobivanje in razpolaganje, kjer je pa
               predvsem tudi privatizacija, kot razpolaganje se šteje tudi obremenitve teh
               kapitalskih deležev, ki se lahko zastavljajo bankam za različne oblike financiranja,
               za pridobivanje kreditov, za vse to te družbe, upravni odbori teh družb v neposredni
               državni lasti morajo pridobiti soglasje Slovenskega državnega holdinga. Tako, da
               poskušamo tukaj zamejiti in aktivno upravljati situacije, v katerih na prvem nivoju
               govorimo o podjetjih v državni lasti.</p>
               <p>Kar pa se tiče občinskega nivoja, zakon o javnih financah v 67. členu določa, da
               lahko država oziroma občina za opravljanje javnih služb in dejavnosti v javnem
               interesu organizirajo javni zavod, javni gospodarski zavod, javna podjetja, javne
               sklade ali agencije. Pri tem so tako država, kot občina omejeni z dvema pogojema iz
               73. člena Zakona o javnih financah, ki določa, da mora vlada oziroma občinski svet,
               da je takšno odločitev utegnil sprejeti na predlog pristojnega ministra oziroma
               občinskega organa, ki mora odločiti za nakup delnic ali deleža v gospodarski družbi.
               Dodaten pogoj je, da za tak nakup morajo biti zagotovljena sredstva v proračunu
               države in da obstoji nacionalni oziroma javni interes ali občinski interes. V praksi
               opažamo, da na lokalni ravni prihaja do različnega razumevanja pojma občinski
               interes. Občine si ta pojem razlagajo širše, kot bi ga bilo treba razumeti, glede na
               določbe 67. člena Zakona o javnih financah. Občine ustanavljajo tudi pravne osebe, ki
               ne opravljajo javnih služb in dejavnosti v javnem interesu, pa tudi z namenom, da se
               deloma lahko izogibajo pravilom, ki so vezana na zadolževanje občin oziroma na
               izvajanje njihovih funkcij.  Zato je temu področju v noveli oziroma v novem zakonu o
               javnih financah, ki je v tem momentu v pripravi, javna razprava je bila že
               opravljena, bo predlagano, da država oziroma občina lahko pridobiva kapitalsko
               naložbo le na podlagi zakona, ki opredeljuje javni interes oziroma njegovo
               uresničitev s pridobitvijo kapitalske naložbe in če s tem ne vpliva na konkurenco ter
               samo odplačno, če so za ta namen zagotovljena sredstva v proračunu ali lahko pa tudi
               s stvarnim vložkom. Posredniki uporabniki proračuna, razen javnih skladov, ne bodo
               smeli pridobivati kapitalskih naložb, prav tako je predvideno, da ne bodo smele
               pridobivati kapitalskih naložb gospodarske družbe, v katerih ima občina neposredno
               ali posredno prevladujoč vpliv. Tako, da se zdaj možnost ustanavljanja podjetij
               oziroma pridobivanje kapitalskih naložb z novim predlogom zakona o javnih financah
               bistveno krči, pridobivanje kapitalskih naložb v nasprotju z določbami zakona o
               javnih financah pa bo tudi po predlogu zakona ustrezno sankcioniran. Tako, da v tem
               delu poskušamo slediti mnenju Računskega sodišča in priporočilom, ki jih je Računsko
               sodišče izdalo. V nadaljnji diskusiji, potem v pripravi dokončnega teksta predloga se
               še konzultiramo tudi Računskim sodiščem glede posameznih določb, potem bo opravljena
               še obravnava na Vladi, potem še obravnava v Državnem zboru, tako da bo po principu
               delitve oblasti možno vsem tem določbam dati ustrezno pozornost, in zagotoviti, da
               bomo našli ustrezno ravnotežje pri tovrstnih aktivnostih, to se pravi, da bomo
               omogočili kvalitetno izvajanje javnih storitev, tudi v teh različnih statusnih
               oblikah, ki jih različni zakoni omogočajo, da pa ne bodo na drugi strani nastajala
               dodatna tveganja za javne finance oziroma da te družbe oziroma drugi subjekti, ki
               bodo te dejavnosti opravljali, ne bodo izvajali te dejavnosti na neučinkovit
               način.</p>
               <p>To bi bilo v glavnem vse. Bi se pa potem v diskusiji lahko še naprej vključili.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-31-2016-06-02.sp5">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Želi še kdo drug besedo? Ja, izvolite, gospod Roman Lavtar, MJU.</p>
            </sp>
            <sp xml:id="SDT7-KZNJF-redna-31-2016-06-02.sp6">

               <speaker>DR. ROMAN LAVTAR:</speaker>

               <p>Roman Lavtar iz Ministrstva za javno upravo.</p>
            </sp>
            <sp xml:id="SDT7-KZNJF-redna-31-2016-06-02.sp7">

               <speaker>PREDSEDNIK MAG. ANDREJ ŠIRCELJ:</speaker>

               <p>Izvolite, gospod Lavtar.</p>
            </sp>
            <sp xml:id="SDT7-KZNJF-redna-31-2016-06-02.sp8">

               <speaker>DR. ROMAN LAVTAR:</speaker>

               <p>Hvala lepa.</p>
               <p>Saj temu, kar je dodal, kar je povedal že gospod državni sekretar je le malo za
               dodati, hotel sem izključno poudariti to, da tudi ministrstvo za javno upravo
               pozdravlja to poročilo, da se mu zdijo ugotovitve Računskega sodišča relevantne in
               tudi rešitve, ki jih predlaga, utemeljene in sorazmerne z namenom pravzaprav
               sprememb. Sicer pa ministrstvo, kot takšno tako ali tako v okviru medresorskih
               razprav sodeluje z Ministrstvom za finance in v tem pogledu so rešitve, ki jih je že
               pravkar predstavil državni sekretar v smeri, kamor pač sugerira tudi poročilo
               Računskega oziroma ugotovitve Računskega sodišča.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-31-2016-06-02.sp9">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Ja, gospod Senčur, izvolite.</p>
            </sp>
            <sp xml:id="SDT7-KZNJF-redna-31-2016-06-02.sp10">

               <speaker>DR. MILOŠ SENČUR:</speaker>

               <p>Ja, hvala lepa.</p>
               <p>V bistvu v Združenju mestnih občin tudi pozdravljamo ta instrument, ki ga je Računsko
               sodišče uporabilo ob ugotovitvah, do katerih je prišlo različnih revizijah. Gre za
               instrument, ki ga redko uporabi in ga očitno uporabi takrat, ko presodi da je to
               nujno potrebno.  Namenu
               nikakor ni mogoče oporekati, je pa vsaj kar se tiče Združenja mestnih občin, in tudi
               mene osebno, ko sem to mnenje o javnofinančnem vprašanju prebral, že čisto po neki
               pravni intuiciji se mi je postavila vrsta vprašanj in tu bi, in ker gre, predvsem gre
               za specifična pravna vprašanja, ki ste jih nenazadnje tudi vi predsednik uvodoma
               izpostavili, kaj je, katere pravne podlage in tako naprej, ravno v tem se mi zdi, da
               v tem grmu tiči zajec. Namreč, občutek imam, da je Računsko sodišče ob sestavi tega
               in sprejemu tega mnenja o javnofinančnem vprašanju morda po eni strani nekoliko
               posplošeno predstavilo te pravne podlage ali jih uporabilo za ta instrument, pa bom
               navedel samo primer, sklicevanje recimo na 21. člen Zakona o lokalni samoupravi in
               kot en ključnih argumentov, češ v 21. členu med nalogami občin tega področja ni.
               Treba je vedeti, da 21. člen, tam ne gre za numerus clausu, ne gre za taksativno
               naštevanje pristojnosti občin. Gre za primeroma naštevanje, ker vrsta področnih
               zakonov ureja različna področja. Veste, mi imamo situacijo, ko v 21. členu neka
               pristojnost ni navedena, pa je morda ena ključnih, ne vem, s področja zdravstva in
               vzgoje in izobraževanja.</p>
               <p>Zakon o javnih financah je tudi v tem delu, po mojem, interpretiran dosti
               poenostavljeno. Tudi državni sekretar iz Ministrstva za finance je na nek način to
               potrdil, češ občina lahko organizira premoženje samo v obliki javnega zavoda, javnega
               podjetja in tako naprej. Res je, ampak zakon o javnih financah posebej govori o
               organiziranju premoženja in posebej o nakup ali kapitalskih naložbah. In tu recimo v
               mnenju o javnofinančnem vprašanju je ena takšna notranja nelogičnost, ko pravijo,
               menimo, da lahko občinski svet odloči zgolj o ustanavljanju pravnih oseb in zgolj o
               nakupu delnic ali deleža v gospodarski družbi, ki predstavlja substrat javnega
               podjetja. Zakaj bi bilo treba posebej ugotavljati nek javni interes, če je že
               premoženje organizirano v javnem podjetju in se o neki naložbi posebej opredeljevati.
               In mislim, da je zanemarjen tudi vidik razlage, ki se ji reče, historična razlaga.
               Namreč, pogledamo kako je nastajal ZJF in ti členi in ta določb, ki govori o
               občinskem interesu je posledica nekega amandmaja in v obrazložitvi tega amandmaja je
               jasno rečeno kaj je lahko zaščita občinskega interes oziroma kdaj lahko nastopi
               občinski interes, kot tisti branik. Recimo, kadar je neko lokalno podjetje v stečaju,
               kadar grozi sovražni prevzem in tako naprej. To so dejstva. In mislim, da cel kup
               stvari v tem ni bilo upoštevanih. Tudi ko gre za opredelitev občinskega javnega
               interesa, tu beremo, da ga pravzaprav občina niti ne more opredeliti, da mora imeti
               podlago v zakonu ali zakonitem predpisu. Saj kaj pa je drugega občinski predpis kot
               zakoniti predpis. Torej, če občina opredeli občinski interes v nekem svojem, bom
               rekel splošne pravnem aktu, da ne bom uporabil izraza predpis, potem je to mogoče,
               torej se lahko sklicuje o nekem konkretnem primeru na ta interes, in nenazadnje tudi
               v poročilih Računskega sodišča, konkretno ko je bila revidirana Mestna občina Novo
               mesto, revidirane so bile kapitalske naložbe je to, kar sem zdaj rekel, pravzaprav
               zapisano v poročilu Računskega sodišča. Očitek občin je bil, da ni opredelila
               interesa, ko je šla v kapitalsko naložbo. In še za konec, jaz sem vesel, ker je prvi namestnik
               predsednika mag. Petrovič rekel, da so pripravljeni z združenjem, tudi sam na poti
               sem sem razmišljal, da bi bilo dobro, ker gre res za določena specifična pravna
               vprašanja, da se seveda usedemo skupaj tudi z Računskim sodiščem in morebitne dileme,
               ki so bile tu izpostavljene odpravimo, predvsem zato, da se v zakonodaji, to pa se
               popolnoma strinjam, bolj jasneje opredeli to področje.</p>
               <p>In še ena stvar. Poglejte, v 60. letih prejšnjega stoletja, bi rekel v t.i. trdem
               režimu in koncem 19. stoletja, popolnoma drugačnem režimu so lokalne skupnosti lahko
               ustanavljale podjetja. In to je bil en od virov dohodkov.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-31-2016-06-02.sp11">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam za dodaten pogled, ker zdaj mislim, da smo prišli do tega, da v bistvu
               vidimo, da vseeno obstajajo neki različni interesi ali pa različno videnje, da ne bom
               govoril o interesih, vsaj različno videnje tega vprašanja.</p>
               <p>Zdaj bomo skušali čim bolj nekako iti v to, da pridemo tudi do neke rešitve.</p>
               <p>Ampak zdaj bom predal besedo kolegom in kolegicam, poslancem in poslankam.</p>
               <p>Najprej se je javil gospod Božič k besedi.</p>
               <p>Izvolite.</p>
            </sp>
            <sp xml:id="SDT7-KZNJF-redna-31-2016-06-02.sp12">

               <speaker>TILEN BOŽIČ (PS SMC):</speaker>

               <p>Hvala za besedo.</p>
               <p>Jaz bi se pridružil, ker ste že nekateri izpostavili, da to kar smo dobili od
               Računskega sodišča je zelo zanimiv dokument, tudi zelo dobrodošel, glede na to, da s
               tem v zvezi se zaznava težave in neka, da rečemo, dejanska oziroma še toliko večja
               potencialna tveganja, ki so vezana na poslovanje na tej ravni in od tukaj kakšne
               stvari, ko si preberem ali pa zasledim, nekako spominja na tisto, kar se je šel Enron
               v ZDA, ko so ustanavljali raznorazna podjetja spodaj, tam so bile kakšne trgovinske
               pogodbe, pa nakupi in tako naprej, in tista krovna družba je odlično poslovala,
               mislim, to je prebijalo zvočni zid na borzah, spodaj pa je bilo v vseh mogočih
               državah po ZDA podrejene družbe, ki so imele nek ustanovni kapital, potem pa so v
               nekem doglednem roku ugasnile ali se prenesle drugam, podatki se niso konsolidirali,
               se pravi ni bilo to razvidno v računovodskih izkazih skupine kaj je vse pa dejansko
               obešeno na tisto krovno družbo, in na ta način se je zameglil pregled nad dejanskim
               finančnim stanjem tiste družbe. In na tak način, ko so oni to peljali, zgleda da se
               mi pri nas v Sloveniji zelo hitro učimo, tudi na mednarodnih primerih. In to je
               tisto, kar mene s tem v zvezi tudi nekako skrbi, tudi zaradi tega, kot sem rekel, se
               mi zdi ta dokument zelo dobrodošel. Kar pogosto se namreč dogaja, da se takšne družbe
               ali ustanavljajo, se pravi tako kot je bilo rečeno prej, drugo, tretje, četrto koleno
               celo, potem so na njih razni lizingi, poroštva, posojila, še kakšne izven bilančne
               postavke, ki bi lahko bile kje drugje bilančne, pa razna javno zasebna partnerstva in
               tudi kakšne koncesije se je kje najdejo, dolgoročne pogodbe, hibridni dogovori in
               tako naprej in pozdravljam to, da tudi kot je povedal sekretar, v novem zakonu o
               javnih financah, ki ga tudi že nestrpno pričakujemo v tem Državnem zboru iz več
               razlogov, ne zgolj iz tega, se to vprašanje naslavlja in da bo bila že javna razprav
               nekako s tem v zvezi oziroma s tem zakonom zaključena, da je prišlo dovolj pripomb,
               da bomo potem tudi v zakonodajnem postopku prišli do nekih dobrih rešitev, da se ne
               bi po nepotrebnem izpostavljali nekemu tveganju. Ker na državni ravni, recimo s tem,
               kar se tiče državnega premoženja, mislim, da je bil kar velik korak narejen naprej,
               kar se tiče odgovornosti o poslovanju in tako naprej, vsaj lahko rečemo, da zakonske
               podlage so takšne, da bi zadeve morale funkcionirati, očitno pa se to potem seli
               nekako na nižjo raven oblasti.</p>
               <p>Tako, da zdaj nekaj zadev me nekako zanima. Prvič, tukaj ko ste Računsko sodišče povedali, da v
               kakšnih primerih načeloma naj bi bilo to dopustno, v kakšnih ne, me zanima če bi
               lahko navedli nekaj primerov, samo toliko, da si malo bolj plastično predstavljamo,
               se pravi ali je to recimo, da se ustanovi neko podjetje ali sklad, kakorkoli že, ki
               upravlja z nekim občinskim premoženjem za oddajanje stanovanj, ki rešuje določene
               težave, to ja, ne. Nakup časopis, nakup, ne vem, vinarja, nakup kogarkoli že, se
               pravi nekaj takšnih plastičnih primerov, tudi zaradi, po moje, javnosti, zaradi neke
               osveščenosti kaj je tisto, kar gre v neko napačno smer, kaj je pa tisto, ki je nekako
               dopustno smiselno. Ker se mi zdi, da je v praksi kar veliko primerov, na katerih se
               da ustvariti relativno hitro sliko kaj je, kaj ne, zaradi tega, ker ko se potem
               pogovarjamo o pravnih podlagah, te so pogosto zelo raztegljive, predvsem takrat ko se
               najame kakšno pravno pisarno, da najde razlog kje je tisti javni interes, tudi če ga
               je treba iz pete nekako izviti ven, da ga dobite na par straneh, kot pravno mnenje
               napisanega, če je nekdo na pavšalu je verjetno njegov interes tudi da priskoči na
               pomoč kakšni občini ali kakšni javni gospodarski službi oziroma družbi, nekaj v tej
               smeri tudi napiše. Tako, zgolj za neko predstavo.</p>
               <p>Druga zadeva, ki me tukaj zanima je pa vezana, glede trenutnih zadolžitev, poroštev
               in tako naprej, je recimo velikokrat oziroma vedno se treba obrniti nekako na
               Ministrstvo za finance za soglasje in tako naprej. In me zanima, kako zgleda v tem
               tretjem, četrtem kolenu z raznimi soglasji, za poroštva, posojila, lizinge in tako
               naprej. Ker, to izogibanje je verjetno namenjeno tudi temu, da se nekako, kot rečeno
               uvodoma, nekoliko zamegli premoženjska slika in od tukaj nadaljevanje vprašanja, ali
               imamo morda oziroma ali so na razpolago kakšni podatki, kakšne ocene, kolikšna je
               izpostavljenost, celotna, se pravi občinskih proračunov in drugih za določene
               obveznosti, se pravi, poroštva, posojila in tako naprej, ki so jih prevzele te
               podrejene družbe, da bi imeli malo občutka, koliko je veliko to tveganje, se pravi
               ali se že nekaj let nabira, pa je zdaj že ena zelo resna številka zadaj, ali so to
               zgolj tisti, ki so bili največji, najbolj inovativni in hitri šele v tem in zdaj
               prihajajo šele sledilci, kar pomeni, da bo tisti ukrep ministrstva prišel v relativno
               razumnem roku, da prepreči eskalacijo tega. Samo toliko za občutek, da vidimo, ali to
               obstaja, je možno to pridobiti te podatke in kje smo.</p>
               <p>In tu se nekako prelijem v zadnje vprašanje. Se pravi, zdaj neko stanje je, te družbe
               obstajajo, deleži so kupljeni in tako naprej. Zakon o javnih financah, predvideva,
               bodoči, neko posebno ureditev. Kako bo zgleda povratek na nek način v prejšnje
               stanje, se pravi v neko točko nič, ki smo si jo zamislili oziroma ste si jo
               zamislili, kot vlada, se pravi, bo zdaj ta rešitev našla nekje vmes, bodo neke nove.
               Ker, izjemno težko se je po tolikih zadevah, ki so se tudi ustanovile, že tečejo in
               tako naprej, verjetno vračati popolnoma na začetek. Oziroma, če je to pač rešitev,
               kdaj pričakujete da bi do tega prišlo in kakšni bodo ukrepi, v kolikor do tega ne bo
               prihajalo. Ker si predstavljam, da tako, vedno je zelo zanimivo imeti, tudi na
               lokalni ravni, nadzor nad denarnim tokom in ne zgolj občine, ampak še preko vseh
               podjetij, ki so z občino povezana, posredno še do določenih deležev in tako naprej,
               ker se na ta način gradi tudi tisto, kar jaz ne štejem toliko za politiko, ampak bolj
               nek tisti sindrom samodržcev, ki je pri nas še vedno zelo prisoten in s priklopom na
               denarni tok, se potem dejansko obvladuje prihodnost nekega območja.</p>
               <p>Tako, da to bi bilo za enkrat vse.</p>
               <p>Hvala.</p>
            </sp>
            <sp xml:id="SDT7-KZNJF-redna-31-2016-06-02.sp13">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala za ta vprašanja, gospod Božič. Mislim, da bodo naši gostje na to
               odgovorili.</p>
               <p>Gospod Horvat, izvolite.</p>
            </sp>
            <sp xml:id="SDT7-KZNJF-redna-31-2016-06-02.sp14">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik. Lepo pozdravljam vse prisotne.</p>
               <p>Mi v Novi Sloveniji ocenjujemo, da je pridobivanje kapitalskih naložb države in občin
               eminentno javnofinančno vprašanje, ker je vedno opremljeno oziroma ga spremljajo
               velika tveganja.  In
               zato pozdravljamo ta izdelek, to mnenje Računskega sodišča Republike Slovenije, ki je
               izjemno dobrodošlo. Ob tem se mi seveda postavljata dve ključni vprašanji, kaj je
               osnovna funkcija države in kaj je osnovna funkcija lokalne skupnosti, torej občin.
               Ali je osnovna funkcija države, da ustanavlja podjetja, ki se ustanovijo za to, da
               delajo dobiček, ali je osnovna funkcija občine ta, da ustanavlja podjetja,
               gospodarske družbe, ki bi naj delale dobiček. Odgovor je dvakrat ne. Mi bi morali v
               tej državi bolj spodbujati zasebno iniciativo. Ustanavljanje gospodarskih družb,
               seveda z namenom delati dobiček, zaposlovati državljane, to dejansko mora biti
               prepuščeno zasebni iniciativi. In tudi ko berem evropsko listino lokalne samouprave,
               ki jo je ta Državni zbor ratificiral 1. oktobra 1996, tam je natančno navedeno katera
               so področja dejavnosti lokalne samouprave. Seveda, vedno gre tukaj za zakonodajo, ki
               jo posamezna država sprejme, zakonodajo in ustavo. Temeljna pooblastila in naloge
               lokalnih oblasti so predpisani z ustavo in zakoni, ta določba pa ne preprečuje
               prenosa pooblastil in nalog za posebne namene v skladu z zakonom na lokalne oblasti.
               In kar je še zelo pomembno, še dva odstavka, dve točki bom prebral: Lokalne oblasti
               imajo v okviru zakona polno svobodo pri uresničevanju svojih pobud glede vsake
               stvari, ki ni izključena iz njihove pristojnosti ali ni v pristojnosti kakšne druge
               oblasti. In javne naloge, naj po možnosti izvajajo tiste oblasti, ki so državljanom
               najbližje. Lahko temu rečemo tudi spoštovanje načela subsidiarnosti. Delitev naloge
               drugih oblasti bi morala biti utemeljena z obsegom in naravo takšne naloge in
               zahtevami za učinkovitost in gospodarnost. Torej, seveda zdaj ko v tem mnenju beremo,
               torej mnenje Računskega sodišča, se bom najprej osredotočil na kapitalske naložbe
               države, mi pač v Novi Sloveniji trdimo, da politični projekti, torej politično
               ustanavljanje gospodarskih družb, da nimajo dobre perspektive in da ne bodo imeli
               dobre perspektive. Ne želim zdaj na dolgo odpirati tukaj vprašanja o političnem
               projektu, ki se mu reče Slovenski gozdovi d.o.o., bomo pa seveda najbrž že po enem
               letu poslovanja tega državnega podjetja, z zanimanjem prisluhnili in prebrali
               morebitno revizijsko poročilo Računskega sodišča, kako bo to podjetje gospodarilo. Mi
               mu seveda želimo dobro prihodnost, da se razumemo.</p>
               <p>Tukaj želim dodati to, da obžalujemo, da se koalicija ni poenotila, kar je podpirala
               tudi Nova Slovenija, da bi državni gozdovi bili pod isto streho, torej pod streho
               Slovenski državni holding, ampak to ni današnja tema, morda pa bo kdaj v
               prihodnosti.</p>
               <p>Kar pa se tiče lokalnih skupnosti, če se poskušate vživeti v župane ali pa občinske
               svete lokalnih skupnosti, predvsem v nerazvitih regijah, na periferiji naše države,
               kot večkrat pravimo, tam se dejansko lokalne skupnosti ukvarjajo zaradi slabega
               financiranja lokalnih skupnosti, se ukvarjajo s tem, kako čim več svojih občanov
               zaposliti. Seveda te možnosti nimajo in jaz seveda nisem za to, da lokalne skupnosti
               ustanavljajo podjetja, gospodarske družbe za dobiček. Nisem za to.  Morajo pa skupaj z državo in predvsem
               državo ustvarjati okolje, da pridejo investitorji v lokalno skupnost. In tu imamo
               problem in to je ključni problem te države ne lokalnih skupnosti, države. In mislim,
               da bi prav na tem področju, torej ustvarjanju atraktivnejšega poslovnega okolja za
               investitorje, domače in tuje in predvsem tuje, bi morali narediti več. Na nek način
               nas na to znova in znova opozarja tudi Evropska komisija, ne nazadnje tudi sredi maja
               s specific recommendations, s posebnimi specifičnimi priporočili Sloveniji, ki jih je
               Evropska komisija grupirala v štiri obširne točke. In tukaj imamo težave tudi z
               državnimi organi, ki na nek način, ne vsi, jaz vem, da so tu prizadevanja, da vsi
               dejansko delajo in delamo v dobri veri z nekim dobrim, želimo si dobrega rezultata,
               konkretno želimo si tujih investitorjev, ampak poglejte primer izpred dveh, treh dni,
               zaradi katerega smo mi v Pomurju, verjamem, da tudi državni sekretar gospod Dragonja
               in še kdo smo zelo razočarani, ko je upravno sodišče ugotovilo, da Arso ni uporabljal
               pravih pristopov, pravih postopkov in zaradi tega v Prekmurju, konkretno v
               Petišovcih, tukaj seveda mislim na skupino Nafta, veste v kakšni situaciji je, in tam
               enostavno po odločbi Upravnega sodišča, ki ga nočem in ne želim in ne smem
               komentirati, bo pravzaprav prišlo do tega, da ne bo 42 milijonske investicije, da ne
               bo toliko in toliko 10 delovnih mest in tako dalje. Tu je pravzaprav ključni problem,
               ki bi se ga tudi s katalizatorjem, kot je to mnenje Računskega sodišče, bi se ga
               morali lotiti.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-31-2016-06-02.sp15">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Želi še kdo od članov in članic besedo? Če ne, bi še jaz postavil nekaj vprašanj v
               zvezi s tem.</p>
               <p>Najprej me zanima, gospod državni sekretar je omenil nov Zakon o javnih financah.
               Moram reči, da ta zakon se omenja že dolgo časa. Pa me zanima, kdaj ga bomo dobili v
               Državni zbor, predvidoma seveda, glede na to, da je v javni obravnavi, in tako
               naprej, in da je bil tudi že večkrat obljubljen. Namreč, ta zakon naj bi uredil tudi
               vprašanje kapitalskih naložb občin, lokalnih skupnosti, podjetij, občin, uredil bi
               najbrž tudi kapitalske naložbe republike, republiških podjetij, institucij in tako
               naprej, tako da tukaj predvsem glede tega me zanima. Strinjam se, da imamo določena
               podjetja na državni ravni, ki imajo zakonsko podlago, kot je DUTB, Slovenski državni
               holding, podjetje, ki se ukvarja z gozdovi. Tukaj jaz mislim, da pravne podlage so.
               Drugo je seveda tam, kjer Računsko sodišče meni, da teh pravnih podlag ni ali da niso
               zadostne. In tukaj me zanima, ravno glede teh pravnih podlag, morda še kaj meni
               Računsko sodišče o tem, kako lahko občinski interes določi občina ali nekdo drug. Ali
               ta javni interes določi občina ali nekdo drug. Ali kakšen predpis mora to biti, ali
               mora biti občinski predpis, ali mora biti to zakon, skratka, da se te stvari
               kristalizirajo.</p>
               <p>Tako, kot kolega Božiča, me zanima vprašanje, bom zdaj malo na drug način vprašal,
               prehodnih določb. Se pravi, če bo zakon o javnih financah na novo uredil to
               vprašanje, kako bo s tistimi, ki bodo imeli tiste občine, država, kdorkoli že, tiste
               institucije, ki bodo imele nek delež, pa ga ne bi smele imeti, ali pa obratno, s
               tistimi, ki ga nimajo, pa ga bodo lahko imele.  Dobro, te druge bodo najbrž lažje rešljive.</p>
               <p>Tako, da to so vsekakor ta vprašanje, ki jaz mislim, izhajajo tudi iz tega. In zdaj
               kaj je javni interes, tako v splošnem, kaj je javni interes občine, kaj je javni
               interes države. Mislim, da to vprašanje je bilo že večkrat, tudi veliko konferenc je
               bilo o tem in veliko seminarjev, pa ne vem če smo čisto poenoteni glede javnega
               interesa v državi, kaj pravzaprav je. Skratka, tudi tukaj, to kar je gospod Senčur
               rekel, javni interes, je dal primer, sovražni prevzem, stečaj, na primer, pač
               povzemam gospoda Senčurja. Ali je to javni interes občine, države in tako naprej.
               Seveda so zaposleni tukaj noter in tako naprej. Ampak, ali je to to. Nekako, če mi
               gospod Horvat dovoli, ki pravi, ne, treba je narediti okolje za to, da bodo podjetja
               investirala, treba je narediti okolje za to, da bodo podjetja reševala podjetja v
               stečaju, druga podjetja, ne morda občina. Ali je zdaj javni interes, da občina
               nastopi, ne vem, ob stečaju podjetja, ki se ukvarja s tekstilom ali podobnimi
               zadevami, ali je to javni interes, ne vem če je. Jaz niti svojega mnenja, posebnega,
               tukaj ne bi podal, ampak bi rad, da se to kristalizirala na tej seji komisije glede
               tega, se pravi, v katero smer dejansko potem.</p>
               <p>Toliko z moje strani.</p>
               <p>Gospod Dragonja, najprej, izvolite.</p>
            </sp>
            <sp xml:id="SDT7-KZNJF-redna-31-2016-06-02.sp16">

               <speaker>METOD DRAGONJA:</speaker>

               <p>Hvala lepa za besedo, gospod predsednik.</p>
               <p>Na kratko bi odgovoril na vprašanja, ki so bila podana. Najprej, gospoda Božiča.
               Podatki o obsegu posojil podjetij, recimo, v najširšem smislu v državni, v pretežni
               državni lasti obstajajo. Izvaja se na osnovi 87. člena Zakona o javnih financah,
               postopki po uredbi o pogojih in postopkih zadolževanja pravnih oseb v pretežni lasti
               države in tudi občin, se mi zdi, tako da tukaj gre sistem, ki je vpeljan in glede
               tega je treba opozoriti, da je več klastrov ali pa več delov teh zadolžitev, ki jih
               je treba na različne načine potem tudi pogledati. Strinjam se z vami, največji
               problemi so s tem t.i. Offbalance sheet dolgovi, krediti zadolženosti, to se pravi,
               da se išče neke načine, da se dolg locira na nekih odvisnih družbah, ki niso nujno v
               pretežni lasti in ki lahko na drugi strani imajo kakšno drugo obliko, bodisi
               garancije ali poroštev, na primer v gospodarskih družbah, ne toliko s strani občin
               ali subjektov javnega prava. No, tako da poudarim, da po tej uredbi mi lahko damo
               podatke, koliko soglasij je bilo dano podjetjem v državni lasti, v pretežni državni
               lasti za zadolžitve. Najbolj pazljivo se spremlja vse tisto, kar je povezano z
               državnim poroštvom, to se pravi garantiran dolg, garantiran dolg tako mora imeti
               posebej zakonske podlage in je sestavni del tudi javnofinančnih poročil. Potem imamo
               drugo kategorijo negarantiranega dolga, ki vstopa v širši sektor države, to pa po
               metodologiji nacionalnih računov in metodologijo Eurostata ESA. Tukaj so posamezna
               podjetja klasificirana v sektor država ali izven sektorja države in tukaj je ta
               klasifikacija kaj potem vstopi v javni dolg sektorja država zelo pomembna. Kot veste, na primer v
               sektorju država v tem trenutku nimamo Darsa. Dars je klasificiran po poteh
               klasifikacij nacionalnih računov, kot subjekti izven sektorja države, po teh
               kriterijih, ki jih Eurostat določa, da pretežne prihodke ustvarja na trgu. Vendar,
               saj pravim, to je druga kategorija, ki jo je treba posebej klasificirati in potem so
               tretji subjekti, ki so izven sektorja države, pa se vseeno zadolžujejo in po zdaj
               veljavni ureditvi potrebujejo soglasje Ministrstva za finance za to, da najemajo
               kredite in da se financirajo z zadolževanjem. Tako, da mi velikokrat tudi rečemo ali
               pa včasih rečemo, da če SDH upravlja podjetja v državni lasti po kapitalu, po equity,
               ima ministrstvo veliko odgovornost, da upravlja ali daje soglasja na zadolževanje
               podjetij, na nek način upravlja posredno podjetja preko soglasji za dolg, ker je nek,
               včasih tudi kar precej, bi rekel, tudi so zahtevne odločitve, posebej za kakšne večje
               projekte, tako da v teh treh skupinah, kategorijah, lahko pripravimo poročilo koliko
               je tukaj garantiranega dolga, koliko je dolga, ki vstopa v širši javni dolg sektorja
               država in koliko je dolga podjetij oziroma subjektov v državni lasti, pretežni
               državni lasti, ki pa ne stopijo v to kategorijo. Tudi glede tega smo imeli precej
               obsežne diskusije, zdaj v novem zakonu o javnih financah, ker je bila neka tendenca,
               da bi pravzaprav soglasje ohranili samo na tiste družbe, ki so klasificirane v sektor
               države, da na ostale družbe bi pa ta soglasja ukinili in da bi ta sistem odpravili,
               moram reči, da je kljub temu prevladalo stališče, da ohranimo sedanji sistem, tako da
               bo v predlogu zakona ta sistem soglasij zagotovljen. Predlagam, da je najprej
               sestavni del zakonodajnih rešitev in potem postopkov kako se ta soglasja pridobivajo.
               To je kar se tiče tega vprašanja. Tako, da podatke bi lahko, če nam boste naložili,
               vam jih lahko zagotovimo relativno hitro, zbirajo se tako, praktično periodično, da
               jih lahko po stanju na koncu lanskega leta brez problemov zagotovimo. To je bilo prvo
               vprašanje.</p>
               <p>Na vprašanje gospoda Širclja, kdaj bo zakon o javnih financah v Državnem zboru. Lahko
               vam povem to, kar slišim na kolegiju ministrstva, zdaj imamo rok do konca junija.
               delovna skupina, ki dela na tem zakonu, da odgovori na vsa vprašanja iz javne
               razprave, da opravi še dodatna usklajevanja, konzultacije, da potem tekom julija
               opravimo še celoten postopek medresorskega usklajevanja znotraj vlade in da če se bo
               dalo do konca julija predložimo zakon v potrditev vladi, da ga vlada potem posreduje
               Državnemu zboru, če pa bo več vprašanj odprtih, ker gre za kompleksen zakon, potem pa
               se bo to lahko potegnilo še po počitnicah v začetek septembra, ampak lahko rečem, da
               smo v finalnem krogu usklajevanj, v finalni redakciji zakonskega teksta. Glede na
               zahtevnost, pa ta diskusija kaže na to, da je to problematika, ki mora biti dosti
               tehtno ocenjena in potem ustrezne zakonske rešitve v zakon vključene.  Kaj bo v prehodnih
               določbah, vam ne morem povedati. Hvala, da ste na to opozorili, bomo na to tudi
               razmišljali kar se tiče teh kapitalskih deležev oziroma različnih vlog. Tako, da bom
               na to opozoril kolege, ki na zakonu delajo, tako da najdemo ustrezne rešitve.</p>
               <p>Na nivoju države so stvari nekoliko bolj jasne, so tudi bolj nadzorovane. Na nivoju
               lokalnih skupnosti, pač objektivno moramo izhajati iz tega, da so lahko nekateri
               župani tudi bolj podjetni, da vidijo tudi kakšne priložnosti in da delujejo ne toliko
               v zadevanju te svoje javnofinančne, javnofinančnih vidikov, tako da neko ustrezno
               ravnotežje bo treba zagotoviti. Kdaj občina in kdaj država pa lahko vstopi ali
               intervenira. So pa jasna pravila po pogodbi o Evropski skupnosti. Ni rečeno, da
               država ne more vstopati v posamezno gospodarsko aktivnost oziroma dejavnost, ki se
               odvija na trgu, da ne rešuje kakšne situacije po pravilih državne pomoči. Dva pogoja
               sta ključna, ali mora pridobiti soglasje Evropske komisije, kjer so pač vsi ti
               principi predvideni. Lahko to naredi tudi brez soglasja Evropske komisije, če je
               dokazan in če je spoštovan princip privatnega vlagatelja. Kako se ta princip
               privatnega vlagatelja, to tudi Računsko sodišče tukaj omenja. Nas je treba posebej
               preizkusiti, preveriti, v tem delu so lahko javnofinančni subjekti oziroma subjekti
               javnega prava tudi aktivni, ampak jasno tudi po precej restriktivnih principih in
               praviloma tako, da se predvidi potem tudi izstop iz takšnih situaciji ne pa neka
               trajna udeležba v teh aktivnostih, ki jih ti subjekti izvajajo. Tako, da bomo te
               prehodne vidike, na primer kaj je tisto, kar ni upravičeno in kaj bi morali, na
               primer na nivoju posameznih subjektov narediti, da se vzpostavi neko stanje, ki bo
               uzakonjeno, dejansko še dopolnilno razmislili in poskušali v prehodne določbe dati
               ustrezna določila.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-31-2016-06-02.sp17">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Gospod Petrovič, izvolite, mag. Petrovič, Računsko sodišče.</p>
            </sp>
            <sp xml:id="SDT7-KZNJF-redna-31-2016-06-02.sp18">

               <speaker>MAG. JORG KRISTIJAN PETROVIČ:</speaker>

               <p>Hvala še enkrat za besedo. Bomo poskušali skupaj s kolegicami odgovoriti na nekaj teh
               vprašanj, ki ste jih zastavili in podatki še kakšen komentar tudi na to, kar so
               predhodniki povedali.</p>
               <p>Mogoče se velja najprej odzvati na to, kar je gospod Miloš Senčur omenjal, in sicer
               izključno to eno podlago 21. člena ZLS. Jaz sem že v svojem uvodnem nagovoru povedal,
               da je to bila ena izmed podlag, da imamo lahko tudi specifične zakone, prav posebej
               jih nisem omenjal. Če bi bilo treba, gremo lahko točno pogledati v cel nabor vseh
               podlag, ki opredeljujejo katere so tiste dejavnosti, ki jih občine morajo opravljati.
               In se seveda strinjam, niso vse zapisane samo v Zakonu o lokalni samoupravi, ampak
               kot sem rekel že prej, so zapisane tudi v drugih zakonih. Nenazadnje, imamo celo
               nekje en delež, ki je zapisan v Zakonu o obrambi, ki se nanaša na delovanje civilne
               zaščite, en del ki pokriva dejavnost gasilske dejavnosti in tako naprej. Mislim,
               gremo lahko skozi cel nabor kje vse so te pravne podlage. In absolutno ni pravna
               podlaga zgolj 21. člen ZLS. Dejstvo pa je, in tukaj moram reči, da se ne strinjam s
               tem, kar je povedal, da lahko občina recimo vzpostavlja neke svoje podlage. Po
               mnenju, ki smo ga zapisali, in tudi danes ga jasno ponovno zagovarjamo. Občina lahko
               na podlagi teh pravnih podlag, o katerih sem ravnokar govoril, ki so zakonsko podane,
               ta interes na svojem področju lahko ugotavlja, ne more pa vzpostavljati nekega
               oziroma ne more pa določati skozi svoje akte nekega interesa. In tukaj očitno pač smo
               na različnih stališčih, če razumemo.  Kar se tiče potem nadaljnjih vprašanj, mogoče se velja
               dotakniti, ja tega vprašanja okrog razmejitve, kaj je tržno, kaj je javno in
               vprašanje dobička je absolutno, po našem mnenju, tisto kar je tržnega naj bo tržno, z
               vsemi temi določbami, ki jih je pravkar državni sekretar gospod Metod Dragonja
               omenjal, kakšna so pravila tržnega delovanja, kakšna so pravila poseganja države v
               tržno delovanje. Večkrat je bilo danes že omenjeno, treba je resnično paziti na
               konkurenco. Država se mora restriktivno omejevati, ne sme vstopati na trg. Zakaj?
               Zato, ker lahko negativno vpliva na samo konkurenco, ker lahko izkrivlja trg, ker
               nenazadnje imamo cel nabor zakonodaje, ki to preprečuje oziroma zamejuje in zamejuje
               zelo restriktivno to dodelovanje državnih pomoči.</p>
               <p>Kar se tiče samih dobičkov? Ja, absolutno, javna podjetja niso namenjena temu, da
               ustvarjajo dobičke, za razliko od gospodarskih družb, ki delujejo na trgu. In tukaj
               morda velja omeniti še to problematiko, ki smo jo tudi že večkrat izpostavljali v
               naših revizijah, se pravi delovanje tistih družb, ki so pravzaprav hibridne, ki
               delujejo točno na tej meji, ki imajo en del dejavnosti, ki so tržne in en del
               dejavnosti, ki pokrivajo javno službo. Tudi tam smo vedno opozarjali, in to tudi
               zakonodaja zdaj ureja, tam je ključno, da se recimo tiste zadeve, ki pomenijo
               opravljanje javne službe, da se tam ne ustvarjajo dobički in še posebej, da se tisti
               dobički niti slučajno ne smejo prelivati potem v tržni del delovanja teh družb.</p>
               <p>Kot rečeno, zdaj mogoče še za zaključek nekaj primerov, to, kar ste spraševali.
               Mislim, da en ključnih je že bil omenjen, to je dejavnost tega premogovnika,
               nenazadnje smo tam tudi v reviziji, zdaj pričakujemo nekako, da bo do konca leta ta
               revizija pripravljena. Čisto konkretni primeri, vi ste že omenjali, ja imamo občine,
               ki so vstopile v podjetja, ki se ukvarjajo s pridelavo testenin. Mislim, da pridelava
               testenin ni nekaj, kar je nek javni interes. To je dejansko tržna dejavnost, in tukaj
               po našem mnenju ni primerno, da se država ukvarja s proizvodnjo testenin. Enako velja
               za proizvodnjo vina, tudi vinska proizvodnja je nekaj popolnoma tržnega in zdaj ne
               vidimo nobenega posebnega razloga zakaj bi država morala vstopati v takšno dejavnost.
               Oziroma če ne direktno država, pa pač občina oziroma celo neko javno podjetje v lasti
               občine. Še posebej občutljivo je področje tiska, se pravi časopisov, tudi tukaj, ta
               problem je celo širši, predvsem z vidika neodvisnosti delovanja medijev. Ravno zaradi
               tega smo se lotili tudi posebne revizije, ki se ukvarja z mediji oziroma celotnim
               medijskem prostorom na ravni občin, bodisi tistih medijev, ki neposredno izhajajo v
               domeni občin oziroma medijev, ki izhajajo v domeni nekih zavodov, ki so bili
               ustanovljeni s strani občin oziroma celo nekih medijev, kjer občine vstopajo v
               lastništvo ali pa nenazadnje kjer celo samo najemajo neke medijske storitve. To so
               vprašanja, ki so širša in občutljiva.</p>
               <p>Zdaj morda še nekaj primerov, ki jih bo predstavila kolegica. Jaz bi omenil zgolj
               enega. Podjetja, nenazadnje opažamo skozi naše revizije, še eno tvegano področje
               odpira in sicer predstavlja neke vrste obvode. Danes je bila že predstavljena
               problematika zadolževanja, predstavlja tudi obvode z vidika izogibanja zakonu o
               javnih naročilih. Občine namreč ustanavljajo neka posebna podjetja, O.K., razumemo,
               treba je zagotavljati šolo, normalen postopek je da se izpelje javno naročilo, ko pa
               pogledamo neke posebne obvode, pa vidimo, da občina lahko ustanovi podjetje, in potem
               tisto podjetje dobi podeljeno stavbno pravico. Pravzaprav to je izogibanje javnim
               naročilom in celo zakonodaji, ki ureja javno-zasebna partnerstva, ampak mogoče
               podrobnosti gospa Mojca Planinšek.</p>
               <p>Izvolite.</p>
            </sp>
            <sp xml:id="SDT7-KZNJF-redna-31-2016-06-02.sp19">

               <speaker>PREDSEDNIK MAG. ANDREJ ŠIRCELJ:</speaker>

               <p>Gospa Planinšek Mojca, izvolite.</p>
            </sp>
            <sp xml:id="SDT7-KZNJF-redna-31-2016-06-02.sp20">

               <speaker>MAG. MOJCA PLANINŠEK:</speaker>

               <p>Hvala. Mojca Planinšek, Računsko sodišče. Istočasno, kot je izšlo to javnofinančno mnenje, sta
               izšli tudi dve revizijski poročili, in sicer revizijsko poročilo občine Štore in
               revizijsko poročilo za občino Litija. In v teh dveh poročilih sta opisana dva
               konkretna primera, ko so občine ustanovile podjetje. In vsaj na področju, na nivoju
               občin lahko govorimo o enem precej zanimivem trenutku, ki se pojavi predvsem tam kje
               je neka občina preveč zadolžena. Takrat je praviloma ustanovljeno neko podjetje,
               preko katerega se potem občina posredno zadolži. In ocenili smo, da se je to zgodilo
               tudi v primeru občine Štore in v primeru občine Litija. Občina Štore je ustanovila
               podjetje, zaradi tega da je lahko pridobila neko nepremičnino in seveda to podjetje
               je potem prevzelo tudi večino občinskega dolga.</p>
               <p>Podobno se je zgodilo tudi v primeru občine Litija. Podjetje je bilo nosilec gradnje
               nepremičnine, in ta nepremičnina je namenjena, zagotavlja pretežno prostore za vrtec
               in tiste aktivnosti, ki so potrebne za delovanje občine. Občina najema prostore v tej
               nepremičnini, poleg tega pa prostore v tej nepremičnini najema tudi dom upokojencev.
               In ustanavljanje teh podjetij se pojavlja kot neka posebna oblika organiziranja nalog
               občinske uprave, te naloge sicer izvaja občina sama, in bi jih morala izvajati v
               okviru občinske uprave, ampak zato, ker ima občina izkoriščen zadolžitveni potencial,
               po naši oceni pač ustanovi to podjetje, kjer so potem izvajajo te naloge in kjer je
               potem parkiran tudi občinski javni dolg. Ob tem, da se seveda pojavi tudi ta problem,
               ne samo, da občina recimo razvija svojo podjetniško žilico in se podaja na trg,
               podaja se tudi na tisto področje, ki je v domeni države. Zelo pogosto so to področja
               zagotavljanja kapacitet za domove upokojencev. Tukaj se sicer postavlja vprašanje,
               zakaj se to dogaja, ampak v bistvu občina na ta način, na nek nezakonit način
               organizira svoje naloge za to, da rešuje nek problem, ki je v pristojnosti nekoga
               drugega. Skratka, tukaj menimo, da v teh dveh primerih je šlo za napačno, tudi
               organizacijo dela v občinski upravi, zato smo nenazadnje v mnenju o javnofinančnem
               vprašanju poudarili tudi v kakšni obliki naj bi se izvajale pretežno naloge občine in
               države. Naloge občine naj bi se izvajale v okviru občinske uprave, v okviru javnih
               zavodov, javnih gospodarskih zavodov, ne pa z ustanavljanjem podjetij, ker sicer
               lahko pridemo v situacijo, ko bomo za vsako občinsko nalogo ustanovili podjetje in
               bomo imeli potem ozko občinsko upravo in cel kup podjetij, ki bodo izvajala občinske
               naloge.</p>
               <p>In če se navežem na gospoda, menim, da ni naloga, da je naloga občine in države
               ukvarjati se s tistimi osnovnimi dejavnosti, ki so v njeni pristojnosti, ne pa pač
               organizirati neko podjetniško mrežo. To je pač en del, napačna organizacija občinske
               uprave. Drugi del pa je recimo to razvijanje podjetniške žilice. S temi primeri se
               sicer konkretno v revizijah zadnje čase nismo toliko ukvarjali, se pa z njimi dosti
               ukvarjamo zato, ker se na nas obračajo občine, ki se znajdejo potem zaradi takšnih
               situacij v težavah, in tukaj gre recimo za te posredne elemente, ko je občina
               ustanoviteljica javnega zavoda, javni zavod je ustanovitelj nekega podjetja, to
               podjetje je ustanovitelj novega podjetja, in potem se v tej verigi nekaj zalomi in se
               finančno breme prenese na občino oziroma občina ne ve kaj točno narediti, ker ima že
               težave s samim upravljanjem javnega zavoda, potem pa ta javni zavod v verigi dalje
               upravlja recimo še podjetja. In ta del je pa gotovo tisti, ki je še bolj
               problematičen, ker tukaj pa se dejansko občina podaja v neke podjetniške vode, čeprav
               je naloga države in občine, da zagotavljata pogoje za delovanje podjetij, ne pa da se
               s podjetništvom ukvarjata.</p>
               <p>Pred časom, sicer moram reči, da je recimo en izmed slovenskih županov, ki ni več
               župan, poudaril, da morajo javni zavodi in javna podjetja preživeti sami na trgu in
               jih občina naj ne bi financirala. Jaz menim, da je ta smer napačna in zelo nevarna.
               Prvič, niti ni skladna z evropsko ureditvijo na tem področju, kar je tudi gospod
               državni sekretar izpostavil.  Po drugi strani pa tak pogled odvrača tudi fokus od
               tistega bistva, ne morejo, javna podjetja in javni zavodi se morajo ukvarjati z javno
               službo, to je njihovo poslanstvo, to javno službo morajo zagotavljati čim bolj
               kvalitetno, čim bolj poceni, ne pa svoj napor usmerjati v tržno dejavnost in v svoje
               preživetje. Nenazadnje s tem posegajo tudi na trg in vplivajo na tiste subjekte, ki
               morajo na teh področjih dejansko na trgu preživeti in s tem vplivajo na
               konkurenco.</p>
               <p>Hvala.</p>
            </sp>
            <sp xml:id="SDT7-KZNJF-redna-31-2016-06-02.sp21">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Želi še kdo razpravljati? Ja, izvolite, gospa Marjetica Mahne.</p>
               <p>Izvolite.</p>
            </sp>
            <sp xml:id="SDT7-KZNJF-redna-31-2016-06-02.sp22">

               <speaker>MAG. MARJETICA MAHNE:</speaker>

               <p>Marjetica Mahne iz Ministrstva za finance, Sektor za sistem financiranja občin.</p>
               <p>Jaz bom še nekoliko skušala odgovoriti na vprašanja, ki jih je postavil poslanec
               gospod Božič.</p>
               <p>Ministrstvo za finance po veljavni ureditvi ne daje soglasja k zadolževanju pravnih
               oseb v lasti občin, niti se to zadolževanje ne všteva v kvoto, v manevrski prostor
               zadolževanja občin. To zadolževanje se všteva v kvoto in na nek način omejuje občine,
               samo v primeru, da občina da poroštvo tej zadolžitvi.</p>
               <p>Kar je bolj problematično se nam zdi, da ni nobenih pravil, torej soglasje k
               zadolžitvi pravnih oseb na ravni občine daje občinski oziroma mestni svet. Medtem ko
               na ravni države obstajajo neka pravila za izdajo soglasja k zadolževanju pravnih oseb
               pa na ravni občin tega ni. In tukaj se pojavljajo različne situacije, v občinah je
               dogajanje zelo kompleksno, ki narekujejo spoznanje oziroma ugotavljamo, da bi bilo
               smiselno sistemsko urediti tudi izdajo, tudi pravila, ki naj bi jih upoštevale
               občine, ko izdajajo soglasja k zadolžitvi pravnih oseb. Namreč, tudi to zadolževanje,
               tudi ta dolg je del javnega dolga oziroma vsaj tisti del, ki sodi v sektor
               država.</p>
               <p>V občinah namreč prihaja do različnih situacij. Omenjeno je bilo, ponekod so župani
               vsemogočni, ampak ponekod imajo zelo veliko moč tudi upravljavci teh različnih javnih
               podjetij oziroma gospodarskih družb oziroma pravnih oseb, ki želijo pridobiti
               soglasje, ki se želijo zadolžiti in menimo, da bi občinski oziroma mestni svet morali
               imeti eksplicitno opredeljeno pravico do vseh, da pridobijo v postopku izdaje
               soglasja vse informacije, elaborate ekonomske upravičenosti, način vračila dolga,
               zagotovila, ki bodo jamstvo za to, da v primeru težav ta dolg pravne osebe se ne bo v
               nadaljevanju prevalil na občine. Toliko.</p>
               <p>Kar pa zadeva poročilo Računskega sodišča pa ponavljam, tudi z našega vidika, da je
               zelo dobrodošlo, da upamo, da bodo ta priporočila v čim večji meri upoštevana v novem
               zakonu o javnih financah, zakon še vedno nastaja in iz dogajanja v občinah
               ugotavljamo, da si moramo res prizadevati za to, da se naloge občin omeji na
               izvajanje javnih storitev in javnih služb za svoje občane in da se na eni strani
               omeji tako poseganje na trg in na drugi strani to možnost različnih obvodov, ki jo je
               zelo plastično omenila gospa Planinšek, ugotavljamo, da pri relativno zelo velikem
               delu gospodarskih družb, ki jih ustanovijo občine gre prav za to, da ne gre za noben
               drug javni interes, ampak preprosto za obvod, za način, kako prezadolžena občina
               prevali del svojega dolga na nekoga drugega in se s tem dodatno zadolži in s tem na
               dolgi rok povzroči svojim občanom kar hude probleme. V novem zakonu je zdaj predvideno presojanje
               ustanavljanja gospodarskih družb z vidika vpliva na konkurenco. Samo še to bi dodala,
               da upamo, da bo pristojnost ugotavljanja vpliva na konkurenco in postopek
               ugotavljanja, da bosta natančno predpisana. Ker, tako kot javni interes, je tudi
               vpliv na konkurenco nekoliko, bi rekla, mehko tkivo, ki v primeru, da ni jasno
               definirano bo lahko dopuščalo različne interpretacije.</p>
            </sp>
            <sp xml:id="SDT7-KZNJF-redna-31-2016-06-02.sp23">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospa Mahne.</p>
               <p>Jaz bi predlagal, to, kar je omenil gospod Božič, sicer to poročilo, če bi lahko, o
               katerem je tudi gospod državni sekretar govoril, če lahko pripravite oziroma ga potem
               posredujete komisiji. Jaz mislim, da posebnega sklepa glede tega ni treba sprejemati
               in velja dogovor. Zdaj ne vem v kolikšnem času, povejte v kolikšnem času lahko to
               naredite. Pred dopusti?</p>
            </sp>
            <sp xml:id="SDT7-KZNJF-redna-31-2016-06-02.sp24">

               <speaker>METOD DRAGONJA:</speaker>

               <p>Dva tedna.</p>
            </sp>
            <sp xml:id="SDT7-KZNJF-redna-31-2016-06-02.sp25">

               <speaker>PREDSEDNIK MAG. ANDREJ ŠIRCELJ:</speaker>

               <p>Dva tedna, dobro. Verjamemo.</p>
               <p>Želi še kdo besedo? Če ne, zaključujem razpravo. Pred tem bi apeliral tudi na to, da
               vse to glede zadolževanja kar ste omenili in državni sekretar in gospa Mahne, jaz
               vem, da to že dolgo časa traja. Desetletja, pa ne vem koliko vlad se je ta čas že
               zamenjalo in dajte narediti, dajte s tem zakonom pohiteti. Vem, da tudi zakon o
               javnih financah že zelo dolga časa traja, pa vedno so neki razlogi zakaj ni bil prej
               in tako naprej. Govorim, vedno so bili razlogi, pa ti razlogi morda, kdaj so bili
               upravičeni, kdaj so bili neupravičeni, pa jaz mislim, da večkrat neupravičeni kot
               upravičeni, pa tudi apeliram na to, da se dejansko to naredi in ta zadeva uredi.</p>
               <p>S tem tudi zaključujem razpravo in predlagam sprejem naslednjega sklepa: Komisija za
               nadzor javnih financ predlaga vladi in občinam, da upoštevajo nasvete in predloge, ki
               jih je Računsko sodišče navedlo v zaključku mnenja. Skupnost in združenji občin pa
               naj s tem seznanijo svoje članice. Lahko glasujemo o tem. Glasovanje poteka.
               Zaključujem glasovanje.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajam na obravnavo <title>2. TOČKE DNEVNEGA REDA</title>, to je <title>POROČILO MINISTRSTVA ZA FINANCE, URADA REPUBLIKE SLOVENIJE ZA NADZOR PRORAČUNA
               O OPRAVLJENIH POSTOPKIH INŠPEKCIJSKEGA NADZORA NAD PORABO SREDSTEV DRŽAVNEGA
               PRORAČUNA V ODBOJU OD JULIJA DO DECEMBRA LETA 2015.</title>
               </p>
               <p>Poročilo je bilo objavljeno na spletni strani Državnega zbora v Poročevalcu z dne 25.
               4. 2016.</p>
               <p>Pri tej točki je Komisija za nadzor javnih financ matično delovno telo.</p>
               <p>Na sejo sem povabil: predstavnike Urada Republike Slovenije za nadzor proračuna in
               Ministrstva za finance.</p>
               <p>Zaradi tega kar prosim predstavnike Ministrstva za finance oziroma Urada za nadzor
               proračuna, da podajo uvod v razpravo.</p>
               <p>Gospa Prah, izvolite, beseda je vaša, direktorica Urada za nadzor proračuna.</p>
            </sp>
            <sp xml:id="SDT7-KZNJF-redna-31-2016-06-02.sp26">

               <speaker>NATAŠA PRAH:</speaker>

               <p>Hvala lepa. Lep pozdrav tudi v našem imenu vsem poslancem in ostalim prisotnim.</p>
               <p>Pred vami je poročilo v skladu z zakonom o javnih financah o opravljenih
               inšpekcijskih nadzorih v drugem polletju lanskega leta.</p>
               <p>Jaz bi na kratko predstavila kaj je bilo v tem obdobju izvedeno, kakšne so bile
               podlage za izvedbo, kdo so bili nadziranci in kakšni so bili ukrepi.</p>
               <p>V tem obdobju je proračunska inšpekcija izdala 27 inšpekcijskih zapisnikov, od tega
               jih je bilo 7 takšnih, ki so dejansko redni in jih v resnici v vsakem obdobju
               izvajamo, medtem ko pa je bilo 20 takšnih zapisnikov, ki so dejansko nastali oziroma
               za katere pregledi so bili izvedeni na podlagi sklepa vlade in sicer pregledovali smo
               15 agencij, kjer so bili nadzori omejeni na preverjanje ali se upravne takse
               izkazujejo ustrezno, kot prihodek proračuna. In tudi druga zadeva, ki smo jo v zvezi s tem
               preverjali, povezana z zakonitostjo določanja tarif v okviru posameznih agencij.</p>
               <p>V okviru tega so bila predmet našega pregleda tudi ministrstva, ki bi naj bila
               zadolžena oziroma ki so zadolžena za nadzor nad temi agencijami, in sicer do 31. 12.
               je bilo izdano 5 inšpekcijskih zapisnikov Ministrstvu za finance, za infrastrukturo,
               za kulturo, za zdravje in za šolstvo.</p>
               <p>V bistvu smo v okviru opravljenih teh posebnih inšpekcijskih nadzorov dejansko
               ugotavljali neke manjše zadeve in sicer so inšpektorji izrekli 8 ukrepov, 6 po prvem
               odstavku 104. člena Zakona o javnih financah in 2 po drugem odstavku. Poleg tega pa,
               kot sem že povedala, je bilo opravljenih še 7 tistih rednih nadzorov, ki jih
               opravljamo na podlagi prejetih prijav oziroma letnega načrta dela, pri čemer je 5 teh
               postopkov bilo uvedenih na podlagi letnega načrta dela, med njimi en tudi na podlagi
               prijave plus dodatno še tri na podlagi prejetih prijav.</p>
               <p>Kdo so bili naši nadzirani proračunski uporabniki? Narodna univerzitetna knjižnica,
               Univerza v Mariboru, Pravna fakulteta, Ministrstvo za kulturo, Ministrstvo za
               gospodarstvo, Slovenska tiskovna agencija, Agencija za okolje in sklad za kadre in
               štipendiranje. V tem okviru, na podlagi izvedenih inšpekcijskih nadzorov smo izrekli
               6 ukrepov, dva po prvem odstavku 104. člena in 4 po drugem odstavku.</p>
               <p>Toliko bi bilo na kratko za predstavitev kaj je bilo v tem obdobju opravljenega. Zdaj
               pa sva s kolegico pripravljeni na vaša nadaljnja vprašanja povezana s tem.</p>
            </sp>
            <sp xml:id="SDT7-KZNJF-redna-31-2016-06-02.sp27">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Želi kdo razpravljati, ima kdo kakšna vprašanja. Ja, izvolite, mag. Julijana Bizjak
               Mlakar, izvolite.</p>
            </sp>
            <sp xml:id="SDT7-KZNJF-redna-31-2016-06-02.sp28">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Hvala lepa za besedo. Lep pozdrav tudi z moje strani.</p>
               <p>Torej, tukaj je bilo omenjeno tudi Ministrstvo za kulturo, sicer tisti nadzor, kjer
               so bili potem dopolnilni ukrepi navedeni, se je nanašal na javni razpis iz leta 2013.
               Lahko rečem, da kar se tiče samega inšpektorskega, torej samih nadzorov, ki smo jih
               lahko opazovali tako iz prve roke, da smo bili zelo zadovoljni s tem, kar se je
               naredilo. Recimo v primeru občine Vitanja tudi, ker je bil inšpektor izjemno korekten
               in je tudi ugotovil, da je ministrstvo, naše ministrstvo delalo vse v skladu s
               pravili, z zakoni. enako tudi v primeru ostalih stvari, kjer recimo, ko je šlo za te
               razpise iz leta 2013, sicer iz obdobja še prejšnjega ministra, kjer so bila sredstva
               neustrezno, torej sam postopek ni bil ustrezno obravnavan, in je potem naše
               ministrstvo zaradi tega šlo v popravek tega postopka. Mislim, da je prišla prijava
               prav s strani tistih, ki so ta neustrezen postopek vodili, ampak je potem proračunska
               inšpekcija ugotovila, da je bil postopek v okviru našega ministrstva ustrezno voden,
               vendar pa v obeh primerih, tako pri Vitanju, kot pri tem delu, torej so se pojavile
               nekorektne informacije v javnosti, ki bi se jih dalo na nek način že takoj odpraviti,
               že samo s tem, da bi ta proračunska inšpekcija ta zapisnik, takoj ko je bil dan, tudi
               javno predstavila. To se pravi, tisto na kar bi želela opozoriti je to, in torej če
               se to da, seveda popraviti v naslednjih postopkih, da bi se vse skupaj izvajalo
               bistveno bolj pregledno, transparentno, tudi za javnost in bi se potem zapisniki, ki
               se naredijo v okviru takšnega pregleda, da se jih potem tudi nekje javno
                  objavi. Ker, namreč,
               jaz sem šla gledati na strani Ministrstva za finance, če bi na ta način recimo, kot
               deluje Računsko sodišče, kjer lahko vse zapisnike dobiš potem tudi pregledno
               objavljeno na njihovi spletni strani, torej če bi se dalo te zapisnike potem
               objavljati tudi na Ministrstvu za finance, kjer lahko na ta način lahko tako mediji,
               kot tudi ostala javnost, se lahko iz prve roke dejansko seznani kaj in kako se je
               pravzaprav dogajalo v posameznih postopkih. Tako, da to recimo sem čutila kot
               pomanjkljivost, ker se mi zdi, da je to včasih pomembno, predvsem še kadar se, ker
               ravno ko gre za ministrstva, tam so razne politične igrice, dostikrat se to dogaja in
               je potem prav, ko se ugotovi kaj se je z zadevo zgodilo, kot recimo v našem primeru,
               kjer se je ugotovilo, da je ministrstvo, vsaj pod mojim vodstvom, postopalo v skladu
               z vsemi pravili, da se potem tudi nekje javno objavi.</p>
               <p>Mi smo sicer medije potem seznanjali s tistimi ugotovitvami, ker mi smo dobili
               zapisnik od ministrstva, ampak tam, to se pravi, tam kjer pa se je ta, kjer so se te
               stvari dejansko izvedle, pa tega ni bilo, torej javno predstavljeno. Sicer sem potem
               zasledila, da je inšpektor sam podal določena pojasnila tudi s strani Ministrstva za
               finance, torej je prišlo recimo v primeru ko je šlo za KSEVT in za pregled samih
               zadev, ki so se dogajale tam KSEVT, torej da niso ustrezno porabljali proračunskih
               sredstev in da jih morajo zaradi tega zdaj vrniti v proračun države, vendar pa, kot
               rečeno, mislim da bi bilo veliko bolj enostavno, če bi se omogočilo javnosti, da to
               vidi iz prve roke že na spletni strani samega Ministrstva za finance v okviru
               katerega sodi, torej sodi ta urad za nadzor proračuna.</p>
               <p>Toliko z moje strani.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-31-2016-06-02.sp29">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Jaz imam še eno vprašanje v zvezi s tem, kar je tudi navedeno, da ste pri Ustavnem
               sodišču ste ustavili postopek, in potem ali je tudi obrazložitev, če lahko še v zvezi
               s tem kaj poveste, kako se zdaj rešuje to vprašanje, pregled Ustavnega sodišča.</p>
               <p>Izvolite.</p>
            </sp>
            <sp xml:id="SDT7-KZNJF-redna-31-2016-06-02.sp30">

               <speaker>NATAŠA PRAH:</speaker>

               <p>Hvala lepa za pobudo in vprašanje.</p>
               <p>Kar se tiče objave inšpekcijskih zapisnikov, mi objavljamo, ne sicer vsakega
               individualnega, posameznega, ampak naše polletno, to, ki je tudi pred vami, kjer so
               dejansko povzetki in ugotovitve ter ukrepi za čisto vse inšpekcijske preglede, ki smo
               jih opravili. To je ena zadeva.</p>
               <p>Druga zadeva pa je seveda ta, da v skladu z zakonom o dostopu do informacij javnega
               značaja, pač vsak, ki bi želel pridobiti konkreten zapisnik, ima tudi možnost ga
               pridobiti, kjer so malo bolj podrobno zadeve opisane in opredeljene. Hkrati pa seveda
               tudi tukaj naš piar pokriva Ministrstvo za finance in ta vprašanja, ki so naslovljena
               v povezavi s posameznimi pregledi, ko so seveda zaključeni, so tudi v naši
               pristojnosti, kar pomeni, da smo na razpolago javnosti za podajanje odgovorov.</p>
               <p>Kar pa se tiče Ustavnega sodišča pa je Ustavno sodišče, torej mi smo v skladu z našim
               letnim načrtom napovedali inšpekcijo pri Ustavnem sodišču. Ustavno sodišče je po
               opravljenem prvem sestanku pri njih ocenilo, da nismo pristojni za izvajanje pregleda
               porabe proračunskih sredstev pri njih. Iz tega razloga nam niso dovolili izvedbe
               inšpekcijskega pregleda. V bistvu je na tej podlagi inšpektorica, ki je pregled
               izvajala oziroma bi naj izvajala, izdalo odločbo o prekršku zoper odgovorno osebo
               Ustavnega sodišča in zdaj trenutno je zadeva pred rednim sodiščem.</p>
            </sp>
            <sp xml:id="SDT7-KZNJF-redna-31-2016-06-02.sp31">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Želi še kdo razpravljati? Ugotavljam, da ne.</p>
               <p>Ja, izvolite, gospa Mlakar.
               </p>
            </sp>
            <sp xml:id="SDT7-KZNJF-redna-31-2016-06-02.sp32">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Torej, kar se tiče tega poročila, lahko rečem, da je izredno, kako bi človek rekel,
               iz njega se ne vidi vse tisto, kar bi se moralo videti. Tako, da jaz bi še vseeno,
               torej če lahko, ker končno gre za javna sredstva, ki se porabljajo, tako za Urad
               Republike Slovenije za nadzor proračuna, gre za postopke, za katera se daje javna
               sredstva in tako naprej in nekako če se želi, torej resnično ustavljati različne
               špekulacije, ki se dogajajo v javnosti, mislim, da je edino zdravilo transparentnost,
               to se pravi preglednost vsega in jaz ne vidim tukaj razlogov, razen če jih vi
               poznate, za to, da se ta poročila resnično ne bi tudi objavljala, takoj ko so
               narejena, torej da pridejo tudi na spletno stran Ministrstva za finance. To se mi zdi
               osnova za delovanje vsakega ministrstva, da tisto, kar, kjer seveda ne gre za osebne
               podatke ali kakšno drugo oviro, čemur se da tudi izogniti končno v poročilih na tak
               način, se da prekriti ali karkoli takšnega, če je kaj takšnega. Ampak vsekakor se mi
               zdi, da je edini način, torej ne more biti samo takšno poročilo, ampak mislim, da bi
               bili ti zapisniki nekje tudi javno dostopni.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-31-2016-06-02.sp33">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Želite še kaj dodati?</p>
            </sp>
            <sp xml:id="SDT7-KZNJF-redna-31-2016-06-02.sp34">

               <speaker>NATAŠA PRAH:</speaker>

               <p>Ja, jaz moram reči, da mi nimamo nekih zadržkov. Za nas, edino v primeru osebnih
               podatkov, pač zaradi prikrivanja, predstavlja to neko dodatno delo, sicer pa, kar se
               tiče vsebine, nimamo dodatnih zadržkov in bomo k temu na ta način pristopili.</p>
            </sp>
            <sp xml:id="SDT7-KZNJF-redna-31-2016-06-02.sp35">

               <speaker>PREDSEDNIK MAG. ANDREJ ŠIRCELJ:</speaker>

               <p>No, potem pa preidite k temu, pa da bomo videli te zapisnike na spletnih straneh
               Ministrstva za finance, najbrž.</p>
               <p>Dobro. S tem zaključujem razpravo z ugotovitvijo, da se je komisija seznanila s
               poročilom Ministrstva za finance, Urada Republike Slovenije za nadzor proračuna o
               opravljenih postopkih inšpekcijskega nadzora nad porabo sredstev državnega proračuna
               v obdobju od julija do decembra 2015. Gre za ugotovitveni sklep o katerem ne
               glasujemo.</p>
               <p>Zaključujem to točko dnevnega reda in 31. redno sejo Komisije za nadzor javnih
               financ.</p>
               <p>Vsem se zahvaljujem za sodelovanje in vas lepo pozdravljam. <stage type="time">Seja se je končala
                  2. junija 2016 ob 10.48.</stage>
               </p>
            </sp>
         </div>
      </body>
   </text>
</TEI>
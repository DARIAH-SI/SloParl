<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZZ-nujna-8-2015-04-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">37E3762A721EF4EEC1257E28003026B0</idno>
               <idno type="custom" subtype="day">387B893E0D933CD3C1257E3B0028770D</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=387B893E0D933CD3C1257E3B0028770D</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZ-nujna-8-2015-04-16.OZZ" n="8">
               <name>nujna seja</name>
               <date when="2015-04-16"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZ-nujna-8-2015-04-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZ-nujna-8-2015-04-16.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZDRAVSTVO</stage>
            <stage type="session">8. nujna seja</stage>
            <stage type="date">(16. april 2015)</stage>
            <stage type="chairman">Sejo je vodil Tomaž Gantar, predsednik Odbora za zdravstvo. </stage>
            <stage type="time">Seja se je pričela ob 18.03. </stage>
            <stage type="mag"/>


            <sp xml:id="SDT7-OZZ-nujna-8-2015-04-16.sp1">

               <speaker>PREDSEDNIK TOMAŽ GANTAR:</speaker>

               <p>Spoštovane kolegice poslanke, kolegi poslanci, vsi vabljeni in prisotni na današnji
               seji, torej dober dan vsem. Pričenjamo s 8. nujno sejo Odbora Državnega zbora
               Republike Slovenije za zdravstvo.</p>
               <p>Najprej ta del glede odsotnosti in pooblastil. Gospoda Andreja Čuša nadomešča Žan
               Mahnič. Namesto Branka Zormana je Tilen Božič. Namesto mag. Tanje Cink je Marko
               Ferluga. Namesto Maruše Škopac je mag. Lilijana Kozlovič in namesto gospe Jelke Godec
               je dr. Vinko Gorenak. Še eno opravičilo za odsotnost mag. Bojana Muršič.</p>
               <p>Seja odbora je bila sklicana v skladu s 47. členom in drugim odstavkom 48. člena
               Poslovnika DZ RS.<stage type="mag"/> <stage>(nadaljevanje)</stage>
               Določitev dnevnega reda. S sklicem ste 15. 4. 2015 prejeli predlog dnevnega reda
               odbora in sicer <title>1. TOČKA – OSNUTEK NACIONALNEGA REFORMNEGA PROGRAMA 2015 DO
                  2016.</title> Gradivo je objavljeno na spletni strani DZ s sklicem. Do včerajšnjega
               dne nismo prejeli nobenega predloga za širitev dnevnega reda ali za umik predlagane
               točka, zato je takšen kot je bil predlagan s sklicem. Po sklicu seje je bilo s strani
               Vlade RS danes ob 15. uri posredovano novo besedilo oziroma čistopis številka 2, ki
               vsebuje pripombe Ministrstva za infrastrukturo in manjšo spremembo besedila na strani
               4 gradiva. K točki so vabljeni Vlada RS oziroma Ministrstvo za finance, Ministrstvo
               za zdravje, Urad za makroekonomske analize in razvoj, Urad predsednika Republike,
               Zdravstveni svet RS, Zdravniška zbornica Slovenije, Zdravniško društvo, Združenje
               zdravstvenih zavodov Slovenije. Najprej bi dal besedo oziroma državni sekretarki
               Ministrstva za finance, mag. Vraničar.</p>
            </sp>
            <sp xml:id="SDT7-OZZ-nujna-8-2015-04-16.sp2">

               <speaker>MAG. MATEJA VRANIČAR:</speaker>

               <p>Hvala lepa. Najprej se vam na začetku opravičujem za danes na novo pridobljeno
               gradivo. Žal je v naglici prišlo do napake pri pripravi čistopisa besedila po seji
               vladi in popravka sta samo v dveh odstavkih. Prvi popravek je v prvem odstavku na
               strani 4 pod naslovom Izboljšanje strukturnega salda sektorja država, kjer govorimo o
               nadomestitvi oziroma o nadaljevanju učinkov varčevalnih ukrepov tudi v nadaljnjem
               obdobju. Na strani 20, zadnji odstavek na tej strani, kjer govorimo o strategijah
               oziroma o usklajenosti strategij, je dodan odstavek v zvezi s strategijo razvoja
               prometa. Skratka, dve določbi. Prva je pomembna tudi za delo tega odbora. Druga
               nekoliko manj.</p>
               <p>Nacionalni reformni program je dokument, ki ga pripravljamo v skladu z zahtevami
               evropskega semestra v povezavi z izboljšanjem proračunskega in ekonomskega
               upravljanja držav in podaja osnovne usmeritve in cilje za leti 2015 – 2016. Poleg
               tega pa odgovarja tudi na priporočila, ki smo jih v povezavi z nacionalnim reformnim
               programom prejšnjega leta prejeli s strani Evropskega sveta in poroča o tem kako
               uspešni smo pri doseganju ciljev, ki izhajajo iz strategije EU 2020. Gre kot povedano
               za neki standardni dokument, standardnega formata v zvezi s katerim je značilno, da
               ga države pripravijo na podlagi spomladanskih napovedi ekonomskih, makroekonomskih
               gibanj in da je to v bistvu začetek nekega proračunskega načrtovanja za naslednji dve
               leti za vse javnofinančne blagajne oziroma za celoten sektor država. Nacionalni
               reformni program kot dokument bo v nadaljevanju nadgrajen in dopolnjen še s programom
               stabilnosti, v katerem bodo nanizani konkretnejši ukrepi za doseganje ciljev predvsem
               na področju javnofinančne konsolidacije. Glavna cilja, ki ga predstavljamo v
               nacionalnem reformnem programu in jih potem tudi razdeljujemo v samem gradivu sta
               spodbujanje gospodarske rasti in pa javnofinančna konsolidacija.</p>
               <p>V zvezi s tem smo začrtali ukrepe na ključnih področjih praktično na vseh področjih
               delovanja posameznih ministrstev. Usmeritev pa je, da se s temi ukrepi poveča
               produktivnost in pa<stage type="mag"/><stage>(nadaljevanje)</stage>
               učinkovitost ne, da bi pri tem pozabili na primerno raven socialne vključenosti in pa
               pravičnosti. Usmeritve v največji možni meri upoštevajo tudi naloge in zaveze iz
               veljavnih, nacionalnih dokumentov raznih resolucij, strategij, itd. Dokument lahko
               razdelimo na tri dele. V prvem delu določamo ključne prioritete za doseganje teh dveh
               ciljev, ki sem jih omenila. V drugem poglavju odgovarjamo oziroma poročamo o tem kaj
               smo do sedaj naredili na področju specifičnih priporočil, ki smo jih prejeli v letu
               2014 in kako nameravamo nadaljevati ukrepe na teh področjih. Za Slovenijo je
               relevantnih 8 področij in jih bom obravnavala kasneje. V tretjem delu dokumenta pa se
               odzivamo na strategijo Evropska unija 2020 in pojasnjujemo, kje smo glede na cilje,
               ki smo si jih zastavili na teh področjih, da jih bomo dosegli do leta 2020.</p>
               <p>Za doseganje glavnih ciljev, ki sem jih omenila, spodbujanje gospodarske rasti in
               nadaljnja javnofinančna konsolidacija smo si zadali tri prioritete. Prva prioriteta
               je spodbujanje naložb, druga prioriteta so strukturne spremembe, kjer je eden del
               namenjen izboljšanju poslovnega okolja, tukaj se osredotočamo predvsem na področju
               javnofinančnih dajatev predvsem davkov in prispevkov. Drugo področje pa prostorsko
               načrtovanje in umeščanje v prostor. V okviru teh strukturnih sprememb so napovedane
               tudi aktivnosti v zvezi z zdravstvenim sistemom in ureditvijo dolgotrajne oskrbe.
               Tretja prioriteta ostaja fiskalna odgovornost. Tisto, kar je ključno je, da smo cilj
               doseganja srednjeročnega strukturnega salda v zvezi, s katerim sprejemamo obveznosti
               oziroma potrjujemo spoštovanje zaveze, da bomo strukturni primanjkljaj v letu 2015
               zadržali na 2,9 %, 2,87 % kolikor smo napovedali ob rebalansu državnega proračuna in
               ga v naslednjem letu znižali za 0,5 % BDP. Nadalje načrtujemo oziroma napovedujemo,
               da bomo s tem fiskalnim naporom nadaljevali, tako da bi do leta 2020 dosegli izravnan
               strukturni saldo, vendar pa ta cilj postavljamo ob bok cilju zagotavljanja ustreznega
               socialno ekonomskega položaja posameznikov in zagotavljanja domače potrošnje kar
               pomeni, da je treba poiskati ustrezno ravnotežje med temi tremi cilji, ki včasih
               delujejo vsak sebi oziroma delujejo nasprotujoče.</p>
               <p>Če grem po posameznih specifičnih priporočilih. Ne bi se zadrževala pri vseh, ampak
               bi jih bolj splošno navedla in bi v razpravi se, potem vrnila še na kakšnega, če bo
               potrebno. Prvo priporočilo se nanaša na odpravo čezmernega primanjkljaja in
               stabilizacije dolga. V zvezi s tem je treba poudariti, da javnofinančna slika kljub
               izboljšanju, ki se kaže, zaradi gospodarske rasti ne omogoča, da bi odpravili vse
               ukrepe, ki so bile v preteklih letih uveljavljeni in jim veljavnost poteče do konca
               letošnjega leta, uveljavljeni pa so bili z namenom javnofinančne konsolidacije
               oziroma varčevanja. Javnofinančna slika ne omogoča, da bi vse te ukrepe opustili,
               ampak jih bo treba natančno razmisliti katere od teh je možno podaljšati oziroma je
               treba podaljšati in katere je potrebno nadomestiti z drugimi, mogoče dolgoročnejšimi
               ukrepi. Drugo priporočilo se nanaša na dolgoročno vzdržnost javnih financ predvsem z
               vidika obvladovanja stroškov staranja. Tretje priporočilo se nanaša na trg dela in
               regulacijo trga dela. Četrto priporočilo na banke in bančni sistem, kjer <stage type="mag"/><stage>(nadaljevanje)</stage> morajo nadaljnji ukrepi za
               delovanje bank podpirati dejansko izvajanje osnovnih funkcij bank pri plasiranju
               sredstev gospodarstvu. Peto priporočilo se nanaša na ukrepe s področja upravljanja
               državnega premoženja. Šesto priporočilo na prestrukturiranje podjetij. Sedmo na
               zmanjšanje poslovnih ovir ter osmo na ukrepe za boj proti korupciji. V tretjem delu
               so, kot že povedano, opredeljeni ukrepi za doseganje ciljev iz strategije EU 2020. To
               so predvsem cilji na področju spodbujanja zaposlovanja, krepitve vlaganj v raziskave
               in razvoj, v izobraževanje, zmanjševanje revščine in pa v doseganje ciljev na
               področju podnebnih in okoljskih sprememb.</p>
               <p>Glede nadaljnjega postopka v tem tednu poteka razprava zainteresiranih odborih in
               komisijah državnega zbora. Jutri imamo tudi predvideno razpravo s socialnimi
               partnerji. Na podlagi te razprave bomo pripravili novo verzijo oziroma končno
               besedilo predloga nacionalnega reformnega programa, ki ga bo vlada potrdila skupaj s
               programom stabilnosti na seji v zadnjem tednu aprila predvidoma 29. oziroma 30.
               aprila. Skrajni rok za posredovanje gradiva EU pa je prav tako 30. april. Naš cilj
               je, da dejansko 30. aprila gradivo predložimo v Bruselj. Hvala lepa.</p>
            </sp>
            <sp xml:id="SDT7-OZZ-nujna-8-2015-04-16.sp3">

               <speaker>PREDSEDNIK TOMAŽ GANTAR:</speaker>

               <p>Hvala. Ministrstvo za zdravje, ministrica.</p>
            </sp>
            <sp xml:id="SDT7-OZZ-nujna-8-2015-04-16.sp4">

               <speaker>MILOJKA KOLAR CELARC:</speaker>

               <p>Hvala za besedo, gospod predsednik. Lepo pozdravljeni, poslanci in ostali. Jaz bi
               povedala nekaj besedo o tistem delu nacionalnega razvojnega programa za obdobje leta
               2015 – 2016, v tistem delu, ki se nanaša na področje zdravstva.</p>
               <p>Naj povem, da se je dejansko vključeno v vse tri glavne cilje navedene v tem
               nacionalnem razvojnem programu. In sicer, prvič je na področju spodbujanja naložb,
               kjer je opredeljeno, da bomo v letih 2015 – 2016 spodbujali projekte tudi s področja
               zdravstva in to predvsem z izkoriščanjem EU skladov in z zagotovitvijo njihove
               uspešnosti oziroma dodane vrednosti. Nadalje je zdravstvo vključeno tudi pri
               strukturnih reformah, kjer je opredeljeno v točki 1.2 tega programa, da se bodo
               pripravile celovite strukturne reforme tako v zdravstvu skupaj z delom dolgotrajne
               oskrbe. Hkrati je v tretjem delu tudi vključeno zdravstvo pri fiskalni odgovornosti,
               kjer je opredeljeno, da se bodo pripravila izhodišča tudi za dolgoročno spremembo
               strukture javnih izdatkov. Cilji na področju zdravstva, ki so opredeljeni v tem
               dokumentu in združujejo vse ti že povedane cilje so pod priporočilom 2.2., na strani
               7. tega dokumenta pod poglavjem Dolgoročna vzdržnost javnih financ in obvladovanje
               stroškov stanja, kjer so navedeni cilji za dosego tega obvladovanja stroškov. In
               sicer so to nadaljnji ukrepi za obvladovanje izdatkov, zaradi staranja prebivalstva,
               proučitev potencialnih destimulacij in obstoječih spodbud za podaljšanje delovne
               aktivnosti starejših, vzpostavitev sistema dolgotrajne oskrbe in osebne asistence
               skupaj s pripravo in izvedbo delovnih struktur sprememb celovit v zdravstvu. Nadalje.
               Potrebno bo pridobiti podlago za optimalnejšo organizacijo zdravstvenega sistema in
               prilagoditev sodobne smernice in makroekonomskim pogojem. Identificirati ključne
               pomanjkljivosti sedanjega sistema in doseči <stage type="mag"/> <stage>(nadaljevanje)</stage> seveda racionalizacijo oziroma, če hočete bolje
               optimizacijo sredstev in časa, ki so potrebni za nabavo zdravil in pa medicinskih
               pripomočkov. Vse navedene cilje, ki so opredeljeni v temu dokumentu bomo uspeli
               realizirati z naslednjimi ukrepi, ki so navedeni tudi v tekstih na strani tam, kjer
               je navedeno kot zdravstvena politika. Torej, prva je celovita analiza zdravstvenih
               izdatkov v primerjavi z drugimi državami, naj povem, da na ministrstvu to analizo že
               zelo intenzivno pripravljamo. Kot je bilo že večkrat povedno bodo rezultati oziroma
               prvi izdelki oziroma poročila do tega na voljo javnosti do septembra. Ta ocena bo
               dala analizo obstoječega sistema financiranja, potem bo dala tudi analizo porabe po
               vseh nivojih. Potem bo pripravila priporočila za optimizacijo zdravstvene mreže.
               Pripravljen bo znotraj te analize celovit pregled pravic in obveznosti iz obveznega
               zdravstvenega zavarovanja vključno z oceno novih zdravstvenih tehnologij.</p>
               <p>Naslednji ukrep za dosego teh ciljev bo izboljšanj tudi likvidnostnega položaja
               bolnišnic in pa določena specializacija. Potem bomo nadaljevali s skupnim projektom,
               skupnih javnih naročil s širitvijo teh naročil tudi na medicinsko-tehnične pripomočke
               in medicinsko opremo. Naj omenim, da smo dejansko skupna javna naročila za zdravila
               oziroma učinkovine o zdravilih že speljali i n da zdaj delovna skupina pripravlja
               tehnične standarde za medicinsko tehnične pripomočke.</p>
               <p>Potem pa, v nadaljevanju seveda na osnovi teh ciljev analize in pa seveda tudi
               resolucije oziroma strategije nacionalnega varstva za obdobje do 2026. Priprava vseh
               celovitih reformnih predlogov za strukturne spremembe v zdravstvu, ki pa bodo seveda
               vključevale pripravo novih sistemskih zakonov s tega področja.</p>
               <p>Nadalje naj povem, da je na koncu tega dokumenta v prilogi 1 vključeni v NRP tudi
               drugi projekti, ki so bili konec leta 2014 identificirani kot tisti, ki so evropskega
               pomena in so seveda tudi ekonomsko upravičeni. To so nadaljevanje zaključek projekta
               Nujne medicinske pomoči, nadaljevanje in zaključek projekta e-zdravje in kar pa je
               novo, to je pa modernizacija zdravstvenih ustanov in sicer dve novi regijski
               bolnišnici in pa rehabilitacijski centri. Vendar je treba pri tej prilogi oziroma pri
               teh naložbah poudariti, da je seveda veliko vprašanje oziroma možnost pridobitve ali
               nepovratnih sredstev za tovrstne projekte. Zaradi tega bo seveda v nadaljevanju čas
               pokazal, da se bo predvsem potrebno preusmeriti na možnost pridobitve sredstev iz EU
               skladov, zaradi tega ker bodo verjetno ti projekti preobsežni oziroma zavisijo tudi
               do tako imenovanega zasebno-javnega partnerstva ali bo ta denar na voljo. Vendar,
               vseeno prijavljeni so ti projekti in bomo ugotovili koliko bo možnosti za to
               realizacijo.</p>
               <p>Toliko bi jaz za uvod podala pa bi potem na vprašanja odgovarjala. Hvala.</p>
            </sp>
            <sp xml:id="SDT7-OZZ-nujna-8-2015-04-16.sp5">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj bi najprej besedo dal, če želite vabljeni, Zdravniška zbornica, drugih ni.
               Primarij Možina, predsednik.</p>
            </sp>
            <sp xml:id="SDT7-OZZ-nujna-8-2015-04-16.sp6">

               <speaker>ANDREJ MOŽINA:</speaker>

               <p>Hvala lepa za besedo. Zelo kratek bom.</p>
               <p>Mislim, da je vse povedano, sledi neki splošni ekonomski situaciji v <stage type="mag"/> <stage>(nadaljevanje)</stage> državi in seveda
               obvladovanju stroškov. Hkrati na neki deklarativni ravni ponavlja že nekaj let stare
               napovedi, kaj vse bomo in moramo napraviti v slovenskem zdravstvu in mi smo seveda do
               zdaj napravili zelo malo. Seveda podpiramo strukturne spremembe bi pa bil z oziroma
               na razprave, ki si jih nekako se udeležujem v zadnjem času in vidim te različnosti in
               pravzaprav prihajam v položaj, da ko spregovoriš o strukturni reformi pravzaprav
               govoriš neumnosti, niti ne veš kaj hočemo pod strukturno reformo in podobno bom zelo
               vesel pojasnila ministrstva, kaj vidi pod strukturno reformo… Vem kaj je reforma,
               seveda neka nova oblika, ampak kaj pomeni ta nova oblika slovenskega zdravstva v
               prihodnosti. To je prva stvar.</p>
               <p>In kot sem rekel, veliko je lepo povedanih izvedbenih stvari seveda ni notri, tudi si
               predstavljam da je predvideno v nadaljevanju, torej v programu stabilnosti in
               nadaljnjih dokumentih. Žal po naši oceni mnogo prepočasi vse to poteka, preveč
               premišljujemo, preveč pričakujemo od nekih analiz, te so že v desetih letih bile
               nekajkrat napravljene in tudi bili so že podani odgovori iz tujine in premalo
               intenzivno delamo. Konkretno pa še eno stvar vidim, da v predlaganih resolucijah, ki
               bodo v spremembah Zakona o zdravstvenem varstvu dejavnosti in tako dalje in tobačnih
               izdelkov, dopolnitve Zakona o lekarniški dejavnosti, si predstavljam da tudi Zakona o
               zdravilstvu, Zakona o pacientovih pravicah, ki jih ne zasledim.</p>
               <p>In še posebej imam vprašanje za ministrico; mi že približno pet, šest let prosimo s
               številnimi dokumenti za spremembe Zakona o zdravniški službi. Brez tega zakona, to je
               izjemno pomemben zakon za funkcioniranje zdravništva kot celote, za vodenje
               specializacij za opravljanje nekaterih postopkov, ki odmevajo v javnosti. In kot
               institucija moram reči, da smo precej hendikepirani zaradi tako arhaične zakonodaje,
               torej ne-posluha za spremembe. Skratka, zakaj je ta Zakon o zdravniški službi
               preprosto izpuščen ali so kakšni konkretni razlogi za to?</p>
               <p>Toliko z moje strani. Hvala lepa.</p>
            </sp>
            <sp xml:id="SDT7-OZZ-nujna-8-2015-04-16.sp7">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj mogoče bi, preden bi odgovarjali še kar razpravo odprl če bo še kaj. Tako da,
               kolegice poslanke in poslanci, kdo želi besedo, razpravljati? Gospod Pojbič.</p>
            </sp>
            <sp xml:id="SDT7-OZZ-nujna-8-2015-04-16.sp8">

               <speaker>MARIJAN POJBIČ (PS SDS):</speaker>

               <p>Hvala, spoštovani gospod predsednik, spoštovana gospa ministrica z ekipo.</p>
               <p>Torej, sedaj ko sem poslušal razpravo gospoda torej predsednika Zdravniške zbornice
               moram reči da je praktično opozoril in povedal točno tisto, kar vidimo tudi mi v
               Slovenski demokratski stranki. Dejstvo je, da ta nacionalni reformni program,
               kakorkoli ga obrneš temelji na nekih floskulah. Floskulah brez vsake terminske
               opredelitve in vsebinske. To je absurd in to je direktno načrtovanje predlagateljev
               tega dokumenta iz nas, poslank in poslancev.</p>
               <p>Vam moram povedati, da sem pa res izjemno razočaran in žalosten, na eni strani
               govorimo o osnutku nacionalnega reformnega programa 2015, 2016 in potem dobiš takšen
               zmazek, takšno skropocalo na mizo.</p>
               <p>In, če kdo tukaj v tej sobi sedi pa trdi, da to ne drži, potem očitno <stage type="mag"/><stage>(nadaljevanje)</stage> ali ni prebral tega
               dokumenta ali pa ne ve pravzaprav zakaj sploh tukaj sedi.</p>
               <p>Tukaj imamo tudi gospoda, ki je bil prej minister in je predsednik tega odbora in bi
               seveda pričakoval in pričakujem tudi njegovo razpravo prav zaradi tega, ker je
               poznavalec tega področja in to odličen poznavalec tega področja in pričakujem, da bo
               do tega dokumenta ne glede na to ali si v opoziciji ali v koaliciji, izjemno
               kritičen. Ker je tudi sam, to se spominjam za nazaj, velikokrat opozarjal na to
               problematiko. Kot minister in kot poslanec imam dober spomin in se spomnim točno
               nekaterih pomembnih stvari, ki pa so podobne tistemu ali pa skoraj identične tistemu,
               kar je prej moj, torej kar je prej predsednik Zdravniške zbornice povedal.</p>
               <p>Glejte, tu notri je zapisano spet in mislim… In ne razumem. Tega ne razumem.
               Identificirati ključne pomanjkljivosti zdravstvenega sistema. Cilji zdravstvene
               reforme. To so cilji zdravstvene reforme! Pa kaj se delate norca z nas, no? Pri
               svetem bogu, kje pa živimo? Kje živimo? Glejte in tu naprej potem gledam v enem delu
               teksta. Zato so se že začele aktivnosti za izvedbo analize zdravstvenega sistema v
               Sloveniji. Ja, ali živimo v isti državi ali živimo vsak v svojem svetu ali kako?
               Mislim, to pa ne razumem več.</p>
               <p>10 let se pogovarjamo, da je strukturne, so strukturne spremembe, spremembe nujne,
               takojšnje, terminsko postavljene in jasno opredeljene po vsebini. Od tega nič in
               potem berem tu notri takšne oslarije. Pa kdo bo še nasedel to? Kdo bo še nasedel na
               te "finte"? Da bomo delali analize na analizo, plačevali ogromne, ogromno
               davkoplačevalskega denarja za te analize! Pa enkrat potegnimo skupaj koliko je bilo v
               zadnjih štirih ali pa šestih letih narejenih analiz, za to kar je potrebno na
               zdravstvenem področju storiti.</p>
               <p>Jaz sem prepričan, da zdravniki vedo točno kaj je treba narediti. Zdravstvena
               zbornica pove, ve točno kaj je treba narediti. Ministrstvo, sem prepričan, ve točno
               kaj je treba narediti. Ampak problem je, da se ne naredi, glejte toliko. Nula, nula,
               nula in nula. In nas ob 18. uri zvečer skličete odbor in nam vržete takšne floskule
               na mizo. To je pa višek vsega, no. Res povem. In ubogi slovenski narod, ubogo
               slovensko ljudstvo, kako dolgo še bo zdržalo plačevati tako birokratsko, bom rekel že
               do neke točke hudodelsko združbo. Zato, kar smo dobili na mizo. Pa to je, to je
               neverjetno. Jaz upam, da se bo to enkrat končalo.</p>
               <p>Vsi tisti, ki poznamo slabosti sistema se z njim vsakodnevno srečujemo, pojdite na
               teren, vprašajte ljudi. Vprašajte čakalne, da ne govorim sploh, da ne bom začel, da
               ne bom začel naštevati problemov. In vi tu notri govorite, da ste, zato so se že
               začele, začele aktivnosti za izvedbo analize zdravstvenega sistema v Sloveniji. Kako
               si sploh upate tak stavek zapisati? Kako si upate, gospa ministrica? Kako si upate,
               pa vi torej podpisati, pod ta dokument biti podpisana. Kot članica Vlade govorim, kot
               članica Vlade seveda.</p>
               <p>Jaz bi na vašem mestu in čas vašega ministrovanja kakršnokoli že, koliko časa je, do
               tega trenutka nobenih rezultatov, absolutno nobenih rezultatov. In če je temu tako in
               temu je tako, bi pričakoval, da bi danes prišli sem, pa bi rekli, glejte, ne morem
               nič narediti, so mi zvezali roke strici iz ozadja ali mogoče, ne vem ti gospodje, ki
               imajo ključno zgodbo, ki držijo ključno zgodbo tudi, mislim da kompletni zdravstveni
               sistem v naši državi v rokah in bi povedali, spoštovane poslanke in poslanci, jaz se
               iz tega položaja umikam, ker pač enostavno ne morem storiti koraka, ki bi ga nujno
               potrebovala zato, da bi začel oziroma zaživel zdravstveni sistem v naši državi.<stage type="mag"/><stage>(nadaljevanje)</stage> Pa nič! Hladnokrvno
               pridete, preberete, poveste, tri, štiri minute govorite, kot ministrica in mislite,
               da je to to in da bomo vsi, državljanke in državljani Republike Slovenije in jaz, kot
               poslanec, ne glede na to, da nisem strokovnjak s tega področja, nasedel na te "finte"
               in te floskule. Verjemite mi, ne več dolgo. Ne več dolgo, mene tudi počasi
               potrpljenje mineva. To pa ne zaradi mene. Zaradi ljudi, ki me opozarjajo na
               problematiko. Zaradi njih me mineva potrpljenje.</p>
               <p>In ni hudič, da eden v tem parlamentu ne bo, ali pa da se nas ne bo zbrala dovolj
               kritična masa poslank in poslancev, ne glede s katere stranke je, pa rečemo stop tej
               svinjariji, no! Pa naredimo stop tej svinjariji, pa naredimo enkrat tisto, kar je
               potrebno za ta narod narediti. Pa ne nas "fotrati" pa govoriti oslarije.</p>
            </sp>
            <sp xml:id="SDT7-OZZ-nujna-8-2015-04-16.sp9">

               <speaker>PREDSEDNIK TOMAŽ GANTAR:</speaker>

               <p>Lahko.</p>
            </sp>
            <sp xml:id="SDT7-OZZ-nujna-8-2015-04-16.sp10">

               <speaker>MARIJAN POJBIČ (PS SDS):</speaker>

               <p>In res moram povedati, da sem kot poslanec izjemno, izjemno razočaran nad tem
               dokumentom. Izjemno razočaran. In mislim, da nisem edini, mislim, da nas je kar
               večina tistih, ki smo ta dokument dobili v roke.</p>
               <p>Zato opozarjam vas, ministrica, Vlado Republike Slovenije, da začnejo resno
               razmišljati o tistem, kar je za to državo ključno in potrebno in to so strukturne
               reforme v tej državi. To so tudi na področju zdravstva. Ker to, kar ste tukaj
               napisali, ni popolnoma nič. To ni nič. Nula. To je za mene nula. In je samo zame, če
               predsednik Zdravstvene zbornice to, kar je danes povedal, pove tukaj, potem je pa
               res, moram reči, da to pa… Meni to veliko pomeni. Ker to so pa ljudje, ki imajo, ki
               poznajo v nulo ta sistem in vedo, točno vedo in zato tudi tukaj zelo jasno in javno
               so jasno povedali kaj je potrebno narediti, na kakšen način je potrebno narediti in
               kdaj je to potrebno narediti. Ne pa samo floskule pisati. Tega je dovolj. Jaz imam
               tega dovolj!</p>
            </sp>
            <sp xml:id="SDT7-OZZ-nujna-8-2015-04-16.sp11">

               <speaker>PREDSEDNIK TOMAŽ GANTAR:</speaker>

               <p>Glejte, hvala lepa.</p>
               <p>Zdaj, jaz bi želel, da res razpravo obdržimo nekje umirjeno. Poglejte, odbor je bil
               danes sklican glede na to, da je pred nami še predstavitev socialnim partnerjem, kot
               je bilo rečeno in da govorimo danes o osnutku dokumenta, na katerega upam, da se da
               seveda še kaj doreči in vplivati. Zato je tudi smisel tega odbora. Ja, si
               proceduralno želel, gospod Möderndorfer.</p>
            </sp>
            <sp xml:id="SDT7-OZZ-nujna-8-2015-04-16.sp12">

               <speaker>JANI (JANKO) MÖDERNDORFER (PS ZaAB):</speaker>

               <p>Predsednik, jaz sem zgrožen. Zgrožen iz enega preprostega razloga, ker tukaj smo
               sicer navajeni gospoda Pojbiča, da uporablja določene besedne zveze, ki jih znamo že
               vsi na pamet, itak so na vsakem odboru, ob vsaki točki, ne glede na vsebino, ampak to
               vse sprejmemo. To sploh ni noben problem.</p>
               <p>Ampak, govoriti, da je pa ministrica in jo primerjati s hudodelsko družbo, se mi zdi
               pa nedostojno in nesramno. In tukaj je treba pa enostavno presekati. Jaz se sprehajam
               iz vrst opozicije, to ni moja Vlada, ampak jaz si ne drznem nekoga primerjati s
               hudodelskimi družbami, če za to nimam dokaza. Lepo vas prosim, gospod Pojbič, vsaj v
               imenu Državnega zbora, institucije, ohranimo malo dostojnosti.</p>
               <p>Jaz se z vami popolnoma lahko akceptiram in sprejmem dejstvo, da vi ne sprejemate
               dokumenta, ampak ne zato uporabljati besedne zveze, ki pa nimajo več skupaj z
               realnosti, pa še žalite. Nedostojno. Predsednik, vaše je, da v takem primeru ne
               čakamo do konca razprave ampak, da takoj prekinemo in opozorimo, ker če je nekdo
               hudodelec, ja potem pa mislim, da organi pregona morajo kaj delovati, ne? Mislim, da
               se strinjamo, ne?</p>
            </sp>
            <sp xml:id="SDT7-OZZ-nujna-8-2015-04-16.sp13">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Naslednji ima besedo. <stage>/ oglašanje iz dvorane/</stage> Replika. Tamle je, res prosim… Ja.</p>
            </sp>
            <sp xml:id="SDT7-OZZ-nujna-8-2015-04-16.sp14">

               <speaker>MARIJAN POJBIČ (PS SDS):</speaker>

               <p>Hvala, gospod predsednik.</p>
               <p>Torej, jaz nisem imel v svoji razpravi namen nikogar žaliti.</p>
            </sp>
            <sp xml:id="SDT7-OZZ-nujna-8-2015-04-16.sp15">

               <speaker>PREDSEDNIK TOMAŽ GANTAR:</speaker>

               <p>Na proceduralno ne moremo replicirati.</p>
            </sp>
            <sp xml:id="SDT7-OZZ-nujna-8-2015-04-16.sp16">

               <speaker>MARIJAN POJBIČ (PS SDS):</speaker>

               <p>Ja, ampak glejte, zdaj ste mi dali besedo. <stage>/ nerazumljivo/</stage> <stage>/oglašanje iz dvorane/</stage>
               Nisem jaz tisti, ki delim besedo. Prosim, predsednik mi je dal besedo in gospod
               Möderndorfer, čas bi bil, da se znate obnašati tudi vi!</p>
            </sp>
            <sp xml:id="SDT7-OZZ-nujna-8-2015-04-16.sp17">

               <speaker>PREDSEDNIK TOMAŽ GANTAR:</speaker>

               <p>Dajmo, dajmo, zdaj pa…</p>
            </sp>
            <sp xml:id="SDT7-OZZ-nujna-8-2015-04-16.sp18">

               <speaker>MARIJAN POJBIČ (PS SDS):</speaker>

               <p>Samo to, gospod predsednik. Jaz nisem želel nobenega žaliti, to povem, vendar sem
               govoril o tistih in tisti hudodelski združbi, ki jo resnično že vsaj desetletja drži
               v šahu kompletno Slovenijo. Vse sisteme v tej Sloveniji, vse podsisteme in jaz
               mislim, da temu je treba narediti konec. In iz tega nacionalnega reformnega programa
               vidim tudi to, ravno <stage type="mag"/> <stage>(nadaljevanje)</stage>
               zato, ker mi v temu programu, tako kot sem rekel, ničesar vsebinskega in terminsko
               opredeljenega. Se pravi…</p>
            </sp>
            <sp xml:id="SDT7-OZZ-nujna-8-2015-04-16.sp19">

               <speaker>PREDSEDNIK TOMAŽ GANTAR:</speaker>

               <p>Saj to smo že…</p>
            </sp>
            <sp xml:id="SDT7-OZZ-nujna-8-2015-04-16.sp20">

               <speaker>MARIJAN POJBIČ (PS SDS):</speaker>

               <p>Še enkrat samo to… Če bi želeli, če bi ministrstvo lahko delalo tako kot bi moralo,
               to sem prepričan, bi tukaj bilo bistveno več vsebine in pa tistega o čemer sem
               govoril. In o tisti hudodelski družbi sem govoril, da se razumemo.</p>
            </sp>
            <sp xml:id="SDT7-OZZ-nujna-8-2015-04-16.sp21">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Naslednji je gospod Vrtovec.</p>
            </sp>
            <sp xml:id="SDT7-OZZ-nujna-8-2015-04-16.sp22">

               <speaker>JERNEJ VRTOVEC (PS NSi):</speaker>

               <p>Najlepša hvala za besedo. Spoštovana gospa ministrica, državna sekretarka in
               spoštovani današnji gosti, bom zelo kratek.</p>
               <p>Bi se pa rad navezal izključno… Jaz se vam v bistvu zahvaljujem za ta osnutek, tudi
               glede dela zdravstvene politike. Nad ničemer nisem presenečen, jaz vem, da je
               potrebno evropski komisiji predložiti določen plan dela, da moramo to poslati in to
               smo pošiljali že lansko leto, predlansko leto in tako naprej, vsi kriteriji so v
               bistvu na evropski ravni. Se zmanjšujejo glede na to, da so problemi popolnoma drugje
               ampak rad bi se tudi sam navezal na ta prvi stavek oziroma stavek, ki se začne
               takole: "Zato so se že začele aktivnosti za izvedbo analize zdravstvenega sistema…".
               Jaz, zdaj politiko že dolgo časa spremljam, tudi profesionalno in po mojem imate na
               ministrstvu v različnih predalih, takšnih in drugačnih barvah že mnogo analiz. Vsak
               minister, ki je postal minister je rekel imamo že analizo, že skoraj pripravljena
               reforma je govoril eden izmed vaših predhodnikov, mislim da tam nekje leta 2010 je
               bilo to. Mi imamo v strategiji ogromno že enega končnega cilja, kot je pa reforma pa
               ga ni.</p>
               <p>In tukaj bi rad za zaključek, ker ne želim polemizirati, za zaključek bi tole dejal;
               Barack Obama je leta 2010 v volilni kampanji Američanom obljubil zdravstveno reformo,
               to ni obljubil kandidat za zdravstvenega ministra. Potem kasneje, ko je bil Barack
               Obama izvoljen je dejal pri sprejemanju zdravstvene reforme - "me ne zanimajo
               politične posledice". In to je ključni arugment da Sloveniji v desetih letih nismo
               uspeli sprejeti temelijte reforme zdravstvenega sistema, to je problem Slovenije. Saj
               to, gospa ministrica, jaz vem, to ni problem vas samih bo pa moral predsednik Vlade
               speljati zdravstveno reformo. Jaz verjamem, da vi ne morete, tako kot je niso zmogli
               vaši predhodniki. Kajti, če samo na primeru Amerike pogledamo in Baracka Obame, sem
               si šel v eni diskusiji, ki sem jo nedavno temeljito pregled sprejemanja zdravstvene
               reforme v Ameriki je dejansko on vodil pogovore. V Beli hiši je bila tudi podpisana.
               Simbolično. Zaradi tega, ker tukaj ne gre za projekt, ki ga bomo naredili od danes do
               jutri ali pa da je lahko za to reformo podlaga v temu osnutku, še zdaleč ni to.
               Ampak, gre za res velik projekt, ki ne more biti speljan na ministrstvu v okviru
               strokovnih sodelavcev in tako naprej ampak gre tudi za neko splošno klimo v državi.
               Ne vem, tukaj gre za mnogo več kot si tudi mi sami morda zdaj tukaj za mizo
               predstavljamo. </p>
               <p>In zaradi tega vem, da papir vse prenese in tudi to prenese, ampak v bistvu bodo
               naredili križ gor, drugo so pa realnosti. Najlepša hvala.</p>
            </sp>
            <sp xml:id="SDT7-OZZ-nujna-8-2015-04-16.sp23">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Kdo želi še razpravljati? Gospod Ferluga.</p>
            </sp>
            <sp xml:id="SDT7-OZZ-nujna-8-2015-04-16.sp24">

               <speaker>MARKO FERLUGA (PS SMC):</speaker>

               <p>Hvala za besedo. Lep pozdrav ministrici in vsem ostalim gostom. </p>
               <p>Zdaj, kar se tiče te razprave glede zdravstvene politike in osnutka reformnega
               programa je potrebno povedati naslednje; da ti reformi programi so bili že pred tem
               programom in če si ga je kdo od predhodnih vlad in predhodnih programov prebral bo
               videl, da tam zagotovo niso napisani neki roki in neke dejavnosti in zagotovo ni v
               neki popolnosti in ciljno napisano. Ja, je tako, gospod Pojbič, ne glede na to da
               greš ven in mi mahaš ampak je treba tudi to vzeti v zakup.<stage type="mag"/> <stage>(nadaljevanje)</stage> Da je potrebno prebrati ali pa ne pozabiti
               imeti spomin na luknje pa pozabiti tisto, kar je prav pa iti čez to in govoriti o
               nekih drugih zadevah.</p>
               <p>Kot drugo, jaz smatram to zadevo kot nek temelj na katerem se bo gradilo in druga
               zadeva je, kot že sama papir pravi, da je to osnutek se pravi da o tem se da še
               razpravljati in tako tudi razumem in tako bo verjetno tukaj dodelano, če bo potreba
               in se bo dodalo stvari, ki bi verjetno sodile zraven, kar se tiče zdravstvene
               politike ali pa drugih, se pravi, drugih področij, ki jih zajema. Gre pa za to, da se
               vsaka vlada po svoje nekako organizira, ima svoje videnje tako zdravstvene politike
               kot vseh ostalih zadev, ki so navedene v tem reformnem programu in tako ga je
               potrebno tudi jemati. Je pa zagotovo in jaz mislim dobronamerno vsaka pripomba v
               konstruktivni smeri ne pa kar povprek neko kritiziranje in z nekim negativnim
               pristopom začeti delati, ker jaz mislim da, saj pravim, mislim in upam da je nova
               Vlada pokazala, da hoče neke korakate naprej narediti je pa vprašanje zdaj, kdo si
               želi imeti status quo za to, da ostane vse na istem mestu pa da se nič ne spreminja,
               to je pa veliko vprašanje.</p>
               <p>Toliko z moje strani, hvala.</p>
            </sp>
            <sp xml:id="SDT7-OZZ-nujna-8-2015-04-16.sp25">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Gospa Erika Dekleva.</p>
            </sp>
            <sp xml:id="SDT7-OZZ-nujna-8-2015-04-16.sp26">

               <speaker>ERIKA DEKLEVA (PS SMC):</speaker>

               <p>Hvala lepa.</p>
               <p>Jaz sem zdaj kar malo razočarana, ker je gospod Pojbič odvihral iz dvorane, po navadi
               pove, kar si želi. Po navadi je to tudi na vseh odborih enako in potem žal sejo
               zapusti.</p>
               <p>Jaz bi se mogoče dotaknila teh desetih let, ko je po njegovem mnenju vladala neka
               hudodelska združba. V teh desetih letih bi, če ne on, vsaj njegova stranka, ki je
               prav gotovo že vodila vlado lahko kaj odreagirala in spremenila. Drugače pa ja, res
               je, gre samo za osnutek na katerega lahko, jaz vsaj upam, še kaj pripomnimo, nanj še
               kako vplivamo, spremenimo, če se nam zgodi potrebno. Kot tretja stvar, ki bi jo pa
               jaz izpostavila pravzaprav je dokument, ki se meni osebno zdi dober oziroma celo
               preveč optimističen, ker če vse te ključne naloge, ki so naštete za obdobje 2015,
               2016, jaz ne vem, se skoraj ne upam verjeti, da bodo vse uresničene in meni se zdi
               dober.</p>
               <p>Hvala.</p>
            </sp>
            <sp xml:id="SDT7-OZZ-nujna-8-2015-04-16.sp27">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Še kdo želi? Izvoli.</p>
            </sp>
            <sp xml:id="SDT7-OZZ-nujna-8-2015-04-16.sp28">

               <speaker>IGOR ZORČIČ (PS SMC):</speaker>

               <p>Tudi jaz bi se strinjal z oceno, da ta reformni program tudi v delu, ki se nanaša na
               zdravstvo je približno narejen na nekakšen ustaljen način kot so bili predhodni.
               Primerjal sem ga tudi z reformnimi programi ostalih držav članic in ugotavljam, da v
               ničemer ne odstopa, niti po konkretiziranosti, niti po rokih. In zagotovo pa je
               prilagojen slovenskem sistemu, bistvenega pomena je kako se bo nanj odzvala evropska
               komisija, s kakšnimi priporočili.</p>
               <p>Zaradi tega mislim da je in ocenjujem, da je zaenkrat povsem primeren. Torej lahko se
               pogovarjamo konstruktivno, lahko še kar koli dodamo, če kdo ocenjuje, da je to
               potrebno ampak sam, kolikor sem spremljal tudi prejšnje reformne programe Republike
               Slovenije in reformne programe drugih držav članic ocenjujem, da to niti ni potrebno.
               Si pa želim, da bi te želje oziroma ti cilji, ki so notri zapisani, da bi bili
               realizirani. To je pač en pomislek, ki se pojavlja pri vseh reformnih programih, tudi
               pri tem, čisto povsem upravičeno. Torej želim si, da bi bil kar se tiče zavez, ki so
               notri zapisane v največji meri tudi realiziran. Hvala.</p>
            </sp>
            <sp xml:id="SDT7-OZZ-nujna-8-2015-04-16.sp29">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Še kdo? Mogoče res samo nekaj besed; torej, jaz bom tudi rekel, dokument me ne
               preseneča, je pa podobno, kot je s temi dokumenti, bolj imam vedno občutek, da so
               namenjeni tistemu kateremu se pošiljajo ne pa temu, kar naj bi resnično sledilo za
               temi dokumenti. Se pač piše iste stvari.</p>
               <p>To kar je napisano, kot je bilo rečeno seveda je veliko praktično cel paket in če
                  <stage type="mag"/><stage>(nadaljevanje)</stage> gledam, da je to za
               leto 2015, 2016, zdajle bomo pa kmalu sredi leta 2015, pa o nobeni vsebini še nismo
               niti besede rekli, je verjetno to dokaj optimistično. In jaz bi si tudi želel seveda,
               pa naj ne govorim zdaj samo za področje zdravstva ampak na splošno pri vseh teh
               strateških dokumentih, ker navsezadnje tudi to je neka obveza, ki jo navzven dajemo
               in poskušamo izpasti dokaj resni, da so neke konkretne zaveze in rešitve, ni treba,
               da delamo vsi enako, kot so delale prejšnje vlade. Ne pomeni, da je to potem lahko
               dober razlog, da delaš enako slabo naprej.</p>
               <p>Zdaj pa bi pričakoval seveda, da ko boste imeli razpravo že s socialnimi partnerji,
               da le poskušate biti realni in pa konkretni tam, kjer se to da biti, ne pa mogoče
               všečni, kaj vse je treba narediti. Zdaj, da je treba celotno zakonodajo, celo paleto
               spremeniti, to itak vemo. Je pa nekaj ključnih področij. In če gledam, da je tukaj,
               ne vem, velika teža dana dolgotrajni oskrbi, je popolnoma jasno, da dolgotrajne
               oskrbe brez spremembe financiranja zdravstva, se pravi brez spremembe Zakona o
               zdravstvenem varstvu in zdravstvenem zavarovanju, nima niti osnovne možnosti, da je
               sprejet, je verjetno treba na ta način ga usklajevati in najti en postopek, kako to
               peljati.</p>
               <p>Tako, da naj ne izpade to zdaj direktno samo za to področje ampak tudi prejšnji
               dokumenti, pa če gledamo od koalicijskih pogodb in tako naprej, so največkrat na
               nivoju prostih spisov in to ni dobro in to daje tudi možnost seveda, da je vsak, ki
               pride, spremeni smer, lahko popolnoma v drugo stran. Na ta način seveda ne pridemo do
               dobrih rešitev. Tako, da toliko z moje strani.</p>
               <p>Zdaj, v kolikor smo zaključili z diskusijo, bi dal besedo še nazaj ministrici.</p>
            </sp>
            <sp xml:id="SDT7-OZZ-nujna-8-2015-04-16.sp30">

               <speaker>MILOJKA KOLAR CELARC:</speaker>

               <p>Hvala za besedo.</p>
               <p>Bom odgovorila na nekaj vprašanj oziroma, da ne rečem obtožb. Še enkrat bom ponovila.
               V Sloveniji nimamo celovite analize slovenskega zdravstvenega sistema s pogledom in
               upoštevanjem demografskih sprememb oziroma staranja slovenskega prebivalstva. Mislim,
               da se lahko strinjate, da brez take analize, z oceno kje smo v slovenskem zdravstvu,
               kaj nas čaka in v primerjavi z drugimi zdravstvenimi sistemi, je zelo težko vsebinsko
               zagovarjati vsako posamezno spremembo ali pa če hočete sistemske zakone. To je prvič.
               Žal v predalih take celovite analize za oceno uspešnosti, primerjave in dolgoročnimi
               trendi staranja nismo imeli oziroma je žal nimamo. Med drugim, ampak to naj bo
               podrejeno, ni prva prioriteta. To je bilo tudi eno od priporočil, tako imenovanih
               "Country-specific recommendation". Mislim, da že od spomladi prejšnjega leta, še pred
               mojim prihodom na Ministrstvo za zdravje.</p>
               <p>Drugič, Slovenija ta moment tudi nima celovite strategije zdravstvenega varstva v
               Republiki Sloveniji do leta 2025. To je enako pomemben dokument zaradi tega, da
               dosežemo konsenz v tej državi, kakšno zdravstveno varstvo bomo v Sloveniji imeli na
               dolgi rok. Ali bo to javno, bo pretežno javno, kako ga bomo financirali, kakšne
               pravice in tako naprej. Torej jaz si tudi ne predstavljam, da brez teh dveh krovnih
               dokumentov prihajati v ta cenjeni Državni zbor s posameznimi sistemskimi zakoni in
               rešitvami, če zadaj ni vsebine in izračunov, kaj to pomeni za naše prebivalstvo. To
               toliko. </p>
               <p>Drugič… Tretjič, strinjam se z vsemi tistimi razpravljavci, da je to zelo
               optimističen dokument glede priprave vseh dokumentov, ki so tukaj navedeni. Mislim,
               da mora biti tudi vsem jasno, če vemo, da praktično od leta 1992 nekih novih,
               pomembnih sistemskih zakonov na področju zdravstvenega varstva ni bilo sprejetih. In
               mislim, da je, ne vem, milo rečeno nekorektno <stage type="mag"/><stage>(nadaljevanje)</stage> ali pa nepošteno zahtevati od te Vlade ali od
               ministrstva, da bo pa zdaj tako, kot je rekel gospod Gantar, maj je tukaj, uspeli pa
               v dveh letih popraviti ali pa nadomestiti vse te spremembe oziroma sistemsko
               zakonodajo. Nadalje, zaradi tega se strinjam in glejte, to je zaveza, mislim te Vlade
               in mene osebno, da to kar notri piše, realiziramo do konca leta 2016 in to je
               optimističen in zahteven zalogaj, poleg vseh drugih nalog, ki je recimo tukaj z
               vidika teh sprememb niti niso navedene.</p>
               <p>Nadalje, vse razumemo pod strukturnimi reformami? Strukturne reforme pomenijo to, ali
               bomo, ne vem, dali več poudarka razvoju primarnega zdravstvenega varstva ali
               sekundarnega. Kako bomo preoblikovali strukturo financiranja dolgoročno? Ali je
               sedanja struktura financiranja primerna in ustrezna, vzdržna? Bo vzdržala, recimo čez
               10 let, ko bodo potrebe zaradi staranja bistveno višje, recimo? Nadaljnje strukturne
               spremembe so kakšno mrežo bolnišnic bomo imeli v Sloveniji. Kako bomo optimizirali
               poslovanje in tako naprej. To je mišljeno, če se navežem oziroma na vprašanje
               predsednika Zdravniške zbornice.</p>
               <p>Namen tega dokumenta tudi ni, da se našteva, bom rekla vse posamezne spremembe in
               dopolnitve zakonodaje, ki tudi bodo sledile, ampak recimo niso v tem dokumentu
               navedene, kjer bodo večje ali manjše spremembe. Tako, da mislim, da je to zelo velika
               zaveza, obljuba in odgovornost vseh, ki delamo na ministrstvu in v tej Vladi, da to
               uresničimo.</p>
            </sp>
            <sp xml:id="SDT7-OZZ-nujna-8-2015-04-16.sp31">

               <speaker>PREDSEDNIK TOMAŽ GANTAR:</speaker>

               <p>Ja, samo / nerazumljivo. Izvolite. Ja, ja, seveda.</p>
            </sp>
            <sp xml:id="SDT7-OZZ-nujna-8-2015-04-16.sp32">

               <speaker>MARIJAN POJBIČ (PS SDS):</speaker>

               <p>Hvala lepa, spoštovani gospod predsednik! Bom seveda znižal ton tako, da ne bo večjih
               težav okrog tega, ker sem pač take narave mislim, da včasih malo glasneje govorim, pa
               mislim, da to ne more biti problem, ampak OK.</p>
               <p>Torej, glejte, gospa ministrica. Namensko sem zdajle ponovno poslušal vašo razpravo.
               Ampak niste povedali absolutno nič drugega od tistih floskul, ki sem jih poslušal
               prej. Absolutno ničesar drugega. To moramo, to moramo, tisto bi morali, zakaj tisto
               že prej ni bilo narejeno, mi vsega ne moremo zdajle narediti in tako dalje in tako
               dalje in tako dalje.</p>
               <p>Vi ste ministrica pol leta. Mogoče več, zdaj ne bom točno rekel, ker ne vem točno
               datuma, da se ne bi zmotil. Ampak kaj je bilo od takrat, ko ste prevzeli ta resor,
               doslej narejenega? Kaj? Dali ste navodilo, da se začne pripravljati analiza
               zdravstvenega sistema v Republiki Sloveniji. A zato mi rabimo ministra? Zato mi
               potrebujemo ministra? Pred nedavnimi nekaj dnevi nazaj, upam, da ste poslušali
               Kuštrina, ali Kuštrina, se opravičujem, se opravičujem. Ja, glejte to… OK, se
               opravičujem, gospoda Kuštrina.</p>
               <p>Predsednik Zdravniške zbornice vas je lepo, čisto konkretno vprašal, Zakon o
               zdravniški službi. Kaj je z njim? Niste nič odgovorila. Odgovorila ste s floskulami.
               Mi to morda pripravljamo, bomo morda, pa in tako dalje, pa vsega ne moremo, pa vsega
               ne moremo in tako dalje. In non-stop isto poslušamo. Prosim vas, vas gospa ministrica
               in to Vlado Republike Slovenije.</p>
               <p>Zelo pozorno sem poslušal tudi predsednika Odbora za zdravstvo. Mislim, da je povedal
               točno tisto, kar sem jaz bil prepričan, da bo povedal. Bil je zelo konkreten in zelo
               jasen. In mislim, da je potrdil tisto, kar sem jaz govoril, samo jaz sem govoril z
               drugimi besedami, on pa je to bolj elegantno povedal. To Vlado in vas prosim,
               resnično prosim, dajte enkrat začeti delati v interesu tega ubogega naroda, no. Dajte
               začeti enkrat reševati probleme. Ne pisati floskule. Ne pisati programov.</p>
               <p>Glejte, črka prenese vse, papir prenese vse, lepe besede. Od lepih besed ljudje ne
               morejo živeti. Ne morejo! Tisti, ki čaka na operacijo tri leta ali pa dve leti pa
               pol, ali pa eno leto<stage type="mag"/><stage>(nadaljevanje)</stage>
               ali pa tisti, v čakalnih vrstah za ne vem, druge posege in tako dalje. Zaradi te
               problematike in tega nedelovanja našega zdravstvenega sistema na pravem nivoju, lahko
               prej umre, predno pride do tiste operacije in tako dalje in tako dalje in tako dalje,
               da ne bi našteval. </p>
               <p>In kje je tukaj odgovornost tistih, ki ste pa ali politično in na drugi strani
               strokovno postavljeni tja, da pripravite ustrezne rešitve. Prosim vas, prenesite že
               enkrat v parlament zakonske rešitve in mi jih bomo tukaj v parlamentu, parlamentarci,
               ne glede na to kdo je v kateri stranki, z veseljem sprejeli, če bodo šle v interesu
               naših državljank in državljanov. Pa to je že zadnji čas, da enkrat en tak korak
               naredimo.</p>
               <p>Kolikokrat moram to ponavljati? In jaz tega ne bi ponavljal, ne bi ponavljal, če ne
               bi bilo potrebno. Če pa ne slišite! Tukaj se pogovarjamo, na eni strani Vlada, na
               drugi stani poslanske skupine, ampak mi se ne slišimo. Mi se ne slišimo! Mi se
               pogovarjamo, ampak…</p>
            </sp>
            <sp xml:id="SDT7-OZZ-nujna-8-2015-04-16.sp33">

               <speaker>PREDSEDNIK TOMAŽ GANTAR:</speaker>

               <p>Ali lahko…?</p>
            </sp>
            <sp xml:id="SDT7-OZZ-nujna-8-2015-04-16.sp34">

               <speaker>MARIJAN POJBIČ (PS SDS):</speaker>

               <p>…to je tratenje časa. Ljudje pa pričakujejo rešitve. Rešitve tako od mene ampak jaz
               nisem <stage>/ nerazumljivo/</stage> jaz sem politik v Državnem zboru, ki bom seveda podprl vse
               tiste rešitve, ki gredo v interesu naših državljank in državljanov. Gospa ministrica,
               vem, da je težko poslušati. Vem! Ampak vi točno veste, da je to realnost in resnica.
               Vi veste. Boste poslušali, morali boste poslušati. Enkrat bo tisti, ki so na vladni
               strani, morali to slišati.</p>
            </sp>
            <sp xml:id="SDT7-OZZ-nujna-8-2015-04-16.sp35">

               <speaker>PREDSEDNIK TOMAŽ GANTAR:</speaker>

               <p>Ali lahko…?</p>
            </sp>
            <sp xml:id="SDT7-OZZ-nujna-8-2015-04-16.sp36">

               <speaker>MARIJAN POJBIČ (PS SDS):</speaker>

               <p>Ja, bom zdaj tudi, zdaj bom takoj zaključil. Torej, gospod predsednik, bom zaključil,
               saj mislim, da sem povedal še enkrat to, kar sem pač, ker je gospa izzvala z njeno
               razpravo.</p>
               <p>Za zaključek pa še samo to. Ko sem šel ven, sem poslušal razpravo poslank, med drugim
               ene poslanke, ki je trdila, da jaz pridem na sejo odbora, svoje povem, potem pa
               odidem. Mislim, to je pa višek nesramnosti! Se pravi, jaz niti do WC-ja ne smem. Kako
               si dovoli tako diskusijo, in predsednik, niste je prekinil. Bi rekel, glejte, gospod
               ima iti dve minuti pravico do tja in nazaj. In to ni smešno. Tista gospa, ki je to
               govorila in vi gospa, ki se smejite, točno veste, da to, kar ste govorili, ne drži.
               Da je to zavajanje slovenskih državljank in državljanov in si tega ne dovolim, da
               govorite o meni tako, ker jaz o vas tudi nisem govoril in nerad se spuščam na
               osebnostno raven, ker se mi zdi to izjemno nekorektno. Drugo je, ko mi govorimo na
               eni strani o Državnem zboru in Vladi, drugo pa je, ko govorimo osebno o ljudeh.</p>
               <p>Zato samo to. S tem zaključujem. Gospa, ko ste razpravljali na tak način o meni in
               ste me na tak način žalili zahtevam, da se mi tukaj opravičite, ker niste imeli prav.
               Ker to, kar ste rekli, je bila laž.</p>
            </sp>
            <sp xml:id="SDT7-OZZ-nujna-8-2015-04-16.sp37">

               <speaker>PREDSEDNIK TOMAŽ GANTAR:</speaker>

               <p>Poglejte, spet smo šli… Danes očitno preveč puščam tele razprave. Jaz nisem vedel kam
               ste šel in prekinjal nisem niti vas med razpravo, ki ni bila ves čas korektna in tudi
               kolegice nisem, drugič očitno bom moral to tudi narediti.</p>
               <p>Zdaj, jaz mislim, da še enkrat danes je to pred nami ta osnutek. Nekaj pripomb je
               bilo, to še ni sprejet predlog. Verjamem, da bo še obravnavan. Jaz upam, da bo kaj
               upoštevano. Več kot toliko danes na tej seji odbora pač ni moč narediti. Tako, da jaz
               bi… Niti ne vem ali je potrebno ta sklep sprejemati. Verjetno, da ne. <stage>/ oglašanje iz
               dvorane/</stage> Kako? Vem, ampak ni treba sklepa sprejemati. Verjetno s seznanitvijo, pač
               seznanili smo se, to je pač, bo v zapisniku in saj pravim, jaz upam, da bo na koncu
               seveda predvsem realizirano to, kar je zapisano in če bo, potem smo dosegli svoje,
               ne?</p>
               <p>Tako, da hvala lepa vabljenim gostom in tudi vam, kolegice in kolegi, se zahvaljujem
               in zaključujem sejo. <title>Seja je bila končana 16. aprila 2015 ob 19.04.</title>
               </p>
            </sp>
         </div>
      </body>
   </text>
</TEI>

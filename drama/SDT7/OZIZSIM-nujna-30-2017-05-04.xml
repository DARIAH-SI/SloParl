<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZIZSIM-nujna-30-2017-05-04">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za izobraževanje, znanost, šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">8DEE58CB0BC58654C1258115002B8B0E</idno>
               <idno type="custom" subtype="day">9E33AAEC81A878BBC1258117003EBF41</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=9E33AAEC81A878BBC1258117003EBF41</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZIZSIM-nujna-30-2017-05-04.OZIZSIM" n="30">
               <name>nujna seja</name>
               <date when="2017-05-04"/>
            </setting>
         </settingDesc>
         <particDesc>
            <listOrg>
               <org xml:id="OZIZSIM-nujna-30-2017-05-04.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZIZSIM-nujna-30-2017-05-04.OZIZSIM">
                        <orgName key="OZIZSIM">Odbor za izobraževanje, znanost, šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA IZOBRAŽEVANJE, ZNANOST, ŠPORT IN MLADINO </stage>
            <stage type="session">30. nujna seja</stage>
            <stage type="date">(4. maj 2017)</stage>
            <stage type="chairman">Sejo je vodila dr. Mirjam Bon Klanjšček, predsednica Odbora za izobraževanje,
            znanost, šport in mladino. </stage>
            <stage type="time">Seja se je pričela ob 9.00.</stage>


            <sp who="SDT7:BonKlanjščekMirjam">

               <speaker>PREDSEDNICA DR. MIRJAM BON KLANJŠČEK:</speaker>

               <p>Vse članice in člane odbora, vabljene ter druge prisotne lepo pozdravljam.</p>
               <p>Pričenjam 30. nujno sejo Odbora za izobraževanje, znanost, šport in mladino.</p>
               <p>Obveščam vas, da je zadržana poslanka Ljudmila Novak, ki pooblašča poslanca Jožefa
               Horvata.</p>
               <p>S sklicem seje ste prejeli dnevni red seje odbora, ki vsebuje eno točko, in sicer,
               mnenje odbora o zahtevi Državnega sveta za ponovno odločanje Državnega zbora o zakonu
               o vajeništvu. Ker v poslovniškem roku nisem prejela predlogov v zvezi z dnevnim
               redom, je določen takšen dnevni red kot ste ga prejeli s sklicem seje odbora.</p>
               <p>Prehajamo na obravnavo <title>1. TOČKE DNEVNEGA REDA.</title> Odbor bo kot matično delovno
               telo o mnenju o zahtevi Državnega sveta podal na podlagi 147. člena Poslovnika
               Državnega zbora.</p>
               <p>V Zvezi s to točko ste prejeli naslednje gradivo, ki je objavljeno na spletni strani
               Državnega zbora s sklicem: Zahtevo Državnega sveta z dne 26. april 2017, ki je
               objavljeno v Poročevalcu z istega dne ter mnenje Zakonodajno-pravne službe z dne 3.
               maj 2017.</p>
               <p>K tej točki dnevnega reda sem vabila Državni svet, ministrstvo za izobraževanje,
               znanost in šport in Zakonodajno-pravno službo.</p>
               <p>Uvodno besedo dajem predstavniku Državnega sveta, gospodu Alojzu Kovšci,
               izvolite.</p>
            </sp>
            <sp who="SDT7:KovšcaAlojz">

               <speaker>ALOJZ KOVŠCA:</speaker>

               <p>Hvala lepa.</p>
               <p>Spoštovane poslanke in poslanci, spoštovana gospa ministrica, kot rečeno Državni svet
               je sprejel zahtevo, da Državni zbor Republike Slovenije ponovno odloča o Zakonu o
               vajeništvu, in sicer iz naslednjih razlogov: Ob uvedbi vajeniškega sistema
               izobraževanja sta bila soočena dva nasprotujoča si koncepta – prvi je favoriziral
               vajeništvo kot obliko delovnega razmerja z vsemi pritiklinami delovno-pravne
               zakonodaje, drugi koncept pa je postavljal dosedanje delodajalce v vlogo aktivnih
               izobraževalcev, vajence pa opredeljeval kot dijake. Zakon o vajeništvu kot je bil
               sprejet predstavlja nekakšno mešanico rešitev iz teh dveh temeljnih konceptov. V
               vajeništvo uvaja štiri kategorije izobraževancev, otroke z dokončano osnovno šolo,
               brezposelne odrasle, odrasle zaposlene pri delodajalcu, ki opravljajo vajeništvo in
               zaposlene, ki so vajenci pri drugem delodajalcu. Gre torej za prepletanje
               izobraževanja oseb z bistveno različnim socialnim pravnim statusom ter mešanje
               pedagoško andragoškega izobraževalnega pristopa. Namesto, da bi zakon enoznačno in
               transparentno urejal vsebine izobraževalnega procesa, ki je edinstven, tako po načinu
               pridobivanja spretnosti na posebnem vajeniškem učnem mestu, je dana rešitev usmerjena
               v novo obliko delovnega razmerja za odrasle, ki se prepleta z izobraževanjem
               mladoletnih oseb. Izobraževanje odraslih je načelno urejeno tudi v vajeniškem
               sistemu. Vendar le v primeru, ko gre za pridobivanje kompetenc na področjih, ki so
               komplementarna že pridobljenim kompetencam posameznika in še to v primeru, ko je
               posameznik dovzeten za pridobivanje določenih spretnosti.</p>
               <p>Za vajeništvo je značilno, da izobraževanec pridobiva spretnosti in jih povezuje s
               teoretičnimi vsebinami izobraževalnega procesa. Niso vsa starostna obdobja enako
               primerna za pridobivanje spretnosti. Zato vajeništvo ni primerno za vse generacije,
               niti ne za vse poklice. Konceptualno je torej zakon namesto obravnavanja populacije,
               ki ji je bil primarno namenjen, razpotegnjen čez strukturo popolnoma različnih
               oseb.</p>
               <p>S sprejemom zakona v obstoječi obliki delodajalci niso nič bližje vlogi  enakopravnih udeležencev v
               izobraževalnem procesu, ne morejo participirati za sredstva za izobraževanje in
               ostajajo v pasivni vlogi. Zbornice sicer dobivajo relativno močno vlogo v sistemu
               vajeniškega izobraževanja, vendar le kot zastopnice interesov delodajalcev, ne pa kot
               zastopnice interesov strok, kar je ena izmed njihovih temeljnih družbenih vlog. Zakon
               je jasno definiral vsebino aktivnosti vajenca na vajeniškem učnem mestu. Dovoljene so
               le tiste aktivnosti po vrsti in obsegu, kot jih določa načrt izvajanja vajeništva, ki
               ga verificira pristojno ministrstvo. Vajenec na učnem mestu torej ne sme biti
               postavljen v vlogo delavca, niti ne sme opravljati del in nalog, ki niso predvidena z
               načrtom izvajanja vajeništva. Glede na jasno diferenciacijo med učnim in delovnim
               mestom ter učenjem in delom, kot izhaja iz zakona, ni smiselno v vajeniški
               izobraževalni sistem vpletati delovno-pravne zakonodaje, niti zastopniških
               organizacij, tako delodajalcev kot delojemalcev. Pričujoči zakon pa počne prav
               to.</p>
               <p>Specifika določenih dejavnosti, gradbeništvo, gostinstvo, živilske dejavnosti in
               podobno, narekujejo, da bi se morali vajenci v posameznih strokah izjemoma
               usposabljati tudi ponoči, ob nedeljah in praznikih ter z zakonom določenih dela
               prostih dnevih vendar le pod pogojih, ki si so določeni že v vajeniški pogodbi. Zakon
               tega ne omogoča.</p>
               <p>Zakon predpisuje, da se vajeniška nagrada vajencu izplačuje tudi za čas, ko se ne
               usposablja praktično z delom, zaradi upravičene odsotnosti, na primer bolniška. Glede
               na to, da vajenec ni v delovnem razmerju, njegova eksistenca ni odvisna od nagrade,
               zato nima smisla, da je za čas odsotnosti nagrajen.</p>
               <p>Zakon določa, da mora delodajalec vajencu zagotoviti povračilo stroškov v zvezi s
               službeno potjo in terenski dodatek na enak način in v višini kot to velja za delavca
               zaposlenega pri delodajalcu, ki usposablja vajenca. Ta ureditev ni smiselna, ker
               dodatno obremenjuje delodajalca. Smiselno bi bilo, da delodajalec nosi vse stroške
               prevoza in prehrane vajenca, ne pa tudi, da mu izobraževanje na dislociranem
               vajeniškem učnem mestu dodatno plačuje.</p>
               <p>Zakon v prehodnih določbah predvideva, da bo država s pomočjo sredstev evropskega
               socialnega sklada v prehodnem obdobju do 31. decembra 2021 sofinancirala stroške
               nagrade vajenca in strošek mentorja v podjetju ter nadomestila stroškov prevoza in
               prehrane. Zakon bi moral financiranje stroškov delodajalcev in izobraževalcev urediti
               sistemsko, da bi bili stroški delodajalca pravičneje razporejeni med državo in
               delodajalce.</p>
               <p>Opravičujem se za osebno intervencijo, ampak tukaj moram še nekaj povedati. V zakonu
               sicer ni določena višina te pomoči, ampak nekako iz razgovorov smo izvedeli, da naj
               bi šlo za cca. 3 tisoč evrov za 56 tednov usposabljanj. Če to razdelimo na tri leta
               po 6 mesecev na 2 osebi, je to 83 evrov na mesec po osebi, na vajenca in na mentorja,
               kar pomeni za malico.</p>
               <p>Toliko iz Državnega sveta. Hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Zdaj pa dajem besedo ministrici, Maji Makovec Brenčič. Izvolite.</p>
            </sp>
            <sp who="SDT7:MakovecBrenčičMaja">

               <speaker>DR. MAJA MAKOVEC BRENČIČ:</speaker>

               <p>Najlepša hvala gospa predsednica.</p>
               <p>Spoštovani, vsi zbrani, spoštovani vlagatelj veta.</p>
               <p>Kot sem že pojasnila v Državnem svetu, žal vas takrat ni bilo. To je bilo v sredo,
               26. aprila, smo zelo lahko rečem usklajeno, koordinirano in predvsem z odprtim
               dialogom razpravljali o zakonu zadnji dve leti. Tudi sam vlagatelj ste bili prisotni
               na vseh srečanjih in ste tudi pritrdil temu, da sprejmemo v Sloveniji koncept tako
               imenovanega dijaka ali dijakinje, ki se usposablja na učnem delovnem mestu. Kot
               tistega, ki je izhodišče in temelj priprave zakona res je, da so bili najprej
               koncepti različni, vendar menimo, da smo skupaj, tako z Ministrstvom za delo kot z
               Ministrstvom za gospodarstvo, prišli do take oblike predlaganega zakona, ki je ne le
               izvedljiv ampak tudi spoštuje vse druge pravne norme, ki nas zavezujejo še posebej,
               ko gre za izvajanje učnih vsebin na delovnem mestu za mlade. Naj najprej poudarim, da
               ste tudi zbornice imele zelo različna mnenja, tudi zbornice znotraj sebe zelo različna mnenja in
               interese. Da prihajate iz zelo različnih dejavnosti, panog, ki niso enoznačne v
               iskanju rešitev. Zato je tudi zakon moral ponuditi različnost in možnost izvajanja
               načina vajeništva tako, da lahko vsakdo, ki ima interes, tako na strani delodajalca,
               zbornice, šole, kot seveda dijakov oziroma starša, vendarle pristopi v dejavnost
               izvajanja vajeništva, da je predvsem zaščiten mladi, torej dijak, dijakinja, ki
               vstopa v ta proces in vsemu temu tudi ta zakon sledi.</p>
               <p>Veliko je bilo povedanega o tem kaj naj ne bi bilo dobro urejeno. Ponavljam, prvi in
               osnovni motiv mora biti dobra zaščita in hkrati usklajenost mentorskega in
               izobraževalnega programa, ko se izvaja le-to na učnem delovnem mestu. To je bilo tudi
               osnovno vodilo, ko smo usklajevali pravni vidik, konvencijski vidik, kajti tudi
               konvencije ščitijo mlade in prav je tako in ko smo usklajevali tudi vidik in pogled
               iskanja možnosti in priložnosti tudi za brezposelne oziroma odrasle osebe, ki se
               izobražujejo. Torej gre za izredno obliko izobraževanja in hkrati seveda
               usposabljanja na način, da se lahko odrasli, ko delodajalec to ugotovi, da je smotrno
               in potrebno, dokvalificira na način, da ustrezneje lahko opravlja svoje delovne
               obveznosti. Vse to ni nič novega. Vse to je že tudi možno poznano in prepoznano, pa
               vendar na različne načine urejeno, tudi v tujini. Avstrija, Švica, Nemčija s katerimi
               smo se primerjali in seveda tudi iskali skupne rešitve, ponujajo različne pristope,
               vsi skupaj, še posebej delodajalci, pa ste zelo jasno izpostavili, da seveda
               strukture gospodarstva, enega, drugega ali tretjega, ni mogoče primerjati neposredno
               s slovenskim.</p>
               <p>Ko govorimo o vpetosti mladega ali odraslega brezposelnega ali tistega, ki se izredno
               izobražuje z namenom seveda kvalifikacij tudi zaradi boljšega izvajanja svojih
               delovnih obveznosti do delodajalca, potem moramo imeti v uvidu, da ne bomo in ne
               želimo nikakor ne prekoračiti kakršnikoli konvencij, ki jih je država že podpisala
               ali delovno-pravnih statusov, ki se jih zavedamo in izvajamo tudi že po obstoječih
               zakonih kar se tiče specifik posameznih dejavnosti. Nočno delo, ki ste ga omenjali,
               za mladega ni primerno, še posebej ne v nekaterih dejavnosti. Imamo dejavnosti v
               katere mladi sploh ne morejo vstopati, zato, ker so to standardi in sicer zelo visoke
               stopnje zahtevnosti izvajanja na delovnih mestih. Hkrati pa imamo seveda tudi odprtih
               mnogo, da ne rečem velik možnosti o katerih smo tudi razpravljali v Državnem svetu,
               ko vas ni bilo. Na primer mentorske kmetije, to so vse koncepti, ki seveda so že
               vključeni, glede na to kako je zakon pripravil rešitve izvajanja ne le zaradi
               pridobljenih sredstev, ki jih imamo iz Evrope ampak predvsem zato, da lahko sistemsko
               in dolgoročno umestimo vajeništvo. Kar je pri tem pomembno pa je, da smo razmejili
               odgovornosti in seveda tudi pristojnosti med zbornicami, ves čas ste bili z nami, med
               torej posredno tudi z delodajalci, šolami in seveda na drugi strani dijaki in
               dijakinjami. Tisto kar je morda še najbolj pomembno pa je, da seveda s tem ne le
               uravnavamo in tudi naredimo izvedljiv način vajeništva, ampak predvsem skušamo
               omogočiti tudi različen način usposabljanja dokvalifikacij in seveda s tem tudi
               izvajanja potreb približevanja trgu dela. Zato je osnovno sporočilo zakona poklicno
               socializacija mladih in hitrejši prehod na trg dela. In zato, velikokrat je bilo na
               sejah povedano kaj so stroški, ki so povezani z vajenci oziroma vajenkami.</p>
               <p>S strani ministrstva smo znova in znova poudarjali in bomo poudarjali tudi v naprej,
               enako smo predstavili tudi v parlamentu, da je vajeništvo naložba za vse. Tako za
               mladega, delodajalca, kot seveda tudi družbo kot celoto, predvsem pa tudi za
               potencial novih rasti. In tudi na ta način odgovarjamo izzivom, ki smo jih dali
                   in z njimi stopili ob
               bok tudi s strani Evropske unije, ki je vajeništvo seveda vpletla kot enega ključnih
               projektov pri iskanju možnosti manjšega torej zmanjševanja brezposelnosti mladih.
               Osredinjenost zakona je torej na mlade. Nikakor ne na brezposelne in odrasle, kot je
               bilo povedano. Osredinjenost zakona je tudi na različnost izvajanja in dejavnosti in
               panog, ki imajo svoje specifike. O tem veste seveda delodajalci največ in na to ste
               nas tudi najbolj opozorili. Ravno tako je bilo pomembno in potrebno, da smo uskladili
               nagrado za vajenca, saj menimo, da je prav, da jo ne le pridobi ampak da si jo seveda
               s svojim delom tudi zasluži in da hkrati seveda tudi vsa zavarovanja, prevoze in
               seveda druge poravnave, ki morajo nastati iz nastalih situacij, poskrbimo tako
               zakonodajno kakor tudi s preverbo v pilotskem projektu. Pilotski projekt je samo
               preverba delovanja tega zakona, ki bo nastal že v letu 2017/2018 in jaz bi želela
               tukaj opozoriti, da nas starši seveda zdaj vzlic vsem tem diskusijam, ki so na novo
               nastale, seveda sprašujejo kaj in kako in ali naj v resnici zaupajo svojega dijaka,
               dijakinjo zdaj delodajalcu oziroma šoli v koncept vajeništva. Mislim, da se moramo
               vsi skupaj premakniti od tovrstnih razprav v namen in dobro mladih, da tisti, ki v
               resnici želijo vstopati v vajeništva vanj tudi zaupajo, verjamejo in to je naša
               skupna naloga. Trikotnik zbornic, šol, staršev in mladih je tisti, ki si morajo
               zaupati. Če tega zaupanja nimamo, potem ne razumem zakaj smo dve leti skupaj z vsemi
               akterji, skupaj z vsemi socialnimi partnerji skušali uskladiti najboljši možen način
               za iskanje rešitev tako, da bomo kar se da dobro izpeljali že prvo poskusno dobo
               vajeništva. Odgovornosti so pa na vseh in tudi bodo v prihodnje – tako na
               delodajalcih kot seveda na šolah, nas, ki vzpostavljamo in spodbujamo sistem razvoja
               izobraževanja tudi v tej obliki in seveda tudi mladih oziroma vseh tistih, ki se bodo
               vpeli v vajeniško obliko.</p>
               <p>Po našem mnenju je pomembno, da mi vsi skupaj z dobro noto in predvsem z zaupanjem in
               skupno odgovornostjo stopimo čim prej v ta sistem. Ta sistem smo že imeli. Izzvenel
               je tudi iz razlogov verjetno različnih situacij pa tudi nesprejemanja določenih
               odgovornosti. Nikakor ne moremo v naprej zagotoviti in tudi ni namen, da bi se v
               celoti lahko pokrilo vse stroške, ki jih ima delodajalec z mladim. Prav je, da si to
               delimo. Zato tudi zakon jasno vzpostavlja kaj sistemsko pokriva Ministrstvo za
               izobraževanje, znanost in šport, kaj Ministrstvo za gospodarstvo, kaj zbornice in na
               kakšen način upravljajo sistem priprave in izvajanja tako mentorstvo kot izvajanja na
               učnih mestih šole. Mislim, da smo prišli do najboljšega možnega konsenza vseh vrst
               pogledov, interesov, predvsem pa tudi vrste želje, ki pa marsikatera ni mogla biti
               udejanjena tudi zato znotraj zakona, ker nas zavezujejo tako delovna pravna
               zakonodaja kot že prej omenjene konvencije in seveda tudi vrsta zavez, ki smo si jih
               dali tudi v zavezništvu do vajeništva. In teh ni malo, te bomo morali skupaj izvajati
               naprej.</p>
               <p>Imamo primere vrste držav okoli nas, ki so znova oziroma ponovno vstopile v ta sistem
               ali pa so ga celo vzpostavile na novo. Pričeli smo z majhnim obsegom vajencev na
               način, da je v resnici sistem postal ne le dober, kakovosten, ampak seveda tudi v
               resnici namenjen temu, da mladi lahko čim prej prehajajo na trg dela, da hkrati
               delodajalci dobijo usposobljeno delovno silo in da seveda lahko skupaj tudi
               ugotovimo, da strukturna neskladja, ki so nastala med izobraževanjem in trgu dela
               tudi s pomočjo te oblike manjšamo, predvsem pa jih naredimo lažje izvedljive in
               prehodnejše za vso, lahko rečem tako mlado generacijo kot seveda tudi vse delodajalce
               in tiste, ki imamo interes, da kakovostno izobražujemo in hkrati izvajamo  kakovostno, delovno in sicer
               učno izobraževalno in seveda tudi praktično usposabljanje na delovnih mestih.</p>
               <p>Morda toliko za uvod. Vsekakor pa lahko neposredno odgovorim na vsa vprašanja, ki so
               bila podana v samem predlogu veta.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Besedo pa dajem še predstavnici Zakonodajno-pravne službe gospe Nataši Voršič,
               izvolite.</p>
            </sp>
            <sp who="SDT7:VoršičNataša">

               <speaker>NATAŠA VORŠIČ:</speaker>

               <p>Hvala lepa za besedo gospa predsednica.</p>
               <p>Zakonodajno-pravna služba ocenjuje, da se navedbe Državnega sveta nanašajo na
               vprašanja presoje primernosti zakonske ureditve, ki so vsebinske narave. Tako
               opredeljena vprašanja ne sodijo v okvir nalog Zakonodajno-pravne službe, ki jih
               določa Poslovnik, zato se do teh utemeljitev v tem delu ne opredeljujemo. V kolikor
               pa se zahteva po nočnem delu nanaša na vajence dijake, pa Zakonodajno-pravna služba
               opozarja na določbo Zakona o delovnih razmerjih, ki nočno delo mladoletnih oseb
               prepoveduje.</p>
               <p>Hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Zdaj pa prehajamo na razpravo članov in članic odbora in ostalih prisotnih. Prvi se
               je prijavil kolega Tomaž Lisec.</p>
            </sp>
            <sp who="SDT7:LisecTomaž">

               <speaker>TOMAŽ LISEC (PS SDS):</speaker>

               <p>Ja, lep pozdrav vsem skupaj.</p>
               <p>Spoštovana ministrica, državna sekretarka, predstavnik državnega sveta, člani in
               članice odbora, vsi ostali vabljeni, lep pozdrav.</p>
               <p>Moram reči, da sem z zanimanjem spremljal oba uvodničarja, predvsem ministrico.
               Seveda njeno mnenje spoštujem, je pa dejstvo, da se pa strinjam z mnenjem Državnega
               sveta in tudi s predlaganim vetom. Če se spomnite smo v Poslanski skupini SDS že od
               začetka mandata želeli sistem vajeništva rešiti, predlagali naše zakone in tudi potem
               čakali na obljubljeno sistemsko in pa kot danes rečeno dolgoročno umestitev
               vajeništva v slovenski pravni okvir, ključno pa je tudi v realni okvir, ki ga bodo
               morali nekateri izvajati.</p>
               <p>Pa če grem najprej k mnenju Državnega sveta. Gre pač za zadeve na katere smo tudi v
               Poslanski skupini SDS že pri prvi obravnavi predloga zakona opozarjali. Potem jih je
               zelo celovito in bom rekel zelo konkretno, precizno naše mnenje, naše sugestije in pa
               naša opozorila povzela tudi, povzela no, povedala tudi Zakonodajno-pravna služba, ki
               je govorila od tega, da mora biti zakoni jasno določeni, razumljivi in nedvoumni ter
               tako naprej in tudi sama vzpostavila tiste dileme na katere smo imeli v Poslanski
               skupini SDS glede tega vprašanja ali gre za delovno-pravni proces ali za
               izobraževalni proces, ali je smiselno v ta zakon poleg vajencev, torej dijakov, v
               poklicnem in strokovnem izobraževanje vključevati tudi brezposelne in pa odrasle.
               Skratka, kar nekaj teh mnenj je bilo zelo podobnih s strani Zakonodajno-pravne službe
               kot so bile tudi v Poslanski skupini SDS in tudi zato je bilo naše glasovanje pri
               predlogu zakona negativno. Seveda ob zavedanju, da ne gre za lahko materijo in pa da
               rabimo učinkovit zakon, ampak že to kar je danes povedal predstavnik Državnega sveta
               pa kjer je bilo tudi zaznati mnenje Obrtno-podjetniške zbornice Slovenije, skratka,
               delodajalcev, se bom navezal na to kar je na koncu rekla ministrica. To pa je, da ta
               sistem smo že imeli in je izzvenel. In izzvenel je ravno zaradi nestrinjanja zbornic
               s pravnimi normami. In sedaj so zopet Obrtna in pa tudi Gospodarska zbornica tisti,
               ki opozarjata, da ta zakon poleg določenih zadev, kot govorimo vajeništvo, vajeništvo
               potrebno, sodelovanje izobraževalnega in delovno-pravnega procesa, ampak v tem
               trikotniku, ki ga je ministrica omenila – delodajalci-starši-šole – je preveč na
               delodajalcih oziroma na zbornicah. V vsakem drugem členu imamo <q>"zbornice morajo,
               zbornice morajo"</q> oziroma <q>"delodajalci morajo, morajo, morajo"</q>. Starši skoraj niso
               omenjeni, šole so omenjene tu in tam, kar morajo  dati svoj del, tudi vajenci so deloma omenjeni, in še
               enkrat opozarjam, tukaj imamo predstavnici Ministrstva za izobraževanje. Jaz pri tem
               zakonu nisem slišal ne <q>"bu"</q> ne <q>"mu"</q> s strani ministra za gospodarski razvoj in
               tehnologijo in s strani ministrice za delo, družino in socialne zadeve. Skratka,
               izvršilna veja oblasti je vse dala Ministrstvu za izobraževanje, ki naj to rešuje in
               odgovarja na konceptualne zadeve ali gre za izobraževalni proces, ali gre na drugi
               strani za delovno-pravni proces, kje pa so tukaj vse tiste zadeve o katerih smo danes
               tukaj poslušali o socialni in pa družinski in ne vem kakšni politiki je pa še enkrat,
               s strani Ministrstva za gospodarski razvoj in pa Ministrstva za delo ni bilo niti
               stavka v medijih, verjetno je bil morda kakšen predstavnik na teh usklajevanjih ampak
               očitno so dvignili roke nad tem sistemom, verjetno pa se bodo, potem, ko bo
               policijski valer ta zakon zopet sprejel, se tudi oni trkali po prsih, češ <q>"evo, še
               ena kljukica več pri urejanju teh zakonov"</q>.</p>
               <p>Zakaj bomo v Poslanski skupini SDS podprli glasovanje pri predlogu veta, je tudi to
               kar je ministrica rekla. Gre za sistemsko rešitev. Mi se strinjamo z mnenjem
               Zakonodajno-pravne službe, da se ta zakon malo nerodno jemlje iz sistemskega zakona o
               poklicnem in strokovnem izobraževanju in se ga daje zopet kot nek sistemski zakon v
               nek svoj zakon, pri tem pa določena ne samo obrazložitve, predvsem pa določbe
               posameznih členov napotujejo na tisti sistemski zakon. Skratka, da ne bom predolg,
               večina je bilo že povedano. Mi se strinjamo s tem kar je ministrica rekla –
               potrebujemo zakon, ki je izvedljiv in ki spoštuje pravne norme. Ampak spoštovana
               ministrica, z vsem dolžnim spoštovanjem, če ste pozorno poslušali mnenje Državnega
               sveta, skratka delodajalske veje oblasti, se bo naredilo to kar ste tudi sami rekli.
               Ta sistem smo že imeli in je izzvenel. In jaz upam, da boste pri tem pilotnem
               projektu, kjer sicer nisem dobil odgovora zakaj se samo določene šole in pa določeni
               programi bili v tem prvem letu prepoznavni. Jaz sem bil na dveh okroglih mizah v
               Posavju, eno je organiziral tudi evropski poslanec gospod Franc Bogovič, kajti v
               Posavju imamo poleg gimnazij, ključno temu kar se reče ta zakon poklicno in strokovno
               izobraževanje na večih smereh, pa v tem prvem letu nismo bili prepoznani kot nek
               model, ki bi ga bila morda potem skozi nadaljevanje evalvirati in vpeljati tudi v
               Posavju. Skratka, jaz upam, da ne bo ta zakon zaključil s pilotnim projektom v
               šolskem letu 2017/2018 ampak da bo, to sem pa prepričan, kar z nekaj novelami tega
               zakona pa tudi verjetno novelo zakona o poklicnem in strokovnem izobraževanju, pa
               verjetno še kakšnega zakona, zaživel v tistem smislu, kot je tudi v ciljih, razlogih
               in namenih tega zakona. To pa je, da po letu 2020 dobimo učinkovit sistem vajeništva.
               Ampak za enkrat še vedno ostajamo na tem, da smo v Poslanski skupini SDS do takšnega
               sistema vajeništva, kot ga opredeljuje Zakon o vajeništvu, skeptični in ga v tej
               obliki na žalost ne moremo podpreti.</p>
               <p>Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala.</p>
               <p>Zdaj pa besedo dajem kolegu Saši Tabakoviću, izvoli.</p>
            </sp>
            <sp who="SDT7:TabakovićSaša">

               <speaker>SAŠA TABAKOVIĆ (PS SMC):</speaker>

               <p>Ja, spoštovana predsednica, hvala za besedo.</p>
               <p>Lep pozdrav tudi z moje strani vsem. Zdaj, mi smo že v tako na delovnem telesu kot
               tudi že na plenarni seji poudarili, da je predlagan Zakon o vajeništvu pač najboljši
               možni kompromis, ki je bil sklenjen tekom priprave zakonodajnih rešitev tako med
               delodajalci kot tudi sindikati. Kot je bilo tudi že poudarjeno, vemo, da so ta
               usklajevanja potekala zelo dolgo, da so bila v tem smislu tudi zelo naporna in čeprav
               smo potem tekom samega zakonodajnega postopka slišali različne kritike, da se
               predlagajo pač slabe in nesistemske rešitve in ta stališča so bila večkrat tudi
               diametralno nasprotna. Na eni strani smo poslušali, da dajemo vse delodajalcem pa
               vajencem nič, potem po drugi strani,  da dajemo vse vajencem pa nič delodajalcem. Mislim, da so
               ravno ta izrazito nasprotna stališča zagotovo tudi pokazatelj tega, da je zakon pač
               šel po neki srednji poti, ki vajenca na eni strani ščiti, mu zagotovo nudi ustrezno
               zaščito, hkrati pa tudi delodajalca spodbuja, da pač v vajencu prepoznajo neko
               dodano, ustrezno dodano vrednost, tako seveda v učnem kot tudi v delovnem procesu, ki
               ga potem vodijo. Tako da, mislimo, da s ponovno uvedbo vajeništvo zagotovo obstaja
               tudi družbeni konsenz in mislim, da bi bila škoda da bi pravzaprav ta proces ustavil
               še preden se je dodobra začel izvajati, mislim, da je pomembno da vsi tisti, ki so
               vključeni v sistem vajeništva, da predvsem odgovorno uresničujejo svoje zakonske
               obveznosti, ki jim pritičejo in mislim, da bi bilo dobrodošlo, če bi bilo tudi
               nekoliko več zaupanja med njimi. Namreč verjamem, da bo le-tako možno potem tudi
               vajeništvo izvajati tudi v praksi.</p>
               <p>Zdaj nekaj je bilo že povedano kar se tiče navedb samega stališča Državnega sveta, da
               vsa starostna obdobja niso enko primerna za pridobivanje različnih spretnosti. Zdaj
               pač vajeništvo zasleduje tudi cilj vseživljenjskega učenja, torej ciljam
               prekvalifikacij, pridobivanju novih znanj, spretnosti, pridobitvi poklicne izobrazbe.
               Pač to je nekaj kar poznamo in poznajo tudi ostali sistemi vajeništva drugod. Torej
               Slovenija v tem smislu ni noben unicum.</p>
               <p>Kar se tiče nočnega dela, torej želje delodajalcev, da bi lahko vajenec delal tudi
               ponoči, je bilo tudi že jasno povedano zakaj to ni možno. Kar se tiče pa financiranja
               oziroma sistemskega urejanja financiranja stroškov, tako na eni strani delodajalca
               kot na drugi strani države, je pa v bistvu ta stvar zelo jasno določena v zakonu kaj
               predstavlja breme države in kaj je breme delodajalca in vemo, da bodo z zakonom
               delodajalci v prehodnem obdobju za spodbujanje vajeništva tudi ustrezno nagrajeni,
               tako da v poslanski skupini menimo, da je zakon dober in predvsem izvedljiv in mu
               zato danes ponovno izrekamo soglasno podporo.</p>
               <p>Hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hval lepa.</p>
               <p>Zdaj pa besedo dajem ponovno gospodu Alojzu Kovšci. Izvolite.</p>
            </sp>
            <sp who="SDT7:KovšcaAlojz">

               <speaker>ALOJZ KOVŠCA:</speaker>

               <p>Hvala lepa.</p>
               <p>Spoštovane poslanke in poslanci, jaz bi najprej začel tukaj kjer je spoštovani
               poslanec gospod Tabaković končal. In sicer, z ugotovitvijo, da je ta zakon kompromis
               z delodajalci in sindikati. No to je zadnje kar bi ta zakon smel in moral biti. Ta
               zakon obravnava izobraževanje ne pa razredni boj med delodajalci in delojemalci. Mi
               na Obrtno-podjetniški zbornici smo si ves čas prizadevali, da bi imel vajenec status
               dijaka, da ne bi bil v delovnem razmerju in nenazadnje ta zakon v 16. členu v četrtem
               poglavju oziroma četrtem odstavku je to 14. alineja, ki pravi, da vsebuje učna
               pogodba prepoved, da delodajalec vajenca ne bo obremenjeval z deli, ki niso povezana
               z njegovim praktičnim usposabljanjem z delom. Mi še vedno vztrajamo, da ne gre za
               delovno mesto ampak učno mesto, mi še vedno vztrajamo, da ne gre za delo ampak da gre
               za usposabljanje, učenje, pridobivanje spretnosti in vmešavanje odraslih oseb v ta
               zakon pravzaprav ta sistem kvari. Naj vem, spoštovane poslanke in poslanci, povem, da
               vajenec za delodajalca ne more biti izplačljiv, ne more prinašati dobička, ker ne
               opravlja del, ki jih delovno mesto zahteva ampak se šele usposablja za opravljanje
               teh del, ko bo nekoč v delovnem razmerju. Pri tem je resurs, ki ga delodajalec
               vključuje, tudi mentor in tudi mentor ne sodeluje v delovnem procesu ampak sodeluje v
               procesu izobraževanja. Verjemite mi, da vem kaj govorim, ker sem tudi sam urarski
               mojster. Poleg visokošolske diplome na družboslovnem področju, sem urarski mojster in
               vem kaj to pomeni. Ko nekoga učiš, sam ne delaš in tisti, ki ga učiš, posebno pri
               pridobivanju spretnosti, ne more ustvarjati dobička.  Če bi delodajalci želeli takšno obliko kjer bi
               zaposleni, ki se uči ustvarjal dobiček, potem mladoletnikov vseh ne bi potrebovali.
               Zaposlili bi mlado odraslo osebo in ji poleg rednega dela nudili še dodatno
               usposabljanje. Ampak to ni vajeništvo. In tej odrasli osebi bi lahko naložili tudi
               druga dela. Ko se ne usposablja dela nekaj drugega medtem, ko vajencu tega ne moremo.
               Gre za proces pridobivanja znanj in spretnosti in lepo vas prosim, čeprav ne gre za
               intelektualni proces ampak gre za pridobivanje spretnosti, to zahteva svoj čas,
               energijo in koncentracijo in ni tako enostavno kot si nekateri mislijo. Vajenec torej
               ne more in ne sme biti delodajalcu profitabilen. Profitabilen lahko postane tisti
               trenutek, ko je usposobljen in zaključi vajeništvo. Naša želja je ves čas bila, da se
               nek razredni boj med delodajalci in delojemalci iz tega izključi in da je zakon
               namenjen primarni populaciji, to se pravi mladoletnim osebam.</p>
               <p>Kar zadeva interese, različne interese zbornic jan povem, da so pri nastanku tega
               zakona sodelovale trgovinska, gospodarska in obrtno-podjetniška zbornica, da je bil
               izražen interes po vključitvi odraslih v ta zakon zgolj iz dveh panog, ki ju zastopa
               gospodarska zbornica, to je pa papirničarstvo in steklarstvo. V teh panogah
               mladoletne osebe v proizvodnem procesu niti ne smejo sodelovati, ker predpostavlja
               visoke temperature, rezilna orodja in še kaj drugega. In od tod težnja, da se v
               vajeniški sistem vključijo tudi odrasli.</p>
               <p>Oprostite, jaz sem si dovolil to svobodno interpretacijo ampak naslednji, ki je želel
               vključitev odraslih v vajeniški sistem je Ministrstvo za delo, družino, socialne
               zadeve, ker se s tem rešuje problem brezposelnih. Zakonodajno-pravna služba pravi, da
               zakon z zakonodajnega vidika pije vodo ampak meni se pa postavljajo nekatera druga
               vprašanja. Recimo, da imamo odraslo osebo, ki je zaposlena pri enem delodajalcu,
               opravlja vajeništvo pri drugem delodajalcu in zgodi se recimo odtujitev dela ali
               zgodi se prometna nesreča na poti. Kdo je zdaj tud tisti, ki je odgovoren za
               povračilo stroškov? Primarni delodajalec, izobraževalec. Imeli bomo delavca, ki se mu
               je nekaj zgodilo in ne bomo imeli naslova kjer bo delavec uveljavljal svoje pravice
               iz delovnega razmerja oziroma bodo nejasne, tega zakon ne določa.</p>
               <p>Vse kar sem želel povedati je to, da zakon odpira mnoga področja, ker dejansko
               obravnava različne populacije z različnimi pravnimi in socialnimi statusi, kar po
               našem mnenju in primerno. Obravnavala bi primarno populacijo in smiselno naj bi se
               nanašal pa tudi na druge oblike napotitve v izobraževanje, ki pa se rešujejo v drugih
               zakonih. Glejte, tu se srečata dva popolnoma različna statusa. Imamo dijaka, ki se
               dejansko izobražuje, nima delovnega razmerja in imamo odraslo osebo, ki je celo pri
               drugem delodajalcu v delovnem razmerju in se lahko izobražuje pri dotičnem
               delodajalcu. In na isti način predpisovati in reševati njihove socialne in pravne
               statuse je tu v tem zakonu zelo težko. Zato smo insistirali, da bi bil zakon čim bolj
               enostaven, pisan za eno populacijo in seveda aplikativen na druge, kar se pa rešuje v
               drugih zakonih.</p>
               <p>Verjemite pa mi, da smo delodajalci podprli ta zakon predvsem iz tega razloga, ker
               potrebujemo res kakovostne mlade, izurjene, ki smo jih pripravljeni tudi dobro
               plačati. Želimo investirati vanje. Zakon nam ne daje možnosti, da bi naše vloženo
               delo, trud in sredstva v neko mlado osebo tudi realizirali na koncu, če to tej mladi
               osebi ni všeč. Vajenec po končanem izobraževanju nima prav nobene, prav nobene
               obveznosti do delodajalca. Lahko reče hvala lepa in odhajam na boljše delovno mesto.
               To se pravi, da tisti, ki so pripravljeni vložiti trud, delo in denar v vajenca, tega
               ne more početi s figo v žepu, da bi ga izkoriščali ampak mu lahko ponudijo samo
               kakovostno in dobro plačano delovno mesto, v nasprotnem primeru vajenec pride drugam.
               S pošiljanjem odraslih, zaposlenih oseb ali pa brezposelnih v ta sistem se v bistvu
               slika podre.  Res je, da
               ministrstvo za delo izbriše iz seznama brezposelnih toliko in toliko oseb, da smo
               dosegli odličen uspeh ampak vprašajmo se kaj se pa zgodi z osebo, ki pa ne uspe
               pridobiti dovolj spretnosti, da bi opravila vajeniški izpit in ne dokonča
               izobraževanja. Kaj je pa s tako osebo po treh letih? Vrniti mora vsa nadomestila. Ja!
               Kako? S čim? Od kod? To so pa vprašanja, ki se meni postavljajo. Ali je to pravično
               do te populacije in ali je to pravično do delodajalcev? In še enkrat, lepo prosim
               verjemite, da smo delodajalci tisti, ki nam je res v interesu, da vajeniški sistem
               zaživi. In res nam je v interesu, da imamo kakovostno, ne delovno silo ampak
               kakovostne strokovnjake. Nenazadnje bodo to moji otroci, ki bodo mene nadomestili v
               moji obrtniški delavnici, ni mi pa v interesu, da rešujemo socialne probleme odraslih
               na tak način. To se rešuje pa drugače.</p>
               <p>Kar zadeva primernosti za vse generacije. Spoštovani gospod poslanec, verjemite mi,
               da obstajajo poklici, pri katerih se spretnosti lahko pridobivajo samo do določene
               starosti, potem pa ne. Moj poklic je recimo tak, urar. Ne poznam balerine, ki bi se
               začela učiti plesati pri 20. letih in tudi urarja ne, ki bi to počel pri isti
               starosti. Tako, da še enkrat povem<gap n="…"/> Se opravičujem, da bom neskromen ampak na
               visokošolskem programu sem diplomiral z najvišjo oceno, pa mi to ni dalo nobene
               primerjalne prednosti z vajenci, ki so pri 15. letih se lotili istega poklica kot ga
               opravljam sam. njihove spretnosti, celo mojega vajenca so veliko višje kot so moje.
               Verjetno zaradi tega, ker je naravno bolj nadarjen, verjetno pa tudi zato, ker se je
               prej začel teh spretnosti učiti. Jaz sem se jih začel malo pozneje. Zato vas prosim,
               da poklice, ki ne nosijo akademskega naslova obravnavamo z enako mero spoštljivosti,
               ker tej ljudje posedujejo spretnosti, ki so nam lahko včasih tudi nedojemljiva.
               Toliko.</p>
               <p>Hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Repliko ima kolega Saša Tabaković. Izvoli.</p>
            </sp>
            <sp who="SDT7:TabakovićSaša">

               <speaker>SAŠA TABAKOVIĆ (PS SMC):</speaker>

               <p>Ja<gap n="…"/> Zdaj seveda tudi jaz se seveda strinjam, da ni primerno, da bi ta zakon jemali
               kot nek razredni boj med delodajalci, sindikati, a ne<gap n="…"/> S tem se popolnoma strinjam,
               po drugi strani se mi zdi pa pomenljivo tudi to, a ne, preseneča, da je bil v
               Državnem svetu izglasovan veto nazadnje glede na to, da nazadnje na odboru, ko smo
               obravnavali ta zakon, je bil s strani Državnega sveta, je bila zakonu izrečena
               podpora. Ampak seveda, to je popolna legitimnost s strani Državnega sveta, je pa tudi
               potem razlog, da vsak naj presodi koliko je takšna gesta pomenljiva.</p>
               <p>Jaz se seveda lahko popolnoma strinjam, da je za sistem vajeništva, da gre za
               izobraževalni proces. Ampak dejstvo je, da mesto vajenca nosi tudi določene delovne
               prvine in ne moremo potem seveda mimo določenih, kako bi temu rekel, ravnin
               delovnopravne zakonodaje. To enostavno ne gre. Jaz se strinjam, da so bili izraženi
               veliki pomisleki ampak v tem smislu je predlog zakona, če govorimo na eni strani o
               zahtevah delodajalca, na drugi strani pa tudi o zahtevah sindikata, da gre pač za nek
               kompromis in da gre prvotno za nek pilotni projekt, ki bo pokazal dejansko kje vse so
               lahko neke določene zagate in da se bo potem tudi s časoma te zagate odpravilo.</p>
               <p>Zdaj, kar se tiče starosti vajenca. Seveda se lahko strinjam, da so lahko neke
               telesne funkcije, sposobnosti petnajstletnika boljše kot pa recimo nekoga, ki je star
               25, 35. Ampak potem se sprašujem kdo bo tisti, ki bo postavil to starostno mejo. Ker
               to seveda ne more biti arbitrarno na način kako se počutim jaz ali kako se počuti
               nekdo drug. Pač, jaz nisem tisti, ki bi nekomu, če to želi, ki se želi vključiti v
               sistem vajeništva, da bi mu recimo to odrekel na podlagi njegove starosti.  To bi se mi zdelo meni
               osebno neprimerno. Toliko.</p>
               <p>Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Besedo dajem dr. Andreji Barle Lakota. Izvolite.</p>
            </sp>
            <sp who="SDT7:BarleLakotaAndreja">

               <speaker>DR. ANDREJA BARLE LAKOTA:</speaker>

               <p>Najprej bi rada še enkrat osvetlila stvari, ki smo si jih najbrž že izrekli, pa je
               pomembno, da si jih rečemo še enkrat. In sicer, sprašujemo se, tudi ta papir, ki smo
               ga ravnokar dobili, sprašujemo se zaradi česa smo se tolikokrat trudili, da bi
               vajeništvo zares uvedli, pa potem zadeva vsakič znova propade. Najprej naj še enkrat
               povem, da z angleškim izrazom vajeništvo države obravnavajo zelo različne sisteme. Mi
               smo pač šolski obliki dualnega sistema rekli šolska oblika medtem, ko smo vajeništvo
               razumeli kot nekaj kar je podobno nemškemu, avstrijskemu in potem švicarskemu
               sistemu.</p>
               <p>Izkazalo se je v vseh teh diskusijah, da seveda definicije vajeništva, kakršnega
               poznajo v teh državah preprosto slovensko gospodarstvo ne zmore. Pa bom še enkrat
               ponovila. V naših diskusijah smo se spraševali kdo je kriv. Kdo je kriv, da
               vajeništvo propada? Vedno znova bo moj odgovor takle. Gospodarstvo očitno takega
               sistema, ponotrenega<stage>(?)</stage> sistema kot ga navedene države imajo, ne zdrži. To je to in
               drugo, v resnici se je pri pripravi tega zakona izkazalo, da so nezaupanje med
               ključnimi partnerji, ki bi morali ta sistem vzdrževati tako zelo velika, da ko
               govorimo o minimalnem konsenzu, ne govorimo o razrednem boju ampak govorimo o tem
               kako ustvariti zaupanje znotraj tega trikotnika.</p>
               <p>Zdaj pa naprej. Ko smo se pogovarjali kaj je pravzaprav cilj tega zakona, kako
               doseči, da bi ključni partnerji vendarle dovolj zaupanja ustvarili, v moči zadostnega
               zaupanja, da ustvarimo dobro okolje, kakovostno okolje za vajenca, smo naleteli kar
               na nekaj čeri. Ena je seveda bila vloga gospodarstva. Kakšno vlogo ima gospodarstvo
               in kakšno breme sploh lahko gospodarstvo prevzame. Če bi seveda nemški sistem oziroma
               avstrijski ali pa švicarski ponotrili<stage>(?)</stage>, bi morali gospodarstvo prevzeti mnogo večja
               bremena kot jih prevzema sedaj, tudi v finančnem smislu.</p>
               <p>Potem, druga zgodba, ki smo se je nenehno naposlušali je bila prekarnost. Se pravi,
               ali Ministrstvo za izobraževanje spodbuja prekarnost ali je ne spodbuja in tako
               naprej. in v tem smislu smo seveda, res je, pravilne so ugotovitve, dali svoje mesto
               tudi sindikatom in zaščiti vajenca in tako naprej. tisto kar je pa Ministrstvo za
               izobraževanje še posebej dolžno, je pa tretji steber in sicer, mi smo pa dolžni
               poskrbeti za to, da bomo ustvarili okolje, da bo ta vajenec res dobil kvalifikacije
               na podlagi katerih bo seveda, bo mogoče ugotoviti, da je sposoben za vključevanje na
               trg dela.</p>
               <p>Zdaj pa okrog statusa. Gospod Kovščca je imel prav, ko je opozarjal na to, da smo v
               prvem predlogu, v predlogu zakona dokler ga nismo seveda popravili v to obliko
               kakršna je zdaj, je bil peti člen napisan tako, da se ni dalo čisto dobro razbrati
               statusov. Se pravi, 5. člen je nosil naslov status vajenca. V resnici je status
               vajenca opredeljeval samo prvi odstavek in to smo tudi po mnenju službe za zakonodajo
               popravili. In ravno to je v zakonu ustvarilo kup zmede. Tukaj imate popolnoma prav in
               zato se zahvaljujem za vse vaše pobude. Se pravi, ključna zgodba je popravek 5. člena
               kjer je zdaj jasno, upam, da jasno, pravniki so imeli ogromno diskusij v zvezi s tem,
               da prvi odstavek govori o statusu dijaka, drugi odstavek govori pa o tem, da je ta
               oseba  brezposelna in se
               vključuje v vajeniško, ali pa zaposlena, in se vključuje v vajeniško obliko
               izobraževanja, zato so vaša vprašanja, ki se nanašajo, kdo je tisti, ki je odgovoren
               in tako naprej, odvisno od tega, kakšen je njegov formalni status. Se pravi, enkrat
               je vključen v vajeniško obliko izobraževanja, drugič ima status dijaka.</p>
               <p>Potem, kar se tiče odraslih oseb, res je, prav imate, veliko diskusij je bilo v zvezi
               z odraslimi osebami in res je, Ministrstvo za izobraževanje je v glavnem zakon
               najprej zasnovalo predvsem na mladino. Vendar pa so nekatere panoge, pa bom
               konkretizirala katere panoge, večkrat smo jih povedali, panoge, ki jih je Ministrstvo
               za gospodarstvo predlagalo kot ključne panoge, s katerimi moramo vzpostaviti
               partnerski odnos, ker jim primanjkuje kadra, in sicer papirničarji in steklarji,
               trdili, da vajeniško obliko izobraževanja potrebujejo zato, ker imajo proizvodni
               proces, kjer preprosto mlajših od 18 let v ta proces vključiti ne morejo. Tako je
               prišlo do razmisleka o odraslih osebah, ki imajo sicer status brezposelne osebe
               oziroma vključeni v aktivno politiko zaposlovanja ali zaposlene osebe, vendar se
               izobražujejo v vajeniški obliki izobraževanja, da pridobijo kvalifikacijo, samo za to
               gre.</p>
               <p>Potem, kar se tiče sindikata, sem že rekla. Res je, prav imate, velikokrat je bilo
               vaše opozorilo, da če vtikamo sindikat, pravzaprav dajemo občutek, kot da gre za
               delovno razmerje, čeprav vztrajno trdimo, da ne gre za delovno razmerje pri dijaku, a
               ne, tistemu, ki je zaposlen, pa je v vajeniški obliki izobraževanja, pač gre za
               delovno razmerje, tukaj se nimamo kaj sprenevedati. Vendar smo v pogovorih, tudi s
               sindikati, spet poudarjam, ne gre za razredni boj, gre za minimalen konsenz, ki ga
               iščemo po tem zakonu, sledili osnovnemu cilju zakona, in sicer da gre za poklicno
               socializacijo in v tem smislu je najbrž vendarle potrebno in pomembno, da spoštujemo
               tudi ta del, torej vlogo sindikata, ki jo imajo v naši družbi.</p>
               <p>Zdaj pa še o povračilih stroškov. Vedno se ustavimo točno pri tej točki. Se pravi, če
               se konceptualno strinjamo in zakon to vključuje in prav imate, gospod Kovšca, še
               enkrat vam pravim, prav je, da ste opozorili na nejasnost v 5. členu, to je storila
               tudi Zakonodajna služba, in z odpravo te nejasnosti je kup členov in vaših opozoril
               potem odpadlo. Prav imate. Zdaj, okrog povračil, se pravi, če se strinjamo okrog
               statusa, če je tole naše pojasnilo okrog odraslih oseb takole, kot sem že povedala,
               okrog vloge sindikata, potem nam ostane okrog prekarnosti, potem nam ostane samo še
               vprašanje povračila stroškov. Se pravi, kaj pravzaprav ta država misli participirati.
               Še enkrat pravim, zdajle, ko smo dobili tudi tole na mizo, še enkrat ugotavljam, da
               vračamo se na zgodbo, da bi, po eni strani, gospodarstvo moralo prevzeti večje breme,
               torej zaposleni, nismo se zmenili, da ni zaposleni, je tako? No in zdaj, če smo na
               tem, kaj naj bi gospodarstvo, katera bremena gospodarstvo prevzelo. Dejstvo je, da je
               ministrstvo večkrat že povedalo, da bo v času, ko se lahko črpajo evropska sredstva,
               izvajalo pilotni projekt. V tem znotraj tega pilotnega projekta bo znotraj spodbud
               delodajalcem dalo delodajalcu spodbudo v višini 2 tisoč evrov, res je, na triletno
               obdobje. To spodbudo lahko delodajalec seveda porabi ali za del nagrade ali za
               mentorja, kakor pač želi. Povedali smo, da bo Ministrstvo za izobraževanje prevzelo
               stroške izobraževanja mentorjev, povedali smo, da bo Ministrstvo za izobraževanje
               prevzelo stroške priprave izvedbenih kurikulov. To pomeni, da je treba vsak program,
               poklicni program, pač
               ustrezno prilagoditi, glede na to, da bo 56 tednov možno se, odvisno od panoge,
               izobraževati. Ko sem že pri tem, odvisno od panoge, nisem prej poudarila še nečesa.
               Zakon torej vključuje različne možnosti, to pa ne pomeni, da se mora delodajalec za
               vse odločati. Hočem reči, če delodajalcu ni do tega, da bi zaposlil odraslo osebo<gap n="…"/> Ne
               zaposlil, da bi v vajeniški obliki pač izobraževal odraslo osebo, jo pač ne bo, jo ne
               bo. Se pravi zakon ne zapoveduje, da mora vse oblike, ki so dane, pač izvajati. Se
               pravi<gap n="…"/> In povedala sem že, da so panoge zelo različne. No, da se vrnem na stroške,
               torej ministrstvo bo znotraj spodbud delodajalcem delodajalcu dalo spodbude, potem bo
               krilo stroške za izobraževanje mentorja in krilo bo stroške v zvezi s pripravo
               izvedbenih programov. Res je, prav imate, to niso vsi stroški, ki bodo pri
               delodajalcu nastali, ampak jaz sem razumela, da se vendarle zavedamo, da gospodarstvo
               nek del bremena vendarle prevzame, ker če ga ne prevzame, potem je pa to šolska
               oblika izobraževanja, ki jo pa že imamo, ki jo pa že imamo, in tukaj sploh ni več
               druge možnosti, mislim, prav dosti veliko domišljije človek pač ne more na tem
               imeti.</p>
               <p>No in zdaj še zadnja zgodba, kaj pa sploh zbornice. Zbornicam so dana večja
               pooblastila, dejansko so dana večja pooblastila, dejansko so partnerji v tej igri in
               res partnerji, jaz mislim, da bi morali biti pomembni strokovni partnerji, če hočemo
               kdaj delodajalcu zares v prid, in res je, da znotraj tega bo seveda treba tudi
               zbornicam zadevo finančno ovrednotiti. Da je do zdaj nismo še popolnoma natančno
               ovrednotili, je tudi res, res pa je, da se pogovarjamo o načinu ovrednotenja stroškov
               za zbornice.</p>
               <p>In, kar se tiče stališč zbornic, samo še tole, da na koncu povem. Ko govorimo o
               delodajalcih, bi morali biti natančni, morali bi se vprašati, kateri delodajalci,
               tudi v Državnem svetu so bila stališča delodajalcev različna.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA DR. MIRJAM BON KLANJŠEK:</speaker>

               <p>Hvala lepa.</p>
               <p>Besedo dajem gospe ministrici.</p>
            </sp>
            <sp who="SDT7:MakovecBrenčičMaja">

               <speaker>DR. MAJA MAKOVEC BRENČIČ:</speaker>

               <p>Morda samo še dodam, z vidika poklicnega in strokovnega izobraževanja in seveda
               zakonodaje je zelo pomembno, da se seveda tudi uskladi Zakon o poklicnem in
               strokovnem izobraževanju, ker se dodaja nova oblika, zato bo do teh sprememb tudi
               prišlo in se že pripravljajo.</p>
               <p>In da povem tudi glede odgovornosti delodajalcev, ko se tako radi primerjamo z
               Avstrijo, Nemčijo in Švico. Tam so odgovornosti delodajalcev največje. Zakaj? Zato,
               ker so statusi različni, nekateri tudi kombinirani tako, kot smo že prej
               razpravljali, največje pa zato, ker je seveda po njihovem mnenju to, tradicionalno
               gledano, naložba v razvoj delovnih mest, kvalifikacijo, predvsem mladih, tudi
               odraslih oseb, in predvsem zagotavljanje večjega učinka za vse, tako za zaposlenega
               kot seveda za delodajalca in širšo družbo. Zakaj pa to poudarjam? Mi bomo seveda
               sofinancirali ogromno aktivnosti, kar je državna sekretarka že povedala, za vse
               vključene v obdobju priprave in izvajanja pilotskega projekta, zato pa je tako
               pomembno, da zakon zelo jasno razmejuje, kakšne so odgovornosti, ki jih bo vsakdo od
               akterjev imel od zaključka pilotskega projekta naprej. In te so razmejene. Prav tako
               je tudi zelo jasno, kam gredo ta sredstva, gospod Kovšca je namreč o tem tudi že
               spraševal, in sicer za prenovo poklicnega izobraževanja bomo namenili 2,6 milijona
               evra, nosilec je Center za poklicno izobraževanje, in sicer je poudarek seveda
               vajeniška oblika, posodobitev programov in priprav. Največji delež, to je 28,5
               milijona do leta 2020, bo namenjen povezavi poklicnega in strokovnega izobraževanja s
               potrebami trga dela, in sicer že omenjenim spodbudam delodajalcem in zbornicam. Torej
               mislim, da boste delodajalci oziroma spornice dovolj spodbujeni, da boste lahko tudi
               odgovorno lahko izvajali vašo vlogo v tem trikotniku. Nenazadnje bomo že vzporedno
               zagotavljali sistemsko podporo vajeništvu, tako s strani MIZŠ-ja kot MGRT-ja v že omenjenih
               oblikah. Torej, zavarovanja potem seveda nadomestila, ki so potrebna za prehrano in
               prevoz. Torej, to še dopolnjuje obstoječa sredstva, približno 6-7 milijonov
               integralnih virov bo temu namenjenih. Kar je bilo velikokrat slišati, da ne bo
               zagotavljanja dobrega mentorskega sistema tako zbornice, delodajalci kot šole boste
               lahko skozi projekt usposabljanja mentorjev pridobili ne le sredstva, ampak tudi
               možnostjo usposabljanja, in sicer milijon evrov bomo namenili zgolj in samo
               usposabljanju mentorjev. Torej, vnaprej predvideno tudi, lahko rečem, namensko
               uporabo evropskih sredstev zato, da bo lahko zakon ob tem ob prehodu iz leta 21, 22
               tudi samostojno zaživel. Pilotski projekt pa je namenjen temu, da kakršnokoli
               pomanjkljivost ali morebitno neizvedljivost odkrijemo imamo seveda prav s tem namenom
               pilotski projekt. To nam je svetovala tudi Evropska komisije in v pogovoru s
               komisarsko Tysonovo, ki veste, da je tudi ključna, lahko rečem, v ozadju v t.i.
               agendi veščin, del tega je tudi vajeništvo, sva ugotovili, da je pravzaprav tak način
               spodbujanja umeščanja vajeništva tudi tisti, ki najbolj lahko odkrije vse to kaj
               gospodarstvo zmore, kaj lahko razvija in na drugi strani kaj mora ob tem podpreti
               izobraževalni sistem.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa. Ali imate repliko? Vprašanje. Bi dala še potem besedo kolegom <stage>/ oglašanje
               iz dvorane /</stage>. Ja lepo prosim. Izvolite.</p>
            </sp>
            <sp who="SDT7:KovšcaAlojz">

               <speaker>ALOJZ KOVŠCA:</speaker>

               <p>Se opravičujem. Zakonodajno-pravno službo bi naslovil s tem vprašanjem. 24. člen
               obremenitve vajenca. Predpostavka, da imam odraslo osebo, ki je zaposlena in z menoj
               sklene pogodbo o vajeništvu se pravi kot z delodajalcem in ta odrasla oseba dobi pri
               meni status zaposlenega in status vajenca. 24. člen, peta alineja: <q>"vajenec ne sme
               opravljati nadurnega dela"</q>. Ali sem temu zaposlenemu v zakonski zmožnosti po Zakonu o
               delovnih razmerjih sposoben oziroma ali mu smem odrediti nadurno delo, ali s
               pridobitvijo statusa vajenca ne sme več opravljati nadurnega dela?</p>
               <p>In naslednje, sedma alineja: "vajenec se ne praktično usposabljati ponoči med 22. in
               6. uro naslednjega dne. Predvidevam, da je bila intenca zakonodajalca, da to velja za
               mladoletne osebe, vendar to v zakonu ni dorečeno. Tukaj enostavno piše, da vajenec ne
               sme, se ne sme praktično usposabljati. Imamo pa poklice, pri katerih se prav
               praktično usposablja oziroma praktično delo opravlja ponoči, pek. Kdaj potem lahko
               recimo odrasla oseba, ki ima status vajenca usposabljam z delom, če pečem med 22. in
               6. uro? Ali moram potem peč zagnati za tega vajenca opoldne? To so čisto praktična
               vprašanja, na katera sem opozarjal in zato je bil tudi moj namen, da vam predočim, da
               zakon, če je že napisan za eno populacijo, naj velja za to populacijo in naj zakon
               smiselno obravnava to populacijo in naj se samo nanašalno ozira na vse tiste, na
               katere je aplikativen. Bom pa hvaležen za odgovor.</p>
               <p>Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa. Gospa Nataša Voršič, imate besedo.</p>
            </sp>
            <sp who="SDT7:VoršičNataša">

               <speaker>NATAŠA VORŠIČ:</speaker>

               <p>Hvala lepa!</p>
               <p>Mi smo že v samem pisnem mnenju povedali, da v postopku odločanja o zahtevi za
               ponovno odločanje o zakonu se je do vsebinskih vprašanj Zakonodajno-pravna služba ne
               opredeljuje, zato je za konkretna vprašanja v zvezi z izvrševanjem zakona, lahko taka
               vprašanja naslovite na pristojna ministrstva.</p>
               <p>Hvala.</p>
            </sp>
            <sp who="SDT7:KovšcaAlojz">

               <speaker>ALOJZ KOVŠCA:</speaker>

               <p>Hvala lepa. <stage>/ oglašanje iz dvorane /</stage></p>
            </sp>
            <sp who="SDT7:BonKlanjščekMirjam">

               <speaker>PREDSEDNICA DR. MIRJAM BON KLANJŠČEK:</speaker>

               <p>Izvolite.</p>
            </sp>
            <sp who="SDT7:BarleLakotaAndreja">

               <speaker>DR. ANDREJA BARLE LAKOTA:</speaker>

               <p>Jaz ne vem. Še enkrat pravim, da je res popolnoma legitimno in prava so vaša
               vprašanja, vsebinsko zelo pomembna. Žal mi je, da jih nismo odstranili predno sploh
               dali v postopek. Jaz tega sama opazila nisem, ampak še enkrat, 5. člen je nosil
               napačen naslov, ko je nosil ime status vajenca. Status vajenca, da je dijak, ki se
               izobražuje in tako naprej, se nanaša na mladoletno osebo, torej na tistega, ki je
               dijak, medtem ko vajenec je tudi oseba, ki se izredno izobražuje, ampak njegov status
               je brezposeln ali zaposlen. Se pravi, če me sprašujete kako je z njim v tem 24.
               delu.</p>
            </sp>
            <sp who="SDT7:KovšcaAlojz">

               <speaker>ALOJZ KOVŠCA:</speaker>

               <p>Inšpektor za delo bere samo zakon in intenco. 
               </p>
            </sp>
            <sp who="SDT7:BarleLakotaAndreja">

               <speaker>DR. ANDREJA BARLE LAKOTA:</speaker>

               <p>Saj, saj. Saj bo bral <stage>/ oglašanje iz dvorane /</stage> zakon in tam mu bo treba povedati, da
               ko je zaposlen in ni v vajeniški obliki izobraževanja, delate z njim tisto, kar vam
               dovoljuje zakon o delovnih razmerjih.Je tako? Ko je pa v vajeniški obliki
               izobraževanja v tistem koščku se pač mora držati zakona <stage>/ oglašanje iz dvorane /</stage>.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa. Zdaj pa besedo dajem kolegici Marijani Kotnik Poropat. Izvolite.</p>
            </sp>
            <sp who="SDT7:KotnikPoropatMarjana">

               <speaker>MARJANA KOTNIK POROPAT (PS DeSUS):</speaker>

               <p>Hvala za besedo spoštovana predsednica! Lep pozdrav vsem prisotnim.</p>
               <p>Torej, Zakon o vajencih oziroma o vajeništvu danes obravnavamo ponovno. Mislim, da je
               bil zakon obravnavan na vseh instancah, na vseh tudi pristojnih, na katere se nanaša
               in da je ministrstvo v zelo široki razpravi se trudilo vse čas, da je razložilo
               zadeve, da je usklajevalo interese različnih zainteresiranih skupin in da smo zato,
               prav zato, ker smo ocenili poslanci, da je zakon potreben, da je opravičljivo, da
               ponovno uvedemo v naši državi ta vajeniški sistem, ki je <q>"izvenel"</q>, kot je danes
               rekla ministrica, pred leti, da je to dober sistem, ki rešuje veliko vprašanj, zato
               seveda smo ga v veliki večini poslanci tudi podprli. No, Državni svet je tudi v
               obravnavi na Državnem zboru ta zakon podprl, potem pa<gap n="…"/> <stage>/ oglašanje iz dvorane /</stage> A ni
               ga podprl? <stage>/ oglašanje iz dvorane /</stage></p>
            </sp>
            <sp who="SDT7:KovšcaAlojz">

               <speaker>ALOJZ KOVŠCA:</speaker>

               <p> To je bilo že dvakrat rečno, jaz se opravičujem za intervencijo. Državni svet je
               zakon podprl pod pogojem, da se sprejmejo amandmaji, 27 amandmajev, na plenarni seji.
               Lahko prinesete zapisnik.</p>
            </sp>
            <sp who="SDT7:KotnikPoropatMarjana">

               <speaker>MARJANA KOTNIK POROPAT (PS DeSUS):</speaker>

               <p>Se opravičujem če je tako <stage>/ oglašanje iz dvorane /</stage> Mislim pa da<gap n="…"/> Mislim, da določeni
               amandmaji so bili tudi sprejeti na plenarnem zasedanju. Jaz zdaj ne morem to citirati
               kateri ja, kateri ne, ampak menim, da je najbolj pomembno to, da je večino poslancev
               zakon podprla, ker smo ocenili, da je zakon primeren in da rešuje probleme tako
               mladih, ki lahko preko tega sistema vajeništva prej pridejo na trg delovne sile.
               Vemo, da je problem pri mladih nezaposlenost v velikem številu in zato je seveda ta
               zakon pomemben. Da je pomembno tudi to, da zakon daje možnost, da se zaposleni, ki
               želijo doseči neko kvalifikacijo in če je delodajalec prejme sklep, da takega
               zaposlene usposablja kot vajenca je to tudi zelo pomembno. Pomembno je tudi to, da
               lahko nezaposleni rešujejo svoj problem zaposljivosti tudi preko vajeniškega sistema,
               ker z izobraževanjem in dosego neke kvalifikacije potem lahko pridejo na trg delovne
               sile z neko izobrazbo. Potem bi povedala še to, da tudi danes na našem zasedanju,
               ponovnem zasedanju odbora za izobraževanje, spoštovana ministrica ponovno obrazložila
               celoten potek priprave zakona, usklajevana, potrebe, opravičljivosti tega zakona in
               prav tako tudi spoštovana državna sekretarka, gospa Barle Lakota, ki je pa res zdaj
               podrobno obrazložila posamezne rešitve in tudi vprašanja, ki so bila postavljena na
               današnji seji tako, da menim, da so sedaj zadeve še bolj jasne in seveda bom sama
               glasovala za to, da se za zakon ponovno potrdi  tako na odboru kot potem na Državnem zboru in tudi
               Poslanska skupina Desus bo glasovala za sprejem tega zakona ponovno.</p>
               <p>Hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam. Samo pojasnilo mnenja Državnega sveta z dne 15. marec letos.
               Imamo v prvem stavku tukaj, Državni svet podpira predlog zakona. Je pa naprej <stage>/
               oglašanje iz dvorane /</stage> potem je pa naprej predlaga, to predlaga druga, ampak
               originalni stavek je, podpira. Dobro.</p>
               <p>Besedo dajem naprej kolegu, Jožefu Horvati. Izvoli.</p>
            </sp>
            <sp who="SDT7:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa spoštovana gospa predsednica! Spoštovana gospa ministrica, državna
               sekretarka, gospod državni svetnik. Drage kolegice in kolegi lepo vas pozdravljam v
               imenu Poslanske skupine Nove Slovenije.</p>
               <p>Ja, sveto oziroma naše življenje se zelo hitro spreminja. Jutri se bo spreminjalo
               hitreje kot danes tudi na področju izobraževanja, na področju usposabljanja, na
               področju našega dela in dejstvo je, da sedanji prvošolci, mislim seveda na
               osnovnošolce, bodo gotovo, vsaj nekateri, izvajali poklice, ki jih danes še ne
               poznamo. In v tem kontekstu je gotovo velika in težka naloga pred zakonodajalcem
               kako, vsaj za neko daljše obdobje, vzpostaviti zakonodajo, regulativo za
               izobraževanje, usposabljanje ljudi. Trdim, da je človek vseeno najbolj srečen, če
               lahko ima in živi v nekem okolju, kjer lahko uresničuje svoje umske in seveda tudi
               druge potenciale, ki jih vsak človek nosi. Gotovo, da tisti, ki so na socialni
               pomoči, saj gotovo vsi niso zaradi tega srečni, ampak to zdaj ni tema. Jaz sem
               spremljal nastajanje evropske koalicije za vajeništvo v prejšnjem mandatu, ko sem bil
               predsednik Odbora za zadeve Evropske unije in 2. julij 2013 je rojstni datum evropske
               koalicije za vajeništvo. To je dan, ko sta komisarska, evropska komisarka za
               izobraževanje, kulture, mlade in večjezičnost, gospa Androulla Vassiliou ter komisar,
               takratni seveda, za socialne zadeve in vključevanje gospod Laszlo Andro, v nemškem
               Leipzigu na tekmovanju WorldSkills naznanila uradni začetek evropske koalicije
               vajeništva. Ta naj bi pomagala v boju proti brezposelnosti mladih z izboljšanjem
               kakovosti in ponudbe vajeništev v Evropski uniji na podlagi, pozor, širokega
               partnerstva ključnih deležnikov na področju zaposlovanja in izobraževanja. Jaz
               verjamem, da se je gospa ministrica in njena ekipa, ne morem pa reči za celo Vlado,
               da se je trudila napraviti kar najboljši Zakon o vajeništvu in doseči nek čim širši
               konsenz. Na žalost, seveda, pri vseh teh deležnih je vedno tako, da vsak hoče zmagati
               in to ni dobro. Če zdaj vsi ti deležniki, ki so v tem zakonu, pa začnem z vajenci,
               delodajalci, sindikati, šolniki, če je tu kateri zmagal potem Slovenija ni zmagala in
               konsenza ni. Ni konsenza. Nekdo je tukaj iz koalicije prej rekel, da je širok
               družbeni konsenz. Glejte, moramo biti resnicoljubni, če bi bil konsenz ne bi bilo
               veta. Če bi bil konsenz ne bi imeli kar nekaj pisem, pripomb, predlogov za amandmaje
               s strani predvsem delodajalskih organizacij. Morda je kdo tudi od sindikalnih
               organizacij pisal pa sem to spregledal. Jaz tukaj nisem, kar na splošno strasten
               zagovornik delodajalcev, lahko pa rečem, da smo Poslanska skupina Nova Slovenija
               glasnik gospodarstva v tem državnem zboru. In na podlagi česa, na podlagi približno
               40. naših terenskih obiskov v zadnjih 4., 5., letih,  ker v glavnem obiskujemo družinska podjetja, kjer
               nam delodajalci pravijo, da je njihov največji kapital prav zaposlen, prav človek,
               delavec. In vsak pravi podjetnik gotovo želi, da njegovo podjetje raste, ne samo v
               finančnem smislu, tudi v smislu zaposlovanja, saj prava podjetniška strast je prav
               rast. In morda bi delodajalske organizacije bile, bi ta zakon, predvsem tukaj mislim
               Obrtno-podjetniško zbornico, bi ta zakon nekoliko, bi do tega zakona gojile večje
               simpatije, če bi se jih poslušalo do konca. Pravijo, da so v začetku bili zraven pri
               pogovorih, da se je veliko, moram biti pošten, da se je veliko njihovih pripomb
               upoštevalo, ampak da v zadnji fazi usklajevanja besedila tega zakona niso bili
               zraven, zato so nam pisali pisma, zato so napisali kar nekaj predlogov amandmajev,
               Poslanska skupina Nove Slovenije je 8 amandmajev, teh amandmajev, povzela v drugem
               branju tega zakona na državnozborski seji. Eden, in sicer amandma k 28. členu, od
               tega osmih je bil sprejet, kar smo zadovoljni, gotovo pa ni to to, kar je bila želja
               delodajalskih organizacij, konkretno Obrtno-podjetniške zbornice, da bom eksakten.
               In, kaj si vsi mi želimo? Tukaj smo pa gotovo enotni, tukaj pa je konsenz, da bi ta
               zakon zaživel. Ampak, zdaj, normalno je, da delodajalci izražajo svojo nejevoljo, pa
               morda, ne samo, sem prepričan, ne samo zaradi tega zakona, ampak zaradi tega, ker se
               praktično ves čas mandat, pa še kakšnega nazaj, dejansko delodajalcev ne spoštuje in
               ne upošteva, ampak se jih dodatno obremenjuje. Kar poglejmo, številke so zelo
               zgovorne, ne govorim na pamet. Poglejte recimo lani v jeseni sprejeto tako imenovano
               mini davčno reformo, ki je udarila v gospodarstvo. Številke so tu zelo jasne in tu ni
               debate, kar poglejte sprejeti proračun za leto 2017 in poglejte, rebalans proračuna
               za 2017 in poglejte davčne prihodke in videli boste, da se gospodarstvu pobere za 60
               milijonov več, to je rezultat mini davčne reforme, da ne govorim zdaj o davčnih
               blagajnah, ker me boste utišali in tako naprej. In ko se vse te zadeve kumulirajo,
               slišim že nerganje, ko se vse te zadeve kumulirajo, potem rečeš, jah, pa da ne
               govorim, ja, tudi sam bi si želel, da bi tukaj z nami bila ministrica dr. Mrak, ker
               je na področju delovnopravne zakonodaje so rešitve slabe, zakaj in v čem se to
               rezultira, to se rezultira v tem, da delodajalci ne upajo zaposliti, ne upajo
               zaposlovati. Ne bom zdaj na dolgo razlagal, zakaj ne. Predlagam pa, da sledite Novi
               Sloveniji, da obiskujete teren, da pogledate, kaj se dogaja v družinskih podjetjih in
               tako dalje in tako dalje. Torej tam, kjer se dejansko tudi nova vrednost ustvarja.
               Jaz sem prvi, ki si želi, da bi se Zakon o vajeništvu prijel, ker sem ga resnično
               spremljal od vsega začetka, ko je ta iniciativa znotraj EU nastajala, in si ne želim,
               da bomo še naprej med primerljivimi državami znotraj Evropske unije tisti, ki imamo
               največjo registrirano stopnjo brezposelnosti, 11,2 je ta številka za leto 2016. In
               poglejte primerljive države, jah, ne vem, zakaj nas potem nekatere prehitevajo po
               levi in po desni. In najbolj pa bom razočaran, če zaradi tega, ker tukaj pri tem
               zakonu ni konsenza, sploh pa ne širokega družbenega konsenza,  da se zakon ne bo prijel, in ker jaz bi
               tudi želel, da bi natančno imeli natančne projekcije, ki bi jih pa moralo narediti
               neko drugo, Ministrstvo za delo, ne. Koliko se bo zmanjšala brezposelnost mladih z
               uveljavitvijo tega zakona, to bi lahko naredili neke simulacije, neke številke, se pa
               seveda strinjam z gospo državno sekretarko, da se nekaterih rešitev iz morda uspešnih
               držav, omenjali smo Avstrijo, Nemčijo in tako naprej, se enostavno ne da k nam
               prenesti po principu <q>"copy-paste"</q>, ne da se, ker smo pač mi Republika Slovenija, ker
               tu že večinsko živimo Slovenci, ki smo značajsko drugačni, imamo tudi, predvsem, kar
               se tiče samega zaposlovanja, gospodarstva in sploh družbenopolitične ureditve, imamo
               nekakšno, nekoliko drugačno zgodovino kot nekatere države, s katerimi se radi
               primerjamo. Jaz sem vesel, da je ministrstvo priznalo in pokimalo na nek način vsaj
               nekaterim argumentom Državnega sveta. Mi smo, in s tem zaključujem, v prvem branju ta
               zakon jasno podprli, ministrici in njeni ekipi izrazili spoštovanje in priznanje, da
               se je lotila te zahtevne naloge, vendar smo tudi takrat takoj izrazili naša
               pričakovanja, da se bo zakon <stage>(citiram)</stage>: <q>"Da se bo zakon v drugem branju še temeljito
               popravil, izboljšal, saj je v njem še precej pomanjkljivosti in slabih, nedorečenih,
               mlačnih rešitev."</q> Na žalost tega ni bilo, zato tudi na žalost ne morem danes tega
               zakona podpreti.</p>
               <p>Hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA DR. MIRJAM BON KLANJŠEK:</speaker>

               <p>Hvala lepa tudi vam.</p>
               <p>Zdaj pa besedo dajem kolegu dr. Draganu Matiću. Izvoli.</p>
            </sp>
            <sp who="SDT7:MatićDragan">

               <speaker>DR. DRAGAN MATIĆ (PS SMC):</speaker>

               <p>Hvala za besedo, gospa predsednica. Spoštovane kolegice in kolegi.</p>
               <p>Zdaj danes je bilo večkrat rečeno, da to ni razredni boj, po mojem mnenju tudi res ni
               razredni boj, gre pa za boj interesov. Je pa res, da je v razpravi, pa ne samo danes,
               ampak tudi velikokrat prej, bilo moč dobiti vtis, da gre za razredni, in ne samo za
               razredni, ampak celo za ideološki boj. In danes ne vidim predstavnikov Združene
               levice tukaj, ker, če bi bili, po moje bi potem ta odbor trajal kakšno uro dlje. Kar
               je bilo takrat očitano, pa ne delodajalcem, ampak Vladi, da s tem zakonom uveljavlja
               prekarnost mladoletnih oseb, da bo iz mladoletnikov delala poceni delovno silo, da se
               mladoletnike bo tlačilo v delavnice, kjer se jih bo izkoriščalo, da se jih bo oropalo
               socializacije, pa da ne bojo deležni šolskega procesa, ker bojo morali v delavnicah
               za manj kot 100 evrov nagrade na mesec biti na voljo izkoriščevalskim delodajalcem,
               govorilo se je celo o tem, da je zakon protiustaven, da krši 56. člen Ustave, ki je
               seveda, kot vemo, varovalka otrokovih pravic. Vse to je bilo mogoče slišati, tako da
               bi bilo res razumeti, kot da gre za razredni boj. Na drugi strani, kot je povedal
               gospod Horvat, da njegova stranka ščiti gospodarstvo, pa gospod Lisec in njemu
               podobni liniji imamo pa drugi antipod, kjer pa je slišati grozno kričanje, kako se
               vse skupaj nalaga delodajalcem, ki bojo ravnokar klecnili pod tem groznim bremenom,
               ki jim bo ta zakon ga naložil. Jaz sem ta zakon gledal, pa nisem našel nobenega
               člena, ker se delodajalce sili po obveznem angažmaju teh vajencev. Saj, če ni
               interesa, potem delodajalec ni primoran, da vstopi v to razmerje, saj tukaj ni nobene
               prisile. Vlada odpira vrata in, kakor se razumel danes iz razprave, skozi ta vrata
               želijo iti delodajalci, tako je povedal tudi gospod Lisec, ki jih zastopa, ko pravi,
               da upa, da bo z novelami ta sistem zaživel. Saj je ta sistem ravno tako tudi
               nastavljen, da bo preko pilotov preizkusil, kako to deluje, in potem z morebitnimi
               novelami korigiral določene anomalije, da bo potem pa res zaživel v polni svoji sili,
               in tudi gospod Kovšca je rekel, da so  delodajalci zainteresirani, da želijo imeti mlado
               kvalificirano silo, in po moje gre v vsej tej debati tukaj za klasično pridobivanje
               boljših izhodišč pred začetkom tega procesa vajeništva, ki bo zdaj sprožen v tem
               šolskem letu. Eni in drugi si želijo izboriti neka boljša izhodišča in zato pri temu
               nekoliko z nekimi argumenti, ki so malo skrajni, malo pa, vsaj po mojem mnenju, iz
               trte zviti, pač nastopajo in z ene in z druge strani, ravno to pa je tudi naša vloga
               Stranke modernega centra, dokler smo mi pač v koaliciji, dokler je pač ministrica na
               tem resorju, ne bo nočnega dela mladoletnih oseb, ne bo dela mladoletnih oseb med
               vikendi, čeprav si to Nova Slovenija in SDS skupaj s predstavnikom delodajalcev
               želijo, čeprav tukaj ta argument meni ni prav posebno jasen, da je treba pač tudi po
               nočnem času vikenda vključiti vajence v ta proces. In zdaj gospod Kovšca je naredil
               argument, da pek med 22. in 6. samo kuri peč. Jaz marsikje kupujem kruh, pa je to po
               tudi ob štirih popoldne, pa ob šestih, in tisti pek, ki bo samo med 22. in 6. uro
               kuril peč, bo po moje propadel. Tako da verjetno, da imajo možnosti, da vajencu
               pokaže tudi izven tega obdobja, kako se peče kruh. Je ravno tako tudi mislim, da ni
               nujno, da stojijo na recepciji hotelov mladoletne osebe, ker imajo možnost
               preizkusiti ta delovni proces tudi v normalnih delovnih urah, ker gre za osebe, ki so
               po nekaterih merilih še otroci, v tem smislu, da se še razvijajo, niso še končali
               svoj fiziološki, psihološki proces dozorevanja, še rastejo, dobesedno, rabijo več
               počitka in več spanja kakor mi, zato se mi zdijo ti predlogi, ki prihajajo s strani
               desnih strank in s strani delodajalcev, res nedopustni in v tem smislu, če bo jo še
               prihajali, potem jaz samo upam, da smo se naučili nekaj iz 20. stoletja in iz tega,
               kaj so pravzaprav socialne in delavske pravice in zakaj je treba ščiti mladoletnike,
               da ne prihaja potem do raznih skrajnih epizod, ki smo jih videli v zgodovini, kam se
               vse to lahko razvije, če določeni interesi, pa pretirano podivjajo in potem pride do
               raznih nevšečnostih. In, ko smo že ravno pri pekih, gospod Kovšca, vi ste omenjali,
               da je urarja možno izuriti samo tam, ko je star 15 let. Zdaj za peka jaz mislim, da
               ni nujno, da je 15 let, je lahko tudi kasneje. <stage>/ oglašanje iz dvorane/</stage> Ne, da se
               začne s procesom vajeništva, da je takrat dobro, da po 20. letu več ni sposoben, da
               bi tako dobro zapopadel. Jaz mislim, pek lahko tudi kasneje, je lahko malo bolj
               odrasla oseba, tam pri tridesetih, mogoče bi celo jaz lahko se izučil za peka, če bi
               bil vztrajen. Tako da ta argument, da ni možno odraslih oseb vključiti v proces
               vajeništva, po moje ravno tako ne zdrži.</p>
               <p>Torej, potem, gospod Kovšca, vi ste rekli, da ni nobene garancije, kaj se zgodi potem
               po treh letih, da nima pač vajenec nobenih obveznosti. Poglejte, če boste vajencu
               ponudili ustrezno plačilo in dobre delovne pogoje naprej, bo verjetno pri vas ostal,
               ker vajenec, če boste z njimi lepo ravnali v času vajeništva in če ga boste lepo
               izučili za tisto njegovo obrt, za katero je prišel k vam, verjemite mi, da bo potem
               se spletla tudi neka vez med vami v tem procesu vajeništva in gotovo bo zainteresiran
               tak vajenec, da ostane na takem delovnem mestu, seveda če bo imel ustrezno plačilo in
               ustrezne delovne pogoje. Nobenemu od mladih ljudi ni v interesu, da gre v tujino ali
               pa da gre kamorkoli daleč od svojega domačega praga, vsi bi radi doma ostali, vsi bi
               radi dobili ustrezno delo in ravno to je smisel tega zakona, da se ta proces omogoča.
               Tako da ta odgovornost s strani delodajalca in s strani vajenca je tovrstna, da ni
               možno vse ravno zapisati v zakone. Da se v zakonih ne da vse rešiti, smo videli že v
               tem mandatu. In zakonodajalec prej se je spomnil, ko je pisal pač zakon, ki ureja,
               kako se izvolijo poslance, ni računal na to, da bo nekdo prišel na zamisel, da je
               lahko tudi nekdo, ki sedi v zaporu, potem poslanec, pa imamo veliko probleme s tem,
               to ravno kaže na to, da z zakonom se ne da vse predpisati. In zdaj tukaj,  če pa vi želite ta
               medsebojna razmerja med vajencem in delodajalcem do te mere kodificirati, mislim, da
               lahko potem tu sedimo <q>"perpetuum"</q>, do neskončnosti, ker vseh pik se pa ne da točno
               vnaprej določiti, ker, kot vemo, so delovni procesi veliko bolj dinamični, se veliko
               bolj spreminjajo, ker je družba tako zelo dinamična. In zaradi tega so ravno ti
               pilotni projekti. Saj ti pilotni projekti niso šli na slepo, saj je povedala gospa
               državna sekretarka, na kakšen način so jih izbrali; tam, kjer so že zdaj delodajalci
               na nek način frustrirani, ker nimajo vajencev. In ravno na teh projektih se bo
               sprožilo, se pravi, ne stopa se v prazno, v prazen prostor, ti pilotni projekti so
               domišljeni. Če bo sistem zaživel, bodo vsi ostali delodajalci, ki bodo imeli interes,
               se vključili v ta proces, nobeden pa jih k temu ne sili. Torej, če bodo prepoznali
               interes, ob teh pogojih, kot jih ta zakon predvideva, ob tej pomoči, kot je
               zagotovljena s strani države in preko evropskih sredstev, z jasnimi obveznostmi, ki
               jih pač mora imeti vsaka od teh strani, ki jih zakon dovolj natančno opredeljuje. In
               če bo interes, bo to seveda zaživelo, če pa ne bo – in jaz upam, da se to ne bo
               zgodilo, jaz upam, da bo ta zakon zaživel in ta sistem šel naprej, da je dovolj
               interesa. Potem lahko z optimizmom zremo naprej. Ampak a priori na ta način
               predlagati veto in predlagati, da se v kali zatre ta poskus, hkrati pa izražati
               pripravljenost oziroma pričakovanje, da imate interes za to, da potrebujete vajence,
               se mi zdi, da obstaja neka diskrepanca v vaših izvajanjih. Na tej točki je zakon
               treba podpreti in verjamem, da se bo potem skozi prakso izkazalo, da je dovolj dober,
               tam, kjer pa ni dober, se ga bo pa dalo novelirati in potem v obdobju teh pilotnih
               projektov, mislim, da bo stvar zaživela v polni meri, vsaj upam tako, in kot razumem,
               tudi vsi ostali tako upate. Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Repliko imate, gospod Alojz Kovšca, izvolite.</p>
            </sp>
            <sp who="SDT7:KovšcaAlojz">

               <speaker>ALOJZ KOVŠCA:</speaker>

               <p>Ja, spoštovani gospod poslanec Matić, mislim, da se pri nekaterih mojih izvajanjih
               nisva ravno razumela. Glejte, kar zadeva naše predloge za delo oziroma za
               usposabljanje izven rednega delovnega časa, gre nekako takole - ni delodajalec tisti,
               ki predpisuje vajeniški izobraževalni načrt, vsebino vajeniškega izobraževalnega
               načrta določa Center za poklicno izobraževanje, verificira ga Ministrstvo za šolstvo.
               Torej, delodajalec ni tisti, ki določa, kdaj se bo vajenec izobraževal <stage>/ oglašanje v
               ozadju/</stage>, skupaj, seveda, v sodelovanju<gap n="…"/></p>
            </sp>
            <sp who="SDT7:MakovecBrenčičMaja">

               <speaker>DR. MAJA MAKOVEC BRENČIČ:</speaker>

               <p>Skupaj, tudi z delodajalci<gap n="…"/> <stage>/ govorita oba hkrati/</stage></p>
            </sp>
            <sp who="SDT7:KovšcaAlojz">

               <speaker>ALOJZ KOVŠCA:</speaker>

               <p>Skupaj, tudi z delodajalci, ja<gap n="…"/></p>
            </sp>
            <sp who="SDT7:MakovecBrenčičMaja">

               <speaker>DR. MAJA MAKOVEC BRENČIČ:</speaker>

               <p>Ker je mentorski sistem, ki je med seboj povezan, ne samo šola.</p>
            </sp>
            <sp who="SDT7:KovšcaAlojz">

               <speaker>ALOJZ KOVŠCA:</speaker>

               <p>Tako, tako. Saj, se zahvaljujem, res, popolnoma tako je. Namen mojega izvajanja pa
               je, da bi vas prepričal, da ni delodajalec tisti, ki ima škarje in platno pri tem,
               kdaj in kaj bo vajenec počel na učnem mestu. Gre za verificiran program in kot sem
               vam prebral, štirinajsta alineja četrtega odstavka 16. člena pravi, da vajenec ne sme
               početi nič izven tega oziroma mu delodajalec nič izven tega ne sme odrediti. Ker gre
               pa tudi za socializacijo z delovnim mestom, je pravilno, da oseba, ki bo nekoč delala
               tudi v takih pogojih, kot je delo ob praznikih, in večinoma v takih pogojih, in delo
               zvečer, da se tudi s tem socializira. Seveda se to na nek način v tem izobraževalnem
               načrtu predpiše in se točno odredi, koliko. Nesmotrno je, da nekdo, ki bo opravljal
               nek poklic, ne pozna vseh elementov in tudi neprijetnih razsežnosti tega poklica. Naš
               namen je bil samo na to opozoriti, da mu nikoli ne smemo tega pokazati, sodeč po tem,
               kar je zdaj zapisano.</p>
               <p>Druga stvar, kar zadeva vključevanje odraslih oseb. Jaz nikoli nikjer nisem rekel,
               niti Državni svet, da to ni primerno za odrasle. V našem mnenju jasno stoji, da
               vajeniški sistem izobraževanja ni primeren za vse poklice in za vse starosti, in za
               tem še vedno stojim in vztrajam. Primeren je za večino poklicev, primeren je za
               različne starosti, ampak, glejte, treba je pa le neko distinkcijo narediti, da ne bo
               prišlo do zlorab tega sistema. Bom povedal, o čem razmišljam. Razmišljam o tem, da
               bodo lahko nekatere osebe, ki so na zavodu za zaposlovanje, tako kot se je v
               preteklosti dogajalo – v preteklosti smo imeli usposabljanje za viličariste,  enormno število, izvajale
               so ga pa celo avtošole nekje po Sloveniji -, in je zavod za zaposlovanje svojo kvoto
               izpolnil tako, da je poslal ljudi na usposabljanje za skladiščne manipulante in
               viličariste. Če bi šli pogledat statistiko, koliko jih imamo, cela Slovenija ne
               premore toliko skladišč in viličarjev, da bi vse te ljudi zaposlili. In moja intenca
               je bila zelo dobronamerna in tudi intenca Obrtno-podjetniške zbornice, da ne
               parkiramo, ne parkiramo v vajeniškem sistemu tistih, ki so nezaposljivi zaradi nekih
               drugih razlogov, ker v praksi te tendence poznamo.</p>
               <p>Naslednje, kar zadeva obveznosti po treh letih, po končanem vajeniškem sistemu. Saj
               jaz nisem zagovarjal tega, da bi vajenec moral biti obvezen do svojega izobraževalca,
               jaz sem celo eksplicitno povedal, da če se ne stke nek odnos med vajencem in
               delodajalcem in če vajenec nima interesa ostati pri delodajalcu, je svoboden oditi.
               Praksa iz tujine nam pa kaže, da se to zgodi le v 20 % primerov. Torej, tudi naša
               intenca je zelo dobronamerna in ne gre za neko koristoljubje. Vam pa povem primer, ki
               se bo verjetno zgodil v praksi. V Maribor prihaja Magna Steyr, potrebovali bodo zelo
               veliko število strokovnjakov na področju kovinske industrije oziroma avtomobilske
               industrije. Kar naenkrat se nam bo zgodil vakuum teh poklicev – vsi, ki so nekje v
               okolici zaposleni v takih službah, bodo dobili verjetno službo z boljšo plačo, z
               boljšo ponudbo vsaj ob prvem pogoju tam. Potrebovali bomo veliko število vajencev. In
               nihče ne bo mogel kalkulirati, aha, zdaj bom pa vajenca imel, potem mi ga bodo pa oni
               vzeli za 2 evra večjo plačo. Pač, morali se bomo potruditi, da bomo imeli vajence. In
               veste kaj, vseeno jih bomo imeli, čeprav obstaja verjetnost, da nam jih bo nekdo z
               višjo ponudbo vzel. Zakaj? Zaradi tega, ker imamo interes imeti kakovosten kader. Če
               bi razmišljali samo kratkotrajno, dobičkonosno, bi zaposlili odraslo osebo, ji
               naložili vsa dela in bi v tej zatohli delavnici, zastareli, bla, bla, bla – se
               opravičujem za ta izraz. Ampak, kdor ima take trditve, da mi delamo v nekih zatohlih,
               zastarelih delavnicah, v nekem sužnjelastniškem razmerju, je lepo povabljen priti
               pogledat, na kakšnem tehnološkem nivoju, s kakšnimi znanji in sposobnostjo operiramo.
               Na <q>"euroskillsih"</q> slovenski praktiki, mlade osebe, s svojo spretnostjo dosegajo redno
               vrhunske rezultate, prav vrhunske, ne najvišje, vrhunske rezultate. In to verjetno
               govori v prid temu, da v naših <q>"čumnatah"</q> ne maltretiramo otrok, ampak jim
               podeljujemo širok spekter znanj. To bom potrdil tudi z osebnim primerom. Prihajam iz
               neke delavnice, kjer je moj predhodnik izšolal 16 strokovnjakov in vsi, razen enega,
               ki je umrl, imajo samostojno obrt. To se pravi, da tradicija prenosa znanja in ne
               egoizma obstaja. In ko smo se lotevali tega zakona, smo v bistvu res hoteli, ne s
               figo v žepu, ampak hoteli, da ta zakon zaživi. Dejstvo pa je, in imate prav, ne
               skrivamo tega, želeli smo si čim boljših izhodišč. Zakaj? Zaradi tega, ker nam je pa
               popolnoma jasno, in z vso odgovornostjo tu izjavljam, da je mnogim v interesu, da ta
               zakon nikoli ne bi zaživel – ker jim je všeč, da ohranjajo svoj status v sistemu,
               kakršen je zdaj, ustvarjajo strukturno brezposelnost, s tem pa ohranjajo svoja
               delovna mesta, ne glede na to, da ustvarjajo mlade, ki delovnih mest nekoč ne bodo
               imeli. To pa eksplicitno povem, tako je. Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Imamo še dva prijavljena, in sicer kolega Ivana Škodnika in naslednji se bo pripravil
               kolega Janko Veber. Ivan, izvoli.</p>
            </sp>
            <sp who="SDT7:ŠkodnikIvan">

               <speaker>IVAN ŠKODNIK (PS SMC):</speaker>

               <p>Hvala lepa, predsednica, za besedo. Spoštovana ministrica z ekipo, predstavnik
               Državnega sveta, kolegice in kolegi!</p>
               <p>No, jaz sem bil v prvem delu tega odbora kar malo v strahu, sem mislil, da bo šlo v
               neko drugo smer, ampak v drugem delu pa vendarle prihajamo do nekega spoznanja, da
               zakon vendar ni tako slab. Moram reči, da ko je razpravljal kolega Matić, je
               pravzaprav tako dobro povedal, da sem kar malo presenečen, kot da bi šel skozi neko
               vajeniško obliko. Zelo veliko praktičnega je povedal, kar je res. In dobro se mi zdi,
               da je potem te stvari tudi kolega iz Državnega sveta malo omilil, to se mi zdi zelo
               dobro.</p>
               <p>Jaz ne bom šel v detajle, o katerih smo govorili, ker sem bil ves čas prisoten pri
               razpravah, ki so bile zelo različne. Če bi zdaj krivuljo naredili, bi bila zelo
               zanimiva. Zavedati se moramo pa zdaj vsi skupaj, da smo v neki situaciji, ko je treba
               nekaj narediti, da je treba to zadevo izpeljati,  da je to investicija na dolgi rok, da ni kalkulacije
               že jutri, da bomo rekli, zdaj pa kdo bo kaj dobil ampak, da je to na dolgi rok. Ker
               dejstvo je, da tisti, ko jih primerjamo velikokrat, Nemce v Evropi, so to gradili
               desetletja in šele potem lahko mi nekaj rečemo. Pogoj pa je, da enkrat začnemo in
               meni se zdi ta pilotni projekt v teh situacijah, ko smo pravzaprav skozi neko obdobje
               zadnjih par desetletij poskusili vse variante tega vajeništva, pa nekako ni šlo,
               vedno so neke stvari pač prišle vmes, takšne ali drugačne, da so s tem pilotnim
               projektom, se bodo stvari vendarle premaknile. Jaz sem tu zelo optimističen.</p>
               <p>Seveda zdaj moramo vedeti, da je ta, če planiramo to na dolgi rok, da je ta Zakon o
               vajeništvu dober za državo, da je dober za gospodarstvo, zaposlili se bodo na neki
               dolgi rok lažje mladi, seveda je pa istočasno treba ustvariti tudi dobro okolje za
               vajenca, to kar je bilo s strani ministrstva že prej rečeno, ker če mi tega dobrega
               okolja ne bomo ustvarili in tudi v zakonodaji je trebe varovalke treba vključiti, mi
               vajencev ne bomo imeli. Tega se pa noben ne sprašuje, tega pa ne smemo narediti in v
               zadnjem času smo naredili veliko slabega in verjemite mi, da starši in marsikateri,
               ki so prej razmišljali o tem, mogoče zdaj drugače razmišljajo in moramo te stvari
               popraviti. Jaz odkrito povedano, jaz sem bil vajenec in bi šel še enkrat skozi to pot
               zato, ker se tu lahko veliko naučiš. Ampak jaz bi šel samo zdajle še zelo na kratko
               skozi tiste stvari, o dobičku mi nikoli nismo govorili. Velikokrat so govorili tudi z
               drugih strank kolegi, pa mi teh zadev nikoli nismo zagovarjali, da se bo to,
               obrtniki, gospodarstvo, da bo to izkoriščalo mlade. Nikoli. To<gap n="…"/> Cilj je, da se
               pridobi znanje in da bodo pač od tega lahko kasneje enkrat živeli.</p>
               <p>Ustavil bi se pri teh stvareh, nočno delo, bolniška, potem ta terenski dodatek
               oziroma, ki se je danes nekako zopet izpostavilo. Jaz mislim, da nočno delo je jasno,
               o tem se da pa veliko povedati mladim tudi skozi besede, ni treba, da delajo. Glejte,
               ko boš pa delal bo pa treba tudi ponoči delati in delo bo zelo podobno. V taki ali
               drugačni obliki se da to narediti, da bodo to dojeli. Zakon je pač tak in jasno, da
               če so mladoletni, jih ne moremo siliti v nočno delo in jih ne smemo.</p>
               <p>Bolniška. Bolniška, to so neke izjeme. Zgodila se bo neka krivica, da nekdo pa
               vendarle ni upravičen do nagrade, seveda bo pa treba to na nek način kontrolirati.
               Treba bo<gap n="…"/> Ne more biti to tako kot v šoli, ko včasih je dovolj, da starši pokličejo,
               pa upravičijo. Bo verjetno potrebno pa tudi kakšno potrdilo od zdravnika prinesti, če
               se dogaja pri enem, da to izkorišča. To se da hitro narediti, to je rešljivo v
               praksi.</p>
               <p>Terenski dodatek<gap n="…"/> Terensko delo. Če je delodajalec imel neki cilj, da bo pač vajenca
               poslala z ekipo na teren, da bo tam delal verjetno tudi popoldan, da se bodo vračali
               zvečer, prvič, mora poskrbeti, da ima prevoz, da je tudi varen in vse ostalo. <stage>/
               nerazumljivo/</stage> se bo zgodilo, da bo vajenec moral ta prevoz sam plačati. Recimo, da
               mora iti nekam drugam, pa bo šel na avtobus, <q>"lokalec"</q>, v mestu nekje, pa bo moral
               sam plačati. Jaz mislim, da to spada tu zraven. Če je delal popoldan, mu pripada tudi
               neka malica ali kosilo popoldan in ta dodatek ni nič kaj drugega kot pa to. Jaz sem
               zelo praktičen, a ne. In če ga dobi<gap n="…"/> Če pa delodajalec smatra, da ga ne rabi na
               terenu, ga bo pač razporedil kam drugam, recimo.</p>
               <p>Treba je vedno reševati in ne smemo zdaj zaradi takih detajlov, ki so zdaj tu, pa ves
               sistem zakona postaviti, da ni dober. Zakon je dober, seveda bo še boljši čez nekaj
               let, ko se bo dodeloval in jaz mislim, da tu moramo začeti, da poti nazaj ni in po
               vseh soočenjih, po vseh razpravah sem vendarle dobil vedno občutek, da je veliko več
               plusov tistih, ki to zagovarjajo, kot pa minusov. In zdaj, če je to tako, jaz mislim,
               da moramo iti naprej, če je to dobro za mlade, če je to dobro za državo, za
               gospodarstvo. Seveda moramo pa zdaj v drugem delu narediti še nekaj več reklame za
               mlade, da bodo videli lepote teh poklicev, da se bodo v to vajeništvo v naslednjih
               letih res tudi vključevali. Toliko.</p>
               <p>Hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Zdaj pa še besedo dajem kolegu Janku Vebru. Izvoli.</p>
            </sp>
            <sp who="SDT7:VeberJanko">

               <speaker>JANKO VEBER (PS SD):</speaker>

               <p>Hvala za besedo in lep pozdrav vsem.</p>
               <p>Pravzaprav bom nekako ponovil stališče, ki sem ga imel tudi na odboru, ko smo
               sprejemali zakon v drugi obravnavi. Mislim, da preveč energije izgubljamo za to, da
               poskušamo sprejeti in uveljaviti Zakon o vajeništvu, po drugi strani pa, če povzamem
               del stališča Vlade k vetu, ki je danes na dnevnem redu pri tem Zakonu o vajeništvu.
               Torej v tem delu stališča je zelo jasno  razvidno, da vključitev v vajeništvo ni obvezna ne za
               delodajalce, ne za dijake in vključeni bodo tisti delodajalci, ki bodo imeli prosta
               vajeniška delovna mesta in bodo za izvajanje vajeništva izpolnjevali vse zahtevane
               pogoje in pravzaprav bo nekako ves ta princip prepuščen vidiku potreb na trgu dela in
               delodajalcev, ker se bodo pač iskala tako imenovana učna mesta. To je del, bi rekel
               stališča Vlade. Zato mislim, da bi lahko bili bistveno bolj praktični na način, da bi
               enostavno naredili javni razpis kjer bi ugotovili koliko delodajalcev dejansko želi,
               ima potrebo po vajeniških delovnih mestih in koliko dijakov je za to zainteresiranih.
               Opozarjam pa na dejstvo, da bomo prišli v situacijo, ko bo mogoče več zainteresiranih
               dijakov kot bo na razpolago mest pri delodajalcih in kaj s tistimi dijaki potem, ko
               so močno zainteresirani, da bi se vključili v ta sistem vajeništva, pa žal ne bodo
               imeli možnosti, ker ne bo potreb pri delodajalcih. Tako, da tukaj sicer ne vem ali je
               za to potreben zakon, po mojem mnenju ne, bo potrebno najbrž da tudi znotraj
               izobraževalnih ustanov, ki pač izvajajo pouk v posamezne poklice, poleg teoretičnega
               dela seveda zagotoviti tudi praktični pouk tako, da bodo vsi, ki so vključeni v
               izobraževalni proces, pa ne bodo imeli možnosti opravljanja vajeništva v podjetju,
               imeli pa vendarle možnost opraviti tisti praktični del pouka tudi znotraj
               izobraževalnega procesa.</p>
               <p>Mislim, da nihče ne bi smel izostati iz te možnosti, da mu to damo, ocenjujem pa, da
               za to ni potreben poseben zakon, da se to že znotraj obstoječega izobraževalnega
               procesa lahko izpelje in zato bi nekako tudi, ne vem, apeliral ali pa, če je to že
               predvideno pa toliko bolj pozdravljam, ker bomo sicer imeli pač eno praznino in ne bo
               res dosežen ta učinek, ta, bi rekel želja, ki je ves čas nekako prisotna, da poskušaš
               mlade čim bolj usposobiti za to, da uspešno vstopi v svojo, bi rekel poslovno
               karierno pot. Tako, da pač zakon bo dal en mehanizem financiranja. Pokrivamo pač tako
               kot je bilo tudi predstavljeno stroške izobraževanja mentorjev, to bo strošek
               ministrstva. S strani evropskih sredstev bodo pač delodajalci lahko zagotavljali ali
               nagrado, ki jo dobi dijak ali pa bo del sredstev namenil za nagrado mentorja, seveda
               pa bo del sredstev pobrala tudi konkretna zbornica, ki bo vključena v ta proces. Pač
               en mehanizem razdeljevanja sredstev ta zakon omogoča, vendar osebno menim, da bi
               pravzaprav vse to lahko rešili na način enega javnega razpisa, ker bi pač naredili
               pogoje, kako je možno in kaj je možno financirati in bi si prihranili veliko
               energije. Upam pa, da ta zakon seveda bo vsaj v tistem delu, ki bo pač v prvotnem, v
               fazi omogočal neko izvajanje, res dal nek rezultat, ne bi si pa želel, da v bistvu
               potem posamezne regije, zopet ugotavljamo, da<gap n="…"/> Da ne bomo ugotavljali, da posamezne
               regije recimo niso bile vključene v ta proces in bodo razlike znotraj Slovenije pri
               usposobljenih delovnih mestih oziroma kadrih za delovna mesta se povečevala, ne pa
               zmanjševala. To mislim, da bi moralo tudi ministrstvo potem budno spremljati v praksi
               in seveda sprotno odpravljati vse te težave.</p>
               <p>Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Besedo dajem še kolegu dr. László Gönczu.</p>
            </sp>
            <sp who="SDT7:GönczLászló">

               <speaker>DR. LÁSZLÓ GÖNCZ (PS IMNS):</speaker>

               <p>Hvala lepa.</p>
               <p>Saj se prvotno nisem hotel oglašati ampak glede na prijetno vzdušje zdaj proti koncu
               seje se mi zdi, da nekje v stilu gospoda Škodnika se jasno poudari, da morda pa ta
               današnja razprava, pa čeprav gre za veto, ni bila odveč, ker je marsikatera stvar
               kljub  temu, da je
               bilo veliko povedanega že v preteklih tednih, mesecih, morda se še bolj
               izkristalizirala in s tega vidika sem jaz tudi zadovoljen, da pač prihaja do nekega
               konsenza in pa pri tem vidim največji pomen prav tega pilotnega modela ali pa
               programa, ki bi naj v sorazmerno kratkem času že lahko nadgradil tiste dele tega
               zakona, ki bi lahko bili pač sporni ali pa plačljivi.</p>
               <p>Torej to je predvsem ena od poant in druga stvar kar se mi zdi vedno pomembno
               poudariti, jaz pri tem zakonu predvsem vidim možnost promocije nekega sloja
               prebivalstva, torej neke delovne sile, ki lahko potem dejansko odigra pomembno in pa
               pozitivno vlogo pri družbenem pa gospodarskem razvoju. Ker mi se moramo zavedati
               zdaj, to je gospod Matić tudi pač nekje posebno se dotaknil tega vprašanja, tudi z
               vidika pristopov nekaterih drugih, ki danes niso tu prisotni. Torej, mi tu, pri tej
               materiji le imamo nek izpad dvajsetih, tridesetih let žal, pač tega moramo priznati.
               Tam od začetka 70., pa tja do sredine 90., ko se je v nekem drugačnem vzdušju se
               pogovarjalo o teh zadevah in žal predvsem ta obrtniško strokovni kader je v veliki
               meri takrat izvisel in mi danes lovimo nek nivo, ki je prav gotovo nekje že
               zagotovljena z ene strani, z druge strani imamo tudi neke svoje specifike, torej
               skratka jaz v tem vidim neko možnost, da se obrtniški, strokovno delavski kader
               okrepi v takem smislu, da bo tudi finančno ovrednotenje tega dela v bodoče drugačno,
               ker to je pa tisti finalni in pa dokončni pomen. Ker, če mi s to delovno silo bomo
               potem ravnali podobno kot, žal še danes moramo velikokrat, da se gibljejo potem plače
               nekje na ravni minimalca ali pa ponekod še nižje, potem dolgoročno ne bomo naredili
               kaj veliko. Ampak, če pa tudi ta miselni preskok bo prišel, vem, da to ni stvar enega
               zakona, niti ni stvar ene Vlade ampak dolgoročno, če je to neka osnova, da se ta
               postopek res začne, potem jaz menim, da je ta zakon le v tem trenutku kljub temu, da
               ima tudi nedoslednosti, da so tudi še neke pravno-formalne zagate, v tem trenutku je
               pač ponovno treba podpreti in o tem, pač v tem spoznanju tudi sam izražam podporo
               tudi danes.</p>
               <p>Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Tudi sama bi se strinjala s temi zadnjimi vašimi besedami in sama si želim, da bi to
               vajeništvo končno ponovno se začelo, predvsem pa, da bi se dijaki odločali za to,
               predvsem, da bi se spremenila miselnost tudi staršev in da je dobro za njihovega
               otroka, da ga dajo v poklic in ta vajeniški sistem izobraževanja, ker sama, če se<gap n="…"/> Od
               usmerjenega izobraževanja naprej praktično nihče več skoraj ni želel slišati o tem
               poklicnem izobraževanju. Vse je praktično, vsak ki si je želel gimnazija,
               srednješolsko izobrazbo in tako naprej, pridobiti srednješolsko izobrazbo. Imam
               izkušnje, moje prve izkušnje, ko sem se zaposlila, sem učila na tehniškem
               gospodarskem, elektrogospodarski šolski center v Novi Gorici, zdajšnji tehnični
               center in sem poleg tehnikov, ki sem jih imela, ki so veljali malček bolj za elitne,
               učila tudi, imela tudi poklicne oddelke in moram reči, da tej fantje, ki so takrat
               zaključili to šolanje res, da jih ni brigalo kaj se v šoli pri matematiki, ki sem jo
               pač poučevala dela, ko so prišli domov so vrgli torbo v vogal in bi rekli <q>"borš v
               kanton"</q>, in jih ni brigalo nič ampak tudi moj način dela za njih je moral biti
               drugačen, da so tudi to matematiko obvladali v zadostni meri, da so lahko razred
               izdelali, uspešno zaključili šolanje in ko so to končali, so postali lepo dobri
                  delavci, potem
               kasneje obrtniki, se vozili z lepimi avti, si zgradili lepe hiše. Jaz pa sem se
               vozila v šolo še vedno s <q>"fičotom"</q> oziroma s <q>"stoenko"</q> in z <q>"jugotom"</q> <stage>/ smeh /</stage> . Tako
               je bilo tako, zdaj za poklic mislim vajenca <stage>/ oglašanje iz dvorane /</stage> <gap n="…"/> je, da nekdo
               gre v poklic in da se mu omogoči to, da bo pri nekem delodajalcu dobil možnost, da se
               bo lahko usposobil mislim, da je več kot dobrodošel in zato enkrat s tem moramo
               začeti, četudi so v zakonu zdaj lunje. Upajmo, da se bo s tem pilotskim zadeva
               popravila. Tako, to je moj prispevek.</p>
            </sp>
            <sp who="SDT7:KovšcaAlojz">

               <speaker>ALOJZ KOVŠCA:</speaker>

               <p> Glejte, tu bi se vam rad pridružil in bi rad še to izrekel, osnovni produkcijski
               poklici t.i. obrtniški poklici so najprej z usmerjenim izobraževanjem potem pa še z
               deregulacijo poklica pravzaprav izgubili svojo veljavo. Naša osnovna intenca pri boju
               za čim boljši vajeniški zakon je reafirmacija poklicev. Če gledate z očmi obrtnika mi
               smo tisti, ki zagovarjamo obstanek srednjega sloja. Srednji sloj razmišlja s svojo
               glavo, dela s svojim denarjem in je nenazadnje tudi dober potrošnik vseh naših dobrin
               in storitev in tu smo življenjsko zainteresirani za sprejem tega vajeniškega zakona
               in ja borimo se za čim boljše izhodiščne pozicije. Zavedamo se, da je zakon možno
               spreminjati tega pilotnega projekta, ampak veste to je pa odvisno vsakič od politične
               volje. Verjemi te, da se bo politična volja ustrezno zniževala tisti trenutek, ko bo
               vajeniški sistem izobraževanja postal konkurenčen drugim sistemom. Če pa razmišljamo
               altruistično in Slovenski kot državljani Republike Slovenije, vam bom pa postavil eno
               čisto vprašanje. Ali je smiselno, da se dogaja kot se dogaja sedaj, da človek pride
               do osnovnega produkcijskega poklica tako, da ne uspe v t.i. intelektualnem
               izobraževanju in se iz srednjega izobraževanja ali bog ne daj šele iz fakultete vrača
               tako rekoč nazaj na nivo poklicnega izobraževanja. Ustvarjamo generacije <q>"luzerjev"</q>
               namesto, da bi ustvarjali generacije, da so ponosne na to, da so šle v poklicno
               izobraževanje in da so tam uspešne in da njihovo znanje, poslovna iznajdljivost in
               spretnost enakomerno konkurira akademskim naslovom. To je v razvitih državah
               vsakdanje. Pri nas se sliši pa mnenje, če pa nekdo nekaj zna, ne pa samo ve, ampak
               nekaj tudi zna narediti, da je nekje nižje na družbeni lestvici. To moramo
               spremeniti. Torej, ne glede na to kako boste glasovali, naše želje v zvezi s
               sprejemom tega zakona so popolnoma jasne. Ne potrebujemo cenene delovne sile, ne
               potrebujemo prekarcev, potrebujemo strokovnjake.</p>
               <p>Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam. Zdaj pa mislim, da ni več želje po razpravi, zato odboru
               predlagam, da razpravam glasuje o naslednjem predlogu mnenja Zakon o vajeništvu je
               ustrezen. Ob tem vas obveščam, da se pri glasovanju o predlogu mnenja uporablja
               takšna večina kot na seji zbor, kar pomeni, da mora za predlog mnenja glasovati
               večina vseh članov odbora, to je 9 članov, sicer mnenje ni sprejeto. Začenjam
               glasovanje.</p>
               <p>Kdo je za? <stage>(10 članov.)</stage> Je kdo proti? <stage>(1 član.)</stage></p>
               <p>Ugotavljam, da je mnenje sprejeto.</p>
               <p>Zdaj, določiti moramo še poročevalca na seji Državnega zbora ali bo kar predsednica?
               Dobro, če nimate nič proti bo predsednica. Tako, zaključujem 1. točko dnevnega reda
               in s tem tudi 30. nujno sejo odbora. Vsem se prav lepo zahvaljujem za sodelovanje in
               vas lepo pozdravljam in želim lep dan. <stage type="time">Seja se je končala 4. maja 2017 ob 10.55.</stage>
               </p>
            </sp>
         </div>
      </body>
   </text>
</TEI>
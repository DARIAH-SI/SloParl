<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZO-nujna-18-2015-11-03">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za obrambo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">2D842BC750DB762DC1257EF2003FE69C</idno>
               <idno type="custom" subtype="day">AA767A2CBE7367D2C1257EF3002BE3BB</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=AA767A2CBE7367D2C1257EF3002BE3BB</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZO-nujna-18-2015-11-03.OZO" n="18">
               <name>nujna seja</name>
               <date when="2015-11-03"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZO-nujna-18-2015-11-03.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZO-nujna-18-2015-11-03.OZO">
                        <orgName key="OZO">Odbor za obrambo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA OBRAMBO</stage>
            <stage type="session">18. nujna seja</stage>
            <stage type="date">(3. november 2015)</stage>
            <stage type="chairman">Sejo je vodil Žan Mahnič, predsednik odbora.</stage>
            <stage type="time">Seja se je začela ob 20.00. </stage>


            <sp xml:id="SDT7-OZO-nujna-18-2015-11-03.sp1">

               <speaker>PREDSEDNIK ŽAN MAHNIČ:</speaker>

               <p>Spoštovane kolegice poslanke in kolegi poslanci, spoštovana ministrica! Pričenjam 18.
               nujno sejo Odbora za obrambo. Vse prisotne lepo pozdravljam!</p>
               <p>Sporočam vam, da se je za današnjo sejo opravičil mag. Matej Tonin, namesto poslanca
               Matjaža Hana na seji sodeluje poslanec Matjaž Nemec, namesto poslanca Franca Jurše na
               seji sodeluje poslanec Primož Hainz, namesto poslanca mag. Aleksandra Kavčiča na seji
               sodeluje poslanec mag. Dušan Verbič in namesto poslanke Erike Dekleva na seji
               sodeluje predsednik Državnega zbora dr. Milan Brglez. Mag. Matej Tonin pa se nam je
               zdajle pridružil, tako ni več med odsotnimi.</p>
               <p>V poslovniško določenem roku nisem prejel predlogov za spremembo dnevnega reda, zato
               je določen, kot je bil predlagan s sklicem seje.</p>
               <p>Prehajamo na <title>1. TOČKO DNEVNEGA REDA – PREDLOG SKLEPA O ZAVRNITVI RAZPISA
                  ZAKONODAJNEGA REFERENDUMA O ZAKONU O DOPOLNITVI ZAKONA O OBRAMBI, NUJNI POSTOPEK.</title>
               </p>
               <p>Odbor bo predlog sklepa obravnaval na podlagi 171. člena v povezavi s 126. in 140.
               členom Poslovnika Državnega zbora. Amandmaji se torej lahko vlagajo do zaključka
               razprave o poglavjih predloga sklepa.</p>
               <p>Za obravnavo ste prejeli naslednje gradivo: Predlog sklepa o zavrnitvi razpisa
               zakonodajnega referenduma o Zakonu o dopolnitvi Zakona o obrambi in mnenje
               Zakonodajno-pravne službe. </p>
               <p>Na sejo sem vabil dr. Simono Kustec Lipicer, prvopodpisano predstavnico
               predlagateljev, gospo Andrejo Katič, ministrico za obrambo, generalmajorja dr.
               Andreja Ostermana, načelnika Generalštaba Slovenske vojske, ki je svojo prisotnost
               opravičil, gospo Andrejo Kurent, predstavnico Zakonodajno-pravne službe, Urad
               predsednika republike in Kabinet predsednika Vlade.</p>
               <p>Državni zbor je na 22. izredni seji, 21. oktobra 2015, sprejel Zakon o dopolnitvi
               Zakona o obrambi. 28. oktobra 2015 je bilo vloženo obvestilo o pobudi volivcem za
               vložitev zahteve za razpis zakonodajnega referenduma o Zakonu o dopolnitvi Zakona o
               obrambi. Predsednik Državnega zbora je določil, da je prvi dan roka za zbiranje
               podpisov volivcev v ponedeljek, 2. november 2015, zadnji, 35. dan, pa nedelja, 6.
               december 2015.</p>
               <p>3. novembra 2015 je skupina poslank in poslancev Poslanske skupine Stranke modernega
               centra, Poslanske skupine Slovenske demokratske stranke, Poslanske skupine
               Demokratične stranke upokojencev Slovenije, Poslanske skupine Socialnih demokratov,
               Poslanske skupine Nove Slovenije-Krščanskih demokratov, Poslanske skupine Nepovezanih
               poslancev, predstavnika Poslanske skupine italijanske in madžarske narodne skupnosti
               ter poslanec Jani Möderndorfer na podlagi 88. člena Ustave in 19. člena Zakona o
               poslancih ter 112. in 169.a člena Poslovnika Državnega zbora odboru predložilo
               Predlog sklepa o zavrnitvi razpisa zakonodajnega referenduma o Zakonu o dopolnitvi
               Zakona o obrambi.</p>
               <p>V imenu predlagatelja na seji odbora sodeluje podpredsednik odbora, gospod Marjan
               Dolinšek.</p>
               <p>Obravnava predloga sklepa bo na odboru potekala v skladu z določbo prvega odstavka
               171. člena Poslovnika Državnega zbora, in sicer ob smiselni uporabi določb
               poslovnika, ki urejajo postopek druge obravnave predloga zakona. <stage type="mag">(nadaljevanje)</stage> Ob tem vas obveščam, da se amandmaji k
               predlogu sklepa lahko vloži do začetka obravnave predloge sklepa na današnji seji
               odbora. Ugotavljam, da do tega trenutka amandmajev ni bilo predloženih. Začenjam
               obravnavo predloga sklepa. Besedo dajem gospodu Marjanu Dolinšku za kratko dopolnilno
               obrazložitev predloga sklepa. Izvolite. </p>
            </sp>
            <sp xml:id="SDT7-OZO-nujna-18-2015-11-03.sp2">

               <speaker>MARJAN DOLINŠEK (PS SMC):</speaker>

               <p>Hvala predsednik. Državni zbor je na svoji 22. izredni seji dne 21. 10. 2015 sprejel
               Zakon o dopolnitvi Zakona o obrambi. Martina Drvarič je v sredo 28. 10. 2015
               predsednika DZ dr. Milana Brgleza obvestila o vložitvi pobude volivcev za vložitev
               zahteve za razpis zakonodajnega referenduma Zakona o obrambi. Predsednik Državnega
               zbora je kot prvi dan koledarskega roka za zbiranje podpis volivk in volivcev v
               podporo zahtevi za razpis zakonodajnega referenduma Zakona o obrambi določil
               ponedeljek 2. 11. 2015. Zadnji 35 dan zbiranja podpisov pa je nedelja 6. 12. 2015.
               24. 5. 2013 je Državni zbor sprejel ustavni zakon o spremembah 90., 97., in 99. člena
               Ustave RS prva alineja drugega odstavka spremenjenega 90. člena določa, da
               referenduma ni dopustno razpisati o zakonih, o nujnih ukrepih za zagotovitev obrambe
               države, varnosti ali odprave posledic naravnih nesreč. Drugi razdelek ustavnega
               zakona v drugem odstavku določa, da se do uskladitve Zakona o referendumu in o
               ljudski iniciativi v odstavku določa, da se do uskladitve Zakona o referendumu in
               ljudski iniciativi določbe 1. člena tega ustavnega zakona uporabljajo ob smiselni
               uporabi ZRLI neposredno ter da se do uskladitve 21. člena ZRLI smiselno uporablja
               tako, da Ustavno sodišče odloči o sporu med predlagateljem referenduma in Državnim
               zborom, ki zavrne razpis referenduma o zakonu. Iz navedenega izhaja, da Državni zbor
               v primeru, da se pobuda oziroma zahteva za razpis referenduma nanaša na zakon iz
               drugega odstavka 90. člena Ustave RS ugotovi, da referenduma ni dopustno razpisati na
               podlagi obrazložitve iz 2. točke predloga sklepa predlagamo DZ, da sprejme sklep o
               zavrnitvi razpisa naknadnega zakonodajnega referenduma, saj se pobudo oziroma zahteva
               nanaša na zakon, ki je opredeljen v prvi alineji drugega odstavka 90. člena Ustava RS
               in o njem referenduma ni dopustno razpisati. Hvala.</p>
            </sp>
            <sp xml:id="SDT7-OZO-nujna-18-2015-11-03.sp3">

               <speaker>PREDSEDNIK ŽAN MAHNIČ:</speaker>

               <p>Hvala podpredsedniku. Sprašujem, če želi besedo predstavnica Zakonodajno-pravne
               službe? Gospa Andreja Kurent, izvolite.</p>
            </sp>
            <sp xml:id="SDT7-OZO-nujna-18-2015-11-03.sp4">

               <speaker>ANDREJA KURENT:</speaker>

               <p>Dober večer. Hvala lepa za besedo.</p>
               <p>Zakonodajno-pravna služba je predlog tega sklepa proučila z vidika svojih
               pristojnosti, ki jih ima v referendumskem postopku in to pomeni, da smo pregledali
               predlog akta z vidika formalno-pravne skladnosti z ustavo in zakonom. Ugotovili smo,
               da predlog sklepa ima pravno podlago v ustavi. Ne bom ponavljala navedb mojega
               predgovornika glede katerih členov ustave oziroma ustavnega zakona. Kot drugo smo
               ugotavljali dejstva glede roka, v katerem se takšen sklep lahko sklene, tudi tukaj je
               moj predhodnik povedal, da je predsednik že določil koledarski rok za zbiranje
               podpisov in da ta rok teče, vendar po zakonu lahko DZ takšen sklep sprejme že v času
               zbiranja podpisov in nenazadnje nam je tem navedbam potrdilo tudi Ustavno sodišče v
               zadnji določbi. Zaključujemo, da je po naši presoji predlog tega sklepa v navedenih
               ozirih skladen tako z določbami ustave, ustavnega zakona kot Zakona o referendumu in
               ljudski iniciativi.</p>
               <p>Na koncu še ugotavljamo, da predlog sklepa vsebuje tudi razloge, zaradi katerih naj
               bi bil referendum nedopusten. To je pomembno zato, ker ima sklep po izvedbenem delu
               ustavnega zakona ima pobudnik možnost pritožbe na Ustavno sodišče. Ustava določa, da
               mu mora biti zagotovljeno učinkovito sodno varstvo, to pa na kratko pomeni tudi, da
               mora biti pobudnik seznanjen z razlogi, zakaj Državni zbor menim, da referendum v tem
               vprašanju ni dopusten. Hvala.</p>
            </sp>
            <sp xml:id="SDT7-OZO-nujna-18-2015-11-03.sp5">

               <speaker>PREDSEDNIK ŽAN MAHNIČ:</speaker>

               <p>Hvala gospa Kurent. Želi besedo ministrica za obrambo? Izvolite, gospa Katič. <stage type="mag"/>
               </p>
            </sp>
            <sp xml:id="SDT7-OZO-nujna-18-2015-11-03.sp6">

               <speaker>ANDREJA KATIČ:</speaker>

               <p>Hvala za besedo, predsednik. Spoštovani predsednik Državnega zbora, spoštovani člani
               odbora, sodelavke in sodelavci Državnega zbora!</p>
               <p>Naj na začetku ponovno poudarim, kot se to storila tudi v petek na 17. nujni seji
               tega odbora, da spoštujem pravico do referenduma. Kot ministrica za obrambo pa bi
               rada poudarila, da se država v zvezi z migrantsko krizo srečuje z zahtevno varnostno
               situacijo, v obvladovanje katere so vključeni vsi deli sistema nacionalne varnosti,
               to je varnostni sistem, obrambni sistem ter sistem varstva pred naravnimi in drugimi
               nesrečami. Država je pri angažiranju sil za obvladovanje nastale situacije omejena,
               saj razpolagamo s silami in sredstvi v obsegu, kot smo ga v preteklosti vzpostavili.
               In razpoložljive sile in sredstva je treba v vsaki krizni situaciji izkoristiti na
               kar se da najbolj učinkovit način, da se zavaruje varnost državljanov, njihovega
               premoženja in varnost države kot celote.</p>
               <p>Namen novele Zakona o obrambi je, kot ste podrobno seznanjeni, predvsem, da se
               omogoči širše angažiranje, poveča operativna sposobnost in učinkovitost Slovenske
               vojske pri izvajanju nalog varovanja državne meje. V novelo je vgrajenih več
               omejitev, ki preprečujejo zlorabo te rešitve. Najprej gre za dvofaznost aktiviranja
               Slovenske vojske, kjer v prvi fazi naloge v podporo policiji pri širšem varovanju
               izvaja brez posebnih pooblastil, kot to počne danes. Šele z odločitvijo Državnega
               zbora, in to z dvotretjinsko večino prisotnih, dobi Slovenska vojska lahko samo
               določena posebna pooblastila, s tem da te naloge izvaja skupaj s policijo. Dodatna
               omejitev je tudi časovna, in sicer se te naloge po odločitvi Državnega zbora lahko
               izvajajo le v tistem obdobju, ko je to nujno potrebno za izvajanje teh nalog, vendar
               ne več kot 3 mesece, s tem, da lahko Državni zbor to obdobje še podaljša za enako
               obdobje.</p>
               <p>Osebno glede na navedeno ocenjujem, da ni nobene potrebe po odločanju na referendumu,
               še posebej, ker gre za izjemno zahtevno varnostno situacijo v državi, in predlog
               sklepa, kot je bil vložen v postopek, podpiram. Uveljavitev novele Zakona o obrambi
               bo omogočila, da bi v primeru morebitnega zaostrovanja migrantske problematike v
               prihodnjih dneh in tednih ter na podlagi ocene in predloga Ministrstva za notranje
               zadeve Vlada predlagala Državnemu zboru, da se omogoči angažiranje Slovenske vojske z
               novimi pooblastili, kot jih predvideva zakon. Slovenska vojska bo naloge izvajala
               skupaj s policijo in na podlagi usklajenih načrtov. S tem se bo zagotovilo povečano
               operativno sposobnost ter učinkovitost delovanja Slovenske vojske pri varovanju
               državne meje. Uveljavitev novele Zakona o obrambi bo omogočila, da takoj začnemo s
               policijo načrtovati morebitno angažiranost Slovenske vojske z novimi pooblastili ter
               da pravočasno zagotovimo tudi ustrezno opremljenost, če bo do odločitve Državnega
               zbora prišlo. Toliko na kratko. Hvala.</p>
            </sp>
            <sp xml:id="SDT7-OZO-nujna-18-2015-11-03.sp7">

               <speaker>PREDSEDNIK ŽAN MAHNIČ:</speaker>

               <p>Hvala ministrici za obrambo.</p>
               <p>Prehajamo na razpravo. Prvi se je k besedi javil dr. Milan Brglez. Izvolite.</p>
            </sp>
            <sp xml:id="SDT7-OZO-nujna-18-2015-11-03.sp8">

               <speaker>DR. MILAN BRGLEZ (PS SMC):</speaker>

               <p>Hvala lepa. Dober večer vsem prisotnim!</p>
               <p>Gotovo ne govorim samo v svojem imenu, ampak v imenu vsaj koalicije oziroma vseh
               tistih, ki smo ta sklep vložili, da je osnovni namen tega, zakaj je to treba
               sprejeti, ugotovitev, da gre za zakon, ki bo omogočal ukrepanje za zagotovitev
               varnosti, torej varnost je ključna zadeva pri celotni tematiki. Absolutno se strinjam
               s tem, da je dvotretjinska večina prisotnih tista dodatna varovalka, ki preprečuje
               kakršnekoli navedbe, tudi tistih, ki so zahtevali referendum, glede same
               militarizacije, in hkrati omogoča tudi, potem ko bo uveljavljena, proporcionalno
               odzivanje države na to, s čimer se mora v aktualni krizi soočati. Gre za
               proporcionalno soočanje, do sedaj je bilo proporcionalno soočanje. Brez tega
               instrumenta takšnega soočanja ne bi mogli izvesti na osnovi obstoječe zakonodaje,
               torej, bodisi da bi bilo treba kršiti zakonodajo bodisi da bi bilo treba uveljaviti
               kakšen močnejši in neželeni instrument iz naše ustave. Tega si nikakor ne želimo in
               zaradi tega tudi menimo, in na ustrezen utemeljujemo, kar je tudi Zakonodajno-pravna
               služba navedla, da referendum o tem ni dopusten. Zato je takšen akt nujno sprejeti,
               omogoča pa pravno varstvo. <stage type="mag">(nadaljevanje)</stage> In konec koncev, če je to varstvo možno poiskati na
               Ustavnem sodišču, imamo pa zdaj izgotovljeno pot in vemo, da takšna pot v sedanji
               ureditvi v redu. Bo pa treba razmisliti, kakšno naj bi bilo takšno varstvo v primeru
               novega Zakona o referendumu in ljudski iniciativi. Hvala.</p>
            </sp>
            <sp xml:id="SDT7-OZO-nujna-18-2015-11-03.sp9">

               <speaker>PREDSEDNIK ŽAN MAHNIČ:</speaker>

               <p>Hvala predsedniku Državnega zbora.</p>
               <p>Besedo dajem mag. Mateju Toninu. Izvolite.</p>
            </sp>
            <sp xml:id="SDT7-OZO-nujna-18-2015-11-03.sp10">

               <speaker>MAG. MATEJ TONIN (PS NSi):</speaker>

               <p>Dober večer!</p>
               <p>V zadnjih, zdaj bo že skoraj 20 dneh, Slovenijo prečka dnevno med 8 in 12.000 ljudi
               in gre za enormno številko. Po podatkih, ki jih je dalo Ministrstvo za notranje
               zadeve, okrog 1.000 policistov rokuje s temi migranti, torej, številka se giblje med
               800 in 1.200. Ker se ta kriza podaljšuje, je jasno, da s takšnim moštvom v nedogled
               ne moremo zagotavljati varnosti. Dolžnost vsake države pa je, da zagotavlja neko
               varnost in vzdržuje red. In če se država vpraša, na koga se potem lahko še obrne, ko
               so policisti izčrpani in obnemogli, je vojska edina logična izbira. In zakon, ki je
               bil pripravljen, omogoča kup varovalk, kar govori v prid temu, da gre za humanitaren
               in človekoljuben ukrep oziroma ne za kakršnokoli militarizacijo, kot želijo nekateri
               izpostavljati, ampak gre za to, da se vendarle zagotovi red in varnost na naših tleh.
               Bom zelo konkreten. Predstavnik Karitasa iz Maribora je dejal, da se niti humanitarne
               pomoči ne da razdeljevati brez prisotnosti policije in vojske. Se pravi, je tudi v
               interesu vseh migrantov in tudi vseh slovenskih državljanov, da vendarle ta zakon
               pride čim prej v veljavo zaradi izčrpanosti slovenskih policistov. Ta zakon tudi
               omogoča kup varovalk, da se zadeve ne more zlorabljati. Poleg tega, da je zahtevana
               dvotretjinska večina, torej mora biti zelo visoka politična podpora tem ukrepom, je
               ta ukrep tudi omejen na 3 mesece.</p>
               <p>Torej, če zaključim. Jaz in moja poslanska skupina bomo ta sklep podprli. Zdi pa se
               nam neodgovorno s strani predlagateljev, da na takšen način spravljajo v nevarnost
               najprej policiste, nato pa tudi vse državljane in na koncu tudi migrante, kot sem
               rekel, niti humanitarne pomoči ni možno razdeliti brez prisotnosti policije in vojske
               zaradi prerivanja, pa tudi številni so primeri, ko se migranti sprejo med sabo.
               Vojska zaenkrat lahko samo opazuje, posreduje lahko samo policija. In to je še
               dodaten razlog, da je nujno, da ta pooblastila, ki so zapisana zdaj v tej spremembi
               Zakona o obrambi, vojska čim prej pridobi.</p>
            </sp>
            <sp xml:id="SDT7-OZO-nujna-18-2015-11-03.sp11">

               <speaker>PREDSEDNIK ŽAN MAHNIČ:</speaker>

               <p>Hvala, mag. Tonin.</p>
               <p>Želi še kdo besedo? Besedo ima gospod Miha Kordiš. Izvolite.</p>
            </sp>
            <sp xml:id="SDT7-OZO-nujna-18-2015-11-03.sp12">

               <speaker>MIHA KORDIŠ (PS ZL):</speaker>

               <p>Najlepša hvala za besedo, predsedujoči.</p>
               <p>Uvodoma naj povem, da je za nas v Združeni levici edini referendum, ki je
               nesprejemljiv, referendum o človekovih pravicah. In to, kar imamo danes na mizi, ni
               referendum o človekovih pravicah, marveč je sprememba Zakona o obrambi grožnja
               temeljnim svoboščinam slovenskih državljank in državljanov. Zaostrovanje na meji, ki
               smo ga lahko videli v preteklosti, je neposredna posledica neustreznega postopanja
               Vlade, in to naj bi danes upravičilo spreminjanje Zakona o obrambi, to pa je nekaj,
               kar po naše ne pije vode. Že takoj imamo s to spremembo Zakona o obrambi v praksi
               problem, da se policija na neupoštevanje opozoril odzove s prisilnimi sredstvi,
               Slovenska vojska pa pač nima prisilnih sredstev, tako kot jih ima policija, ampak ima
               samo službeno, se pravi, strelno orožje. In to je nesreča, ki čaka, da se zgodi, in
               je samo vprašanje časa, kdaj se dejansko bo, sploh zato, ker so ljudje prepuščeni
               sami sebi na mrazu, na dežju, tudi ženske in otroci. Zdaj se je situacija v zadnjih
               dneh začela popravljati, kar je pohvalno in dobro. Ampak neizogibno je, da v neki
               taki zaostreni in napeti situaciji prej ali slej poči, metaforično, ja, kaj lahko pa
               se zgodi, da poletijo naboji tudi iz puškinih cevi. Saj veste, kako je, živci so
               napeti na obeh straneh in prej ali slej se lahko kaj hitro zgodi, da nekomu prst
               skoči in potem bomo imeli – kaj? - ranjene, mrtve zaradi strelnega orožja. <stage type="mag">(nadaljevanje)</stage> Potem je tu omejevanje
               gibanja, spremembe sistemskega Zakona o obrambi namreč posegajo tudi v to svoboščino
               v svobodo gibanja in svoboda gibanja je ena izmed tistih temeljnih človekovih pravic
               za katere je nujno, da jih omejuje samo organ, ki je za to usposobljen in ga
               nadzirajo drugi javno tako javni organi in vojska, to po definiciji ni in tudi čez
               noč ne bo postala, ker preprosto pač ne more postati. V tem trenutku je situacija
               taka, da zaradi sprememb Zakona o obrambi po zaslugi koalicije in desne opozicije
               vojska lahko omejuje svobode kogarkoli ne samo tujcev, tudi slovenskih državljank in
               državljanov in vojska lahko državljanske svoboščine krati tudi kjerkoli ne samo na
               meji, zaradi tega, ker so stvari tako slabo definirane v teh spremembah Zakona o
               obrambi. Ne nazadnje pa imamo tu opravka tudi s posegom v ustavno varovano pravico do
               združevanja, ki je temeljna politična pravica. Zakaj to izpostavljam je nek ključni
               razlog ali ključni primer leto 2012, že takrat se je zgodilo zaplinjanje naših
               sodržavljank in sodržavljanov, pač v primeru takšnega Zakona o obrambi kot ga imamo
               na mizi zdaj popravljenega, spremenjenega bi se lahko zelo hitro zgodilo, da bi na te
               protestnike naše sodržavljane poslali kar v vojsko in če česa Slovenija in naši
               državljani v tem trenutku ne potrebujejo je to vojska na ulicah za zatiranje
               temeljnih političnih pravic. Ne trdim, da se bo to zgodilo, trdim pa, da te spremembe
               Zakona o obrambi desne opozicije in koalicije to kakšnemu bolj ambicioznemu politiko
               omogočajo. In zelo hitro se lahko zgodi, da naš ta krhek politični sistem in krhka
               demokracija preide v mehko uvajanje izrednega stanja, to je pa nekaj česar si ne
               moremo in ne smemo želeti. In bi za naslavljanje aktualne begunske problematike
               morali poseči po drugačnih sredstvih kot je to poseganje v Zakon v obrambo. Zdaj kar
               se tiče samega referenduma in njegove sprejemljivosti spremenjeni 90. člen Ustave
               prepoveduje referendum o zakonih, ki izpolnjujejo dva pogoja. Uvajanje ukrepov za
               obrambo in varnost države ali za odpravo posledic nesreč, to je neka prva taka
               kategorija, druga kategorija je pa to, da so ti ukrepi nujni, se pravi jih ni mogoče
               nadomestiti z nekimi drugačnimi ukrepi, se pravi, da v bistvu nimamo nikakršne
               alternative. In v Združeni levici, ko to pogledamo, zelo hitro ugotovimo, da predlog
               sklepa ne izpolnjuje nobenega od teh pogojev. Jasno je, da podelitev policijskih
               pooblastil vojski ni obrambni ukrep zaradi tega, ker nismo soočeni z nikakršno
               vojaško grožnjo. S čimer smo soočeni smo z veliko količino ljudi, ki so pa precej
               dobesedno vzeto goloroki begunci. In tukaj je na predlagatelju sklepa v resnici, da
               dokaže, da se je bistveno povečala ogroženost varnosti države. V obrazložitvi sklepa
               razen nekaterih zelo pavšalnih navedb, ki jih politiki izkoriščajo zato, da širijo
               paniko in nestrpnost, nimamo nobenih dokazov, da je varnostni položaj države bistveno
               poslabšan. To je treba dokazati. Ni dovolj, da ti navedeš in zatrdiš nekaj takega in
               to so zelo resne stvari. Praksa dokazuje, da ta varnostni položaj ni nekaj strašno
               poslabšan, v resnici to pa so trdne stvari zaradi tega, ker je v zadnjih tednih
               Slovenijo prečkalo 150 tisoč beguncev, ampak v resnici ni bilo zaznati nekega
               povečanega števila kaznivih dejanj s katerimi nas tukaj straši koalicija in desna
               opozicija, ampak celo, če bi begunci resnično ogrožali varnost države, bi morali
               predlagatelji sklepa na to še dokazati, da so predlagani ukrepi res nujni, se pravi
               nenadomestljivi, dokazati bi morali, da se varnosti ne da izboljšati drugače kot s
               predlaganim ukrepom, torej s spremembo Zakona o obrambi, to pa niti približno in niti
               slučajno ni dokazano in niti ni nobene ambicije, da bi se predlagatelji spustili v to
               dokazovanje zaradi tega, ker hočejo nas državljane prepričati, da tu ni nikakršne
               alternative, ampak ponovno smo pri terenu in ponovno smo pri praksi in ta praksa je
               pokazala, da alternativa obstaja. Danes na južni meji nimamo več takšnih problemov
               kot smo jih imeli in temu niso prispevala policijska pooblastila za vojsko, ker jih
               vojska nima, ampak to, da se je nekoliko omililo nesmiselno popisovanje beguncev in
               omilil jih je angažma Slovenskih železnic, pa dobili smo neke izredne perone in tako
               naprej. To so ukrepi s katerimi se soočamo<stage type="mag">(nadaljevanje)</stage> z aktualno krizo in begunsko problematiko. Poleg tega
               ne more biti nujen noben ukrep, ki je v neskladju z ustavo. Mi v Združeni levici smo
               na stališču, da je na podeljevanje, da je podeljevanje policijskih pooblastil v
               nasprotju s 124. členu ustave, ki jasno določa, da je naloga Slovenske vojske obramba
               nedotakljivosti in ozemeljske celovitosti Republike Slovenije. Se pravi je izrecno
               namenjena odvračanju in obrambi pred vojaškimi grožnjami. In goloroki begunci pač
               niso nikakršna vojaška grožnja. Hvala za besedo.</p>
            </sp>
            <sp xml:id="SDT7-OZO-nujna-18-2015-11-03.sp13">

               <speaker>PREDSEDNIK ŽAN MAHNIČ:</speaker>

               <p>Hvala, kolega Kordiš.</p>
               <p>K besedi se je prijavil še mag. Matej Tonin. Izvolite.</p>
            </sp>
            <sp xml:id="SDT7-OZO-nujna-18-2015-11-03.sp14">

               <speaker>MAG. MATEJ TONIN (PS NSi):</speaker>

               <p>Vem, da marsikoga ne bom osrečil ampak sem težko tiho, ko to večkrat kot se ponovi s
               strani Združene levice slišimo teoretske nastope in prebiranje <stage>/ nerazumljivo/</stage> glede
               nekih problemov ampak rad bi jasno poudaril, da je bistvena razlika med teorijo in
               prakso in, da bi mogli kolegi v Združeni levici vse jasno povedati kakšna je potem
               alternativa v praksi in na kakšen način pomagati, če so človekoljubi in humanitarno
               usmerjeni vsem tem tisočim policistom, ki bodo po 20 dneh enostavno pregoreli. In, da
               je angažma Slovenske vojske potreben tudi zaradi humanitarnih razlogov, sem pa
               povedal ne vem, če ste poslušali danes ampak ISIL je razpisal nagrado v višini
               100.000 evrov za tiste, ki bodo razorožili policiste oziroma posamezne vojake. Torej
               so tudi varnostni organi naši in nekateri drugi dobesedno ogroženi zaradi takih
               razpisanih nagrad. In zgodili so se tudi konflikti v naših zbirnih centrih, celo s
               hladnim orožjem, z nožem so se drug drugega napada in povedal sem konkreten primer.
               Lahko si pogledate včerajšnja poročila, glavni tajnik mariborske Karitas je rekel, da
               je nemogoče hrano, pijačo in obleke razdeliti brez prisotnosti policije in vojske. In
               tisti, ki ste za humanitarno naravnanost Slovenije in pač človekoljuben pristop
               morate te stvari tudi upoštevati. Vem pa, da nekaj je filozofija demilitarizacije
               drugo je pa realna praksa na terenu. Pa najbrž sem odprl Pandorino skrinjico in bom
               zdaj tukaj tiho tudi, če bo kolega Kordiš spet teoretsko kakšne stvari odgovoril.</p>
            </sp>
            <sp xml:id="SDT7-OZO-nujna-18-2015-11-03.sp15">

               <speaker>PREDSEDNIK ŽAN MAHNIČ:</speaker>

               <p>Replika v razpravo. Ja, hvala potem besedo dajem kolegu Kordišu. Izvoliš.</p>
            </sp>
            <sp xml:id="SDT7-OZO-nujna-18-2015-11-03.sp16">

               <speaker>MIHA KORDIŠ (PS ZL):</speaker>

               <p>Rad bi samo to izpostavil in korigiral, dopolnil, če želite kolega Tonina, da smo v
               Združeni levici že večkrat predlagali sprejem interventnega zakona. S takim zakonom
               bi najprej omogočil dodatne, dodatne ljudi, dodatno silo in dodatno pomoč pri
               obremenjenih in preobremenjenih kapacitetah na meji, nikakor pa pač nebi posegli v
               državljanske svoboščine nas in naših sodržavljank in sodržavljanov s tem, da bi šli
               čez noč athok na horuk spreminjati Zakona v obrambi. In tukaj je ta bistvena razlika,
               ki se pač dogaja, ne gre zdaj zato, da mi ne bi mogli razpoložiti nekih kapacitet, ki
               jih država ima na voljo, policijskih, vojaških in tako naprej uporabiti. Gre samo
               zato ali v temu procesu krčimo in ukinemo državljanske svoboščine ali pa tega ne
               storimo. Se tega lotimo na nekoliko bolj premišljen preudaren in državniški način, če
               hočete. Nenazadnje smo soočeni s tem, da je vojska že na podlagi veljavnega zakona na
               terenu prispeva in to je pač tisto golo dejstvo in na temu dejstvu se pač, da
               graditi. In spet na temu se, da graditi brez, da vmes preobrnemo na okoli Zakon o
               obrambi. Hvala.</p>
            </sp>
            <sp xml:id="SDT7-OZO-nujna-18-2015-11-03.sp17">

               <speaker>PREDSEDNIK ŽAN MAHNIČ:</speaker>

               <p>Hvala.</p>
               <p>Želi še kdo? Ministrica, izvolite, ja seveda.</p>
            </sp>
            <sp xml:id="SDT7-OZO-nujna-18-2015-11-03.sp18">

               <speaker>ANDREJA KATIČ:</speaker>

               <p>Hvala. Hvala za vso podporo, ki je bila izražena. To podporo smatram kot tudi pohvalo
               vsem dobrodelnim organizacijam, humanitarnim organizacijam, vsem, ki delujejo v
               okviru civilne zaščite, vsem predstavnikom policije, vsem predstavnikom Slovenske
               vojske, zdravstvenih delavcev, vseh drugih, ki omogočajo to, da se uspešno soočamo z
               reševanjem migrantske krize.</p>
               <p>Kar se tiče očitka glede uporabe strelnega orožja moram povedati, že sedaj Slovenska
               vojska sodeluje s policijo pri reševanju te migrantske krize in že sedaj ima svojo
               oborožitev tako kot pač vsak vojak mora svojo oborožitev imeti. Očitki so, da je ne
               dovolj definirana novela Zakona o obrambi. Od začetka sem izpostavila vrsto varovalk.
               Predvsem pa to, da v kolikor bo Vlada ocenila, da varnostna situacija tako zahtevna
               bo prišla s predlogom odločitve v<stage type="mag">(nadaljevanje)</stage> Državni zbor. In v Državnem zboru moramo prepričati
               dvotretjinsko večino prisotnih. Jaz verjamem, da bojo takrat vsi poslanci tako
               pomembni odločitvi prisotni, se pravi, da je to zahtevna večina in zagotovo moramo
               izkazati vse potrebne zato, da to pooblastilo lahko potem Slovenska vojska tudi dobi.
               Imamo načrt v kolikor bo aktiviran ta člen, bo na <stage>/ nerazumljivo/</stage> dopolnjen. Na
               podlagi tega tudi dopolnjena pravila delovanja Slovenske vojske kjer je vse zelo,
               zelo natančno opredeljeno tudi glede uporabe silobrana ali skrajne sile in vseh
               ostalih zadev.</p>
               <p>Kar se tiče pa tega ali je dvom ali je takšno zahtevno stanje ali ne sem pa večkrat
               že na odboru temu in drugih povedala, da predlagam, da se vsi, ki dvomijo v to
               priključijo prostovoljcem in tam kako rečem <stage>/ nerazumljivo/</stage> z drugimi prostovoljci, z
               policijo, z Slovensko vojsko vidijo kakšna je situacija in se na lastne oči
               prepričajo o tem, naš namen je dober, želimo samo pomagati, policiji, Ministrstvu za
               notranje zadeve tako, da se bo učinkovito soočila z reševanjem te krize, na eni
               strani, da zavarujemo interese Slovenije ter na drugi strani tako kot je bilo
               povedano tudi večkrat s strani humanitarcev, da pomagamo tudi migrantom. Hvala.</p>
            </sp>
            <sp xml:id="SDT7-OZO-nujna-18-2015-11-03.sp19">

               <speaker>PREDSEDNIK ŽAN MAHNIČ:</speaker>

               <p>Hvala ministrica.</p>
               <p>K besedi se je prijavil še, kolega Kordiš.</p>
            </sp>
            <sp xml:id="SDT7-OZO-nujna-18-2015-11-03.sp20">

               <speaker>MIHA KORDIŠ (PS ZL):</speaker>

               <p>Najlepša hvala.</p>
               <p>Samo še to bi želel navesti, upam, da samo še to argumentu in <stage>/ nerazumljivo/</stage>
               nujnosti koliko je situacija tukaj urgentna bi rad opozoril na nek kontekst
               spreminjanja, sprememb v Državnemu zboru. Poglejte najprej smo spremembo krovnega
               sistemskega zakona podelili vojski, policijska pooblastila. Šele jutri pa bomo na
               izredni seji razpravljali o zagotovitvi dodatnih pomožnih policistov. In takšno
               zaporedje ukrepov že samo po sebi govori o tem, da v primeru novele Zakona o obrambi
               ne gre za nujni tisti skrajni ukrep ampak gre pač za, jaz ne vem kaj ali za piar
               operacijo Vlade, ali za manj ko imaginativnosti na vladno koalicijski strani, ki se
               je pridružila tudi desna opozicija ali karkoli že. Gre pa pač za poseg v državljanske
               svoboščine nas in naših sodržavljank, naših sodržavljanov tudi na samih, nenazadnje,
               ki ni nikakor podkrepljen in ni nobenega resnega razloga zanj. Zaradi tega, ker bi
               situacijo na meji lahko naslovili tudi drugače, lahko bi jo naslovili tudi brez
               poseganja v sistemski zakon. Še enkrat poudarjam, da, če je že potrebno zakonodajno
               ukrepanje v tem trenutku v zvezi z obrambo in Slovensko vojsko naj bo to zakonodajno
               ukrepanje omejeno na interventni zakon. S tem bi dosegli lahko vse učinke za katere
               tukaj trdite in jih navajate v koaliciji in v desni opoziciji brez, da bi hkrati
               postavili pod vprašaj državljanske svoboščine slovenskih državljank in državljanov.
               Hvala.</p>
            </sp>
            <sp xml:id="SDT7-OZO-nujna-18-2015-11-03.sp21">

               <speaker>PREDSEDNIK ŽAN MAHNIČ:</speaker>

               <p>Hvala, kolega Kordiš.</p>
               <p>Ugotavljam, da ni več prijavljenih za razpravo. Zato razpravo zaključujem in pa
               prehajamo na glasovanje o prvem in drugem poglavju predloga sklepa o zavrnitvi
               razpisa zakonodajnega referenduma o Zakonu o dopolnitvi zakona o obrambi.
               Glasujemo.</p>
               <p>Kdo je za? <stage>(9 članov.)</stage> Je kdo proti? <stage>(1 član.)</stage></p>
               <p>Ugotavljam, da sta poglavji predloga sklepa sprejeti.</p>
               <p>S tem zaključujem drugo obravnavo predloga sklepa na matičnem delovnem telesu. Odbor
               bo pripravil poročilo v katerem bo Državnemu zboru predlagal, da predlog sklepa
               sprejme v predloženem besedilu. Predlagam, da sem poročevalec na seji Državnega zbora
               jaz kot predsednik odbora, če se strinjate. Hvala. Zaključujem to točko dnevnega red
               in tudi 18. nujno sejo odbora. Hvala za udeležbo in pa srečno pot domov. <stage type="time">Seja se
                  je končala 3. novembra 2015 ob 20.34.</stage>
               </p>
            </sp>
         </div>
      </body>
   </text>
</TEI>
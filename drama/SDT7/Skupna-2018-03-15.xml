<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-Skupna-2018-03-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo</title>
            <title>Komisija za nadzor javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session" corresp="#SDT7-Skupna-2018-03-15.OZZ">DFFBCD39F9B494DFC125822600420618</idno>
               <idno type="custom" subtype="session" corresp="#SDT7-Skupna-2018-03-15.KZNJF">78C79136DC9E8048C1258226002FE5F2</idno>
               <idno type="custom" subtype="day" corresp="#SDT7-Skupna-2018-03-15.OZZ">C5BEEB4A5D0A008FC125826A003D5F19</idno>
               <idno type="custom" subtype="day" corresp="#SDT7-Skupna-2018-03-15.KZNJF">CEA16C4D5FA08B8CC125826A003E6D6E</idno>
               <idno type="URI" corresp="#SDT7-Skupna-2018-03-15.OZZ">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=C5BEEB4A5D0A008FC125826A003D5F19</idno>
               <idno type="URI" corresp="#SDT7-Skupna-2018-03-15.KZNJF">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=CEA16C4D5FA08B8CC125826A003E6D6E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-Skupna-2018-03-15.OZZ" n="40">
               <name>nujna seja</name>
               <date when="2018-03-15"/>
            </setting>
            <setting who="#SDT7-Skupna-2018-03-15.KZNJF" n="38">
               <name>nujna seja</name>
               <date when="2018-03-15"/>
            </setting>
         </settingDesc>
         <particDesc>
            <listOrg>
               <org xml:id="SDT7-Skupna-2018-03-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-Skupna-2018-03-15.OZZ">
                        <orgName key="OZZ">Odbor za zdravstvo</orgName>
                     </org>
                     <org xml:id="SDT7-Skupna-2018-03-15.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZDRAVSTVO</stage>
            <stage type="session">nadaljevanje 40. nujne seje</stage>
            <stage type="title"> in KOMISIJA ZA NADZOR JAVNIH FINANC</stage>
            <stage type="session">nadaljevanje 38. nujne seje</stage>
            <stage type="date">(15. marec 2018)</stage>
            <stage type="chairman">Sejo sta vodila Tomaž Gantar, predsednik Odbora za zdravstvo in mag. Andrej
            Šircelj, predsednik Komisije za nadzor javnih financ. </stage>
            <stage type="time">Seja se je začela ob 14.02.</stage>
            


            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Spoštovane kolegice poslanke, kolegi poslanci, ministrica, vabljeni gostje.
               Pričenjamo z 1. nadaljevanjem 40. nujne seje Odbora za zdravstvo.</p>
               <p>Najprej redna obvestila in sicer gospo Marijo Antonijo Kovačič nadomešča mag.
               Julijana Bizjak Mlakar, gospoda Marijana Pojbiča nadomešča mag. Andrej Šircelj,
               gospoda Janija Möderndorferja nadomešča dr. Mitja Horvat in opravičil se je tudi
               gospod Miha Kordiš.</p>
               <p>Besedo ima predsednik Komisije za nadzor javnih financ, mag. Andrej Šircelj,
               izvoli.</p>
            </sp>
            <sp who="SDT7:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa predsednik.</p>
               <p>Tudi jaz pričenjam 1. nadaljevanje 38. nujne seje Komisije za nadzor javnih
               financ.</p>
               <p>Opravičil se je član gospod Luka Mesec. Kot nadomestna članica na tej seji sodeluje
               gospa Jelka Godec namesto gospoda Janeza Janše in kot nadomestni član je na tej seji
               prisoten s polnimi pooblastili gospod Branko Zorman namesto gospe Urške Ban.</p>
               <p>Predsednik, izvoli.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Ja, hvala. Torej, še enkrat vsem lep pozdrav!</p>
               <p>Nadaljevali bomo z <title>obravnavo 1. točke dnevnega reda, in to je ugotovitve
                  revizije Računskega sodišča o pravilnosti nabave medicinske opreme in
                  zdravstvenega materiala ter učinkovitost pridobivanja in upravljanja z medicinsko
                  opremo v letih 2014 in 2015 v Univerzitetnem kliničnem centru v Ljubljani.</title>
               </p>
               <p>Zahteva Poslanske skupine SDS za sklic nujne seje odbora in komisije z dne 31.
               januarja 2018 je bila objavljena na spletnih straneh Državnega zbora.</p>
               <p>Zdaj bi glede vabljenih 
               samo opravičila omenil, in sicer se je opravičil mag. Andraž Kopač, nekdanji
               generalni direktor UKC Ljubljana, potem gospa Brigita Čokl, tudi nekdanja VD
               generalna direktorica UKC Ljubljana, gospod Borut Smrdel, direktor državne revizijske
               komisije in pa profesor doktor Marko Noč, predstojnik centra za intenzivno medicino
               UKC Ljubljana. Zdaj glede na to, da je kar nekaj časa že od začetka te seje, ne vem,
               želi predlagatelj še enkrat besedo?</p>
               <p>Se pravi, gospa Jelka Godec, izvolite.</p>
            </sp>
            <sp who="SDT7:GodecJelka">

               <speaker>JELKA GODEC (PS SDS):</speaker>

               <p>Najlepša hvala za besedo.</p>
               <p>Res je, ta seja je bila oziroma Slovenska demokratska stranka je to sejo sklicala 31.
               februarja, takoj po tem, ko je Računsko sodišče konec oziroma 22. januarja, mi smo
               dobili Državni zbor 31. januarja izdalo torej to revizijsko poročilo o pravilnostih
               nabave medicinske opreme in zdravstvenega materiala ter učinkovitosti pridobivanja in
               opravljanja z medicinsko opremo v letih 2014/2015 v UKC Ljubljana, zato bi jaz samo
               na kratko osvetlila v bistvu zakaj gre, ker pričakujem seveda, da bo s strani
               Računskega sodišča pojasnjeno malo bolj natančno, verjetno kaj to revizijsko poročilo
               zajema, jaz mislim pa, da je tudi bilo javnosti kar nekaj povedanega, namreč
               zaskrbljujoče je, da naša največja zdravstvena ustanova Klinični center Ljubljana,
               Univerzitetni klinični center Ljubljana po mnenju Računskega sodišča tako posluje kot
               je torej napisano, da prihaja do več nepravilnosti preko javnih naročil. Mi smo na
               predmetni parlamentarni komisiji za žilne opornice tudi zaslišali direktorja
               Računskega sodišča in takrat je povedal, da je Računsko sodišče že v maju 2016 izdalo
               sklep o izvedbi revizije o pravilnosti nabave medicinske opreme in zdravstvenega
               materiala v UKC Ljubljana za 2014/15, vodilo naj bi jih tudi ta izjava oziroma takrat
               izjava gospe Čoklove, ki je bila izjava na KNJF pred letom dni, ko je dejala torej,
               da marsikdo oziroma nekateri tudi, če ne dosežejo svoje v samem UKC Ljubljana gredo
               na ministrstvo ali celo višje. No, ko je pa preiskovalna komisija to področje žilnih
               opornic preiskovala, pa je tudi Računsko sodišče moram reči začelo tudi z ostalim
               pregledom javnih naročil, sicer širše, ne podrobneje za vsako področje, vendar jaz
               moram tu najprej poudariti, da je bilo tu sodelovanje Računskega sodišča in pa
               preiskovalne komisije ravno v smislu, da torej preiskovalna komisija podrobneje
               preišče te žilne opornice, Računsko sodišče pač, če želimo nam pomaga in obratno,
               torej zakaj gre? Računsko sodišče, torej še enkrat pravim, pričakujem, da bodo
               kasneje povedali bolj podrobneje to, da v samem revizijskem poročilu so podrobneje
               navedeni nekateri primeri kršitev na področju naročanja zdravstvenega materiala,
               pridobivanja medicinske opreme, izvajanja postopkov javnega naročanja, izvajanje
               pogodb sklenjenih na podlagi postopkov oddaje javnih naročil in zelo zaskrbljujoče
               oziroma najbolj zaskrbljujoče pa je to, da Računsko sodišče ocenjuje, da je bilo v
               letih 2014 in 2015 tako v nasprotju z Zakonom o javnem naročilih nabavljenega za
               slabih 70 milijonov evrov brez DDV, zdravstvenega materiala, torej v nasprotju z
               javnimi naročili. Hkrati Računsko sodišče ugotavlja, da naj bi UKC v 2014, 2015 imel
               komisijo za standarde, ki naj bi določila, pregledovala in obnavljala minimalne
               standarde merila in kriterije za posamezno vsebinsko področje nabav, vendar v 2014 in
               2015 ni delovala. Prav tako Računsko sodišče ocenjuje, da v teh letih 2014/2015 UKC
               Ljubljana tudi ni imel izdelane standardizacije medicinske opreme, ki bi bila
               potrebna za uporabo. Poseben primer, ki ga navaja Računsko sodišče je donirana
               oprema, ki je prihajala v UKC Ljubljana brez javnih naročil in, da tudi tukaj ni
               nekih, bom rekla, sistemskih zavedenosti te opreme oziroma tudi, ali je bila sploh ta
               oprema potrebna ali ne in pa še druge zadeve, torej mislim, da, torej še enkrat, da
               bo Računsko sodišče o tem pač povedalo več, da se ne bi spuščali pa mogoče potem še v
               razpravi kaj več. Torej v zaključnem delu je Računsko sodišče podalo negativno mnenje
               na področju pravilnosti nabave medicinske opreme in zdravstvenega materiala brez
               zdravil, na področju učinkovitosti pridobivanja in upravljanja z medicinsko opremo,
               pa ugotavlja, da UKC Ljubljana v letih 2014 in 2015 ni bil učinkovit. Tukaj bi
               ponovno poudarila to, torej še enkrat,  70 milijonov v naši največji zdravstveni ustanovi, da
               prihaja do takšnega zneska, ki je bila torej medicinska oprema nabavljena brez javnih
               naročil ali zaradi kršenja javnih naročil, jaz mislim, da je to več kot zaskrbljujoče
               in, da je prav, da v Državnem zboru oziroma Komisija za nadzor javnih financ dobi
               konkretne odgovore s strani tistih, ki so takrat vodili UKC Ljubljana, s strani
               nabavne službe UKC Ljubljana, s strani pravne službe UKC Ljubljana, kolikor vem
               nabavna služba UKC Ljubljana ni malo številčna, je mislim, da okoli 70 oseb
               zaposlenih, sprenevedanje direktorjev je skrajno neresno, to je milo rečeno, prav
               tako nabavnih služb, prav tako pravne službe. UKC Ljubljana ima svojo pravno službo
               in, da je dovolila takšne anomalije, je tudi v bistvu odgovornost pravne službe,
               tukaj zelo velika. Hkrati pa seveda Ministrstvo za zdravstvo, jaz sem vesel, da je
               danes ministrica tukaj, da na podobne zadeve kot so se dogajale ali se še dogajajo ni
               reagirala ne tako ne drugače, nenehni izgovori, da ministrstvo nima pooblastil, da bi
               poklicalo na odgovornost posameznike, je neresna, kajti konec koncev ima Vlada šest
               predstavnikov od enajstih v Svetu zavoda UKC Ljubljana in bi lahko na takšen način
               torej preko članov Sveta zavoda, ki naj bi bil nadzorni organ, povprašala torej te
               člane, kaj se tam dogaja. Zato menimo predlagatelji, da je tukaj objektivna
               odgovornost, najmanj objektivna odgovornost, tako na strani vodstva UKC Ljubljana,
               kot tisti, ki so se ukvarjali s to nabavo kot Ministrstva za zdravstvo. Zato smo
               predlagali nekaj sklepov, pravim glede na stanje, ki je torej, da se je ta seja
               zavlekla, da je bil prvi sklic 6. februarja in danes smo 15. marca, so sklepi, bom
               zdaj povedala sklepe, ki smo jih malo preoblikovali ravno zaradi tega in pa seveda
               zaradi tega kakršno stanje danes v državi je, da je predsednik Vlade odstopil in je,
               pa so pač, je potrebne sklepe malo spremeniti. Stanje v državi kakršno je na
               zdravstvenem področju je tudi zaradi Ministrstva za zdravje, predvsem zaradi
               ministrstva za zdravje, še enkrat, ki ne reagira ne na takšne zadeve, ne na druge in
               tudi ni sprejelo sistemskih ukrepov, da bi se stanje izboljšalo. Zato predlagam
               odboru oziroma poslancem naslednje sklepe. Odbor za zdravstvo in Komisija za nadzor
               javnih financ predlaga Vladi Republike Slovenije in Ministrstvu za zdravje, da v 15
               dneh posreduje ta predlog za takojšen sanacijski načrt UKC Ljubljana in ga
               posredujeta Odboru za zdravstvo in Komisiji za nadzor javnih financ. V kolikor vem
               naj bi te zadeve že potekale, tako, da jaz mislim, da s tem ministrica kljub temu, da
               bo verjetno od ponedeljka naprej opravljala le tekoče posle, bi lahko te zadeve
               uredila. Drugi sklep, Odbor za zdravstvo in Komisija za nadzor javnih financ pozivata
               Vlado Republike Slovenije in Ministrstvo za zdravje Republike Slovenije, da takoj
               pokličeta na odgovornost člane sveta zavoda UKC Ljubljana in generalnega direktorja
               UKC Ljubljana, ki so zavod vodili v letih 2014/2015. Že res, da so se mogoče
               nekateri, namreč tega podatka zdaj trenutno nimam, so se nekateri člani v Svetu
               zavodu menjali, torej mogoče kdo več ni v Svetu zavoda, če pa je kdo, ki je bil že v
               letu 2014 in 2015 v Svetu zavoda, pa torej predlagamo s tem sklepom, da se ga takoj
               pokliče na odgovornost. In zadnji sklep, zadnji sklep pa glede na to, da pač
               predsednika Vlade več ne bo takrat, ko bo to izvršeno, je Odbor za zdravstvo,
               predlagamo takšen sklep, Odbor za zdravstvo in Komisija za nadzor javnih financ
               ugotavljata, da je ministrica za zdravje Milojka Kolar Celarc objektivno odgovorna za
               nastale razmere.</p>
               <p>Hvala.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj, če bi te spremenjene predloge, se jih da potem dobiti, boste dali.</p>
               <p>Predno nadaljujemo še eno pooblastilo, se pravi gospoda Ivana Preloga nadomešča dr.
               Dragan Matić.</p>
               <p>Zdaj bom še prej dal besedo, če želite iz Računskega sodišča. Ja ali potem v
               razpravi? Izvolite potem, mag. Mojca Planinšek.</p>
            </sp>
            <sp who="SDT7:PlaninšekMojca">

               <speaker>MAG. MOJCA PLANINŠEK:</speaker>

               <p>Ja, Mojca Planinšek, namestnica predsednika.</p>
               <p>Računsko sodišče je revidiralo pravilnost dela poslovanja  Univerzitetnega Kliničnega centra
               Ljubljana v delu, ki se nanaša na nabavo medicinske opreme in zdravstvenega
               materiala, brez zdravil v letih 2014 in 2015 in pa učinkovitost pri pridobivanju in
               upravljanju z medicinsko opremo. O pravilnosti poslovanja smo izrekli negativno
               mnenje, glede učinkovitosti pa smo izrekli oceno, da Univerzitetni Klinični center ni
               bil učinkovit. Kaj so bili razlogi za izrek takšnega mnenja? Glede pravilnosti
               poslovanja je bil razlog v tem, da Univerzitetni Klinični center 69,4 milijona evrov
               ali približno 54 % materiala, da ga je nabavil pri dobaviteljih, ki niso bili izbrani
               po postopkih, ki jih pripisuje Zakon o javnem naročanju. Brez uporabe Zakona o javnem
               naročanju pa je nabavil tudi za približno 122 tisoč evrov medicinske opreme. Kršitve
               Zakona o javnih naročilih smo ugotovili tudi pri nekaterih javnih naročilih kjer so
               bili postopki javnega naročanja sicer izvedeni, vendar so pri tem nastale
               nepravilnosti, okvirno je bilo takšnih javnih naročil za okoli 300 tisoč evrov. Poleg
               tega smo ugotovili tudi, da računi za opravljanje dobave niso bili plačani v zakonsko
               predpisanem roku, v posameznih primerih pa smo ugotovili tudi, da so bile dobave
               izvršene po drugačnih cenah od pogodbeno dogovorjenih, zato je dobaviteljem UKC
               preplačal zdravstveni material za najmanj 10 tisoč evrov. UKC pa je kršil tudi
               nekatera svoja notranje akte o javnem naročanju. Zakaj smo ocenili, da je
               Univerzitetni Klinični center ni bil učinkovit pri pridobivanju in pri opravljanju z
               medicinsko opremo. UKC je v revidiranem obdobju pridobil za okoli 12 milijonov evrov
               medicinske opreme, poleg tega pa je uporabljal tudi približno tisoč kosov tuje
               opreme, ugotovili smo, da ni ugotavljal potreb po opremi za daljše obdobje, da ni
               izdelal tehničnih zahtev glede potrebne opreme, da ni bil vzpostavljen ustrezen
               sistem spremljanja iztrošenosti opreme in pa, da je uporabo medicinske opreme
               spremljal samo za nekaj aparatur. Glede donirane opreme smo ugotovili, da ni bil
               določen proces pridobivanja te opreme, da se je oprema pogosto pridobivala brez
               pisnih dogovorov, poleg tega pa zaradi načina sprejemanja, označevanja in pa
               evidentiranja donirane opreme tudi ni imel pregleda nad obsegom opreme v uporabi,
               pred prevzemom ni ugotavljal ali posamezno vrsto donirane ali tuje opreme sploh
               potrebuje in kakšne stroške lahko ta pridobitev povzroča, prav tako pa ni ugotavljal
               s kakšnim motivom so mu lastniki opremo podarili oziroma predali v brezplačno
               uporabo. Zaradi ugotovljenih nepravilnosti in nesmotrnosti bo moral Računskemu
               sodišču Univerzitetni Klinični center do konca aprila predložiti odzivno poročilo v
               katerem naj pa pričakujemo, da izkaže naslednje ukrepe. Prvi ukrep se nanaša na javno
               naročanje, Univerzitetni Klinični center naj analizira nabave zdravstvenega
               materiala, da bo ugotovil pri katerih vrstah se še vedno ne izvajajo javna naročila
               in, da bo začel na podlagi te analize s postopki, da bodo ti dobavitelji izbrani s
               predpisanimi postopki javnega naročanja. Potem vzpostavi naj evidence tuje medicinske
               opreme in ustrezno spremeni interne akte glede popisa in vodenja evidenc. Poleg tega
               pa smo Univerzitetnemu Kliničnemu centru priporočili tudi naj vzpostavi enotne
               tehnične standarde za medicinsko opremo, oblikuje sodila za določitev prioritet pri
               nabavi opreme, izdela analizo dejanskih potreb medicinske opreme in zagotovi ustrezno
               spremljanje iztrošenosti in izkoriščenosti medicinske opreme in pa seveda stroškov
               uporabe določene opreme in to upošteva pri ugotavljanju potreb po medicinski opremi.
               Toliko uvodoma.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj še mogoče ministrstvo, če želi prej besedo ali boste pol. Ne, v redu.</p>
               <p>Potem dajem najprej besedo vabljenim gostom, kdor želi razpravljati. Mag. Simon
               Vrhunec, izvoli.
               </p>
            </sp>
            <sp who="SDT7:VrhunecSimon">

               <speaker>MAG. SIMON VRHUNEC:</speaker>

               <p>Hvala za besedo gospod predsednik in hvala za povabilo, za možnost predstaviti
               argumente v zvezi temi očitki, ki jih predlagatelji seje navajajo. Jaz bi najprej v
               bistvu začel to moje izvajanje seveda s tem, da bi polemiziral na splošni ravni z
               temi očitki, zakaj gre v bistvu? Ves čas se poskuša ustvarjati nek vtis, da je v
               Kliničnem centru vse narobe, da se tam dogaja kraja javnih sredstev in tako naprej.
               Tudi, če niso te besede izrečene mimogrede se tak vtis v javnosti poskuša ustvarjati
               in poskuša seveda ustvarjati vtis, da vsi, ki tam delajo, ki so odgovorni za procese,
               da so na nek način kriminalci. Jaz bi želel odločno zanikati take insinuacije v zvezi
               s tem, jaz lahko mirno rečem, da niti en evro v tem času, ko sem jaz vodil Klinični
               center, ni bil vsaj z moje strani ne ukraden in tudi verjamem, da ni bil ukraden s
               strani mojih sodelavcev. Če smo slučajno zvedeli, da je kdo kaj narobe naredil, smo
               seveda vedno temu primerno ukrepali, ne rečem, da v mastodontu v katerem je v službi
               zaposlenih 8 tisoč ljudi, da ne more v bistvu tudi biti kaj narobe, ampak to ni
               načelo, dokaz za to mimogrede so mnogi postopki, ki so bili v tem času sproženi, pa
               se še kar vlečejo in vlečejo in se poskuša seveda nekaj najti, pa se ne najde. Dokaz
               za to mimogrede je tudi preiskava, ki se je meni zgodila, spomnite se afere
               operacijske mize, takrat je bilo interpretirano, da je bilo vzdrževanje operacijskih
               miz preplačano za ne vem kakšna sredstva, da sem se jaz osebno, naj bi se okoristil
               takrat, naj bi okoristil tudi tistega, ki je podpisal pogodbo v zvezi s tem in tako
               naprej. Seveda je bilo v javnosti okoli tega ustvarjenega mnogo, mnogo nekih poročil
               bi se reklo, moje slike so prikazovali, posnetke z mojim pridržanjem, ko je bilo
               potem čez nekaj let ugotovljeno, ko sem jaz seveda šel iz Kliničnega centra
               ugotovljeno, da ni elementov ali znakov kaznivega dejanja, da ni bilo elementa
               oškodovanja Kliničnega centra in, da ni bilo elementov oziroma, da ni bilo opustitve
               dolžnosti skrbnega ravnanja, ko je bilo v tem procesu to ugotovljeno, takrat nihče ni
               tega prikazal, nihče ni nikoli karkoli v zvezi s tem pojasnil potem, in nihče tudi
               izrekel ni niti enega opravičila. Tudi v zvezi z temi dogodki mimogrede oziroma z
               nabavami o katerih danes razpravljamo, se prikazujejo popolnoma na napačen način.
               Seveda ne želim polemizirati z računskim sodiščem za katerega verjamem, da svoje delo
               profesionalno opravlja v okviru standardov, ki jih ima, ampak interpretacije tega kar
               Računsko sodišče ugotavlja so pa seveda potem takšne in drugačne in seveda iz mojega
               vidika sprevržene. Torej niti en evro za enkrat, to kar, v okviru tega kar Računsko
               sodišče ugotavlja v svojem poročilu, za enkrat niti za en evro ni ugotovljeno, da bi
               bil ta evro ukraden, te evri kljub temu, da so bili porabljeni na način ne preko
               javnih razpisov, ampak, da so se nabavljali materiali z naročilnicami, to namreč
               Računsko sodišče polemizira, ti evri so bili porabljeni za materiale s katerimi so se
               zdravili pacienti. Tudi trditev, da so te nabave avtomatično, samo zato, ker Računsko
               sodišče ugotavlja, da so bile izvedene preko naročilnic, tudi trditev, da so te
               nabave avtomatično nezakonite ne zdrži, ni resnična, zakonodaja dopušča možnost
               nabavljanja z naročilnicami, kadar gre za vrednosti, ki so nižje od točno določenih
               pač po zakonu, kadar gre za nujne nabave in tako naprej in v Kliničnem centru so se
               take, so se ta sredstva na ta način uporabljala v takih primerih, in je treba za vsak
               primer posebej ugotavljati ali je bilo karkoli nezakonito, ali je šlo za oškodovanje
               in tako naprej. Naj v tem primeru recimo omenim en primer zdravila s katerim sem se
               soočal, zdravila za enega otroka, en sam primer, ki se nikoli prej ni pojavil, točno
               določene bolezni, eno samo zdravilo s katerim se takšna bolezen zdravi v vrednosti
               300 tisoč evrov in treba ga je bilo  nabaviti po hitrem postopku. V takem primeru ne moreš
               izvesti postopka javnega naročila, žal, ampak nabavljaš zdravilo za 300 tisoč evrov,
               zato da bi preprečil slabšanje zdravstvenega stanja oziroma napredovanje bolezni za
               otroka. To znajo zelo dobro pojasniti tudi moji bivši sodelavci, kolegi zdravniki, ki
               danes tukaj tudi sedijo, če boste vprašali tudi mnoge, ki jih danes ni tukaj, pa bojo
               znali to še bolje pojasniti.</p>
               <p>No, in tretja taka trditev, ki tudi ne zdrži, mimogrede, je, da so bile nabave v
               mojem času, ko sem vodil Klinični center, neučinkovite. Jaz vam lahko pokažem nekaj
               podatkov v zvezi s tem. Tole so podatki o stroških materiala, govorim o rdeči črti.
               Modro so stroški dela, rdeča pa so stroški materiala in storitev v Kliničnem centru
               od leta 2000 do leta 2014, za katerega imam jaz še podatke oziroma zdaj so verjetno
               javno na voljo tudi že drugi podatki, ampak žal jaz od druge polovice 2015 nisem več
               direktor in za 2015 pač podatkov še nisem imel. Skratka, iz teh podatkov tukaj
               vidite, da takrat, ko sem jaz začel mandat oziroma moja ekipa, se je začelo
               obvladovanje materialnih stroškov in smo tudi edina ekipa, ki je uspela dve leti
               zapored celo zniževati materialne stroške. Ni bilo ekipe, vodstva pred tem in trdim,
               mogoče bo kdo nasprotno dokazal, da tudi za mano ni bilo ekipe, ki bi uspela
               zniževati materialne stroške v Kliničnem centru in ob tem vsako leto zdraviti več
               bolnikov in zagotoviti kolikor toliko potrebam državljanov. Drugi podatek v zvezi s
               tem, z neučinkovitostjo oziroma z nabavami preko naročilnic oziroma preko javnih
               naročil <gap n="…"/> Računsko sodišče je že v preteklosti naredilo podobno revizijo Kliničnega
               centra za leto 2007. V tem času je Računsko sodišče ugotavljalo, in s to revizijo sem
               se jaz soočil, ko sem nastopil svoj mandat v Kliničnem centru, da je bilo samo 34 %
               materiala, in takrat so seveda preverili ves material, ne samo določene skupine
               materialov, ampak ves material, nabavljenega s postopki javnega naročanja, vse
               ostalo, 66 % pa je bilo nabavljenega preko naročilnic. Leto 2007. Seveda sem se jaz v
               bistvu zavedal te problematike in sem naročil in smo začeli delati na tem, da se
               poveča obseg materiala, nabavljenega z javnimi naročili. To so rezultati. Prva dva
               stolpca vam kažeta obseg nabav preko naročilnic in obseg nabav preko javnega
               naročanja v letu 2007, tako kot je v poročilu Računskega sodišča. Modro so nabave
               preko javnih naročil, preko pogodb, rdeče pa so preko naročilnic. To je leto 2014, ko
               sem jaz vodil Klinični center. Modro – nabave preko javnih naročil, rdeče – preko
               naročilnic. Tu vidite, kako močno se je v mojem času povečalo nabavljanje preko
               javnih naročil, preko postopkov javnega naročanja in kako se je zmanjšalo nabavljanje
               preko naročilnic. In potem leto 2017, zadnja dva stolpca, ko mene ni več, mimogrede.
               Spet, modro – nabave preko postopkov javnega naročanja in rdeče – nabave preko
               naročilnic. Spet se obrača nasprotno, v škodo postopkov javnega naročanja, pri čemer,
               še enkrat, jaz ne želim tukaj polemizirati, da je to, kar tu vidite rdeče, pokraden
               denar, da je nezakonito zapravljen denar. Jaz vam samo pokažem, katerim stvarem smo v
               tem času posvečali pozornost in tega se pač ne da zanikati.</p>
               <p>Kar se zdaj tiče nekaterih drugih trditev oziroma trditev, ki jih navaja predlagatelj
               seje <gap n="…"/> Jaz bi seveda želel, da se tudi moji bivši sodelavci iz Kliničnega centra v
               tem primeru oglasijo, da povejo, ker na koncu koncev so sodelavci vodili postopke
               javnega naročanja, ne generalni direktor. Direktor, mimogrede, ne podpisuje
               naročilnic v Kliničnem centru, ampak jih podpisujejo drugi sodelavci in za to so
               notranji akti, ki opredeljujejo, kako  potekajo ti postopki. Ampak samo, da polemiziram z nekaj
               stvarmi, ki so posebej izpostavljene <gap n="…"/> Gre v bistvu za nabave medicinske opreme. Ni
               res, da se ni spremljala obrabljenost medicinske opreme, ni res, da se niso
               sprejemali standardi oziroma da se ni vedelo, po kakšnih principih se medicinska
               oprema nabavlja. Žal pa je res, da je pa za nabave medicinske opreme mnogo, mnogo
               premalo denarja namenjenega v sredstvih, ki jih Klinični center dobi kot javna
               zdravstvena inštitucija. Približno 6 % cene zdravstvene storitve je namenjene za
               obnovo opreme oziroma še nekaj manj kot 6 %. To v Kliničnem centru znese, mislim da,
               okrog slabih 15 milijonov evrov na letni ravni, potreb za zamenjavo medicinske opreme
               pa je vsako leto med 20 in 30 milijonov. Torej, znotraj možnosti, ki jih imaš, se je
               potrebno operativno odločati in vsako leto se je pripravil načrt nabave medicinske
               opreme za bodoče oziroma za tekoče leto v okviru finančnega načrta, v okviru načrta
               dela za naslednje leto. Načrt nabave medicinske opreme je vedno sprejel strokovni
               svet pred svetom zavoda, torej so bila merila strokovna in so se odločitve o tem,
               katero opremo nabavljati prioritetno, sprejemale po strokovnih merilih. In potem ko
               je prišlo do samega procesa nabave, je bila za vsako nabavo opreme imenovana
               strokovna komisija, ki je določila strokovne standarde za tisto opremo, ki naj bi se
               nabavila. V tej komisiji teh strokovnih standardov niso določali neki laiki, določali
               so jih tisti, ki so s to opremo delali. To se pravi, zdravniki, medicinske sestre
               oziroma zdravstveno osebje je bilo tisto, ki je določalo standarde, po katerih se je
               v okviru določenega razpisa nabavila določena medicinska oprema.</p>
               <p>Tudi ni res, da nismo imeli pod nadzorom donirane opreme. Seveda je možno, to vedno
               dopuščam možnost, da nekdo kar prinese eno opremo v tako inštitucijo, kot je Klinični
               center, in jo nekam da. To je vedno možno, ampak za tisto, za katero smo bili
               zadolženi v Kliničnem centru, smo pa v vsakem primeru podpisali pogodbo. Z vsako
               donirano opremo je bila podpisana pogodba in v okviru podpisa pogodbe se je vedno
               preverilo, ali se to opremo konkretno potrebuje in za tem, ali se jo potrebuje, je
               vedno stala stroka in s svojim podpisom, podpisal jo je vedno skrbnik te pogodbe
               oziroma predlagatelj pogodbe, ki je zagotavljal to, da se ta oprema resnično
               potrebuje. Vedno smo v okviru tega postopka po notranjem pravilniku tudi preverjali,
               kakšni so eventualni dodatni materialni stroški. Če smo ugotovili, da je ta donacija
               opreme povezana z nekimi novimi ali pa dodatnimi materialnimi stroški, pač take
               pogodbe nismo kar tako podpisali, večinoma takih pogodb sploh nismo podpisovali. Če
               so se podpisale donacijske pogodbe, so se podpisale ob jasni zabeležki, ob jasni
               ugotovitvi nabavnega sektorja, da za delovanje, za uporabo te opreme niso potrebni
               neki novi ali pa dodatni materialni stroški. To je samo kot en od primerov, kako se
               je dejansko delalo v Kliničnem centru.</p>
               <p>Jaz upam, da bojo moji sodelavci povedali še več, bi pa želel v bistvu<gap n="…"/> Mogoče sem
               jaz že paranoičen, ampak bi, gospod predsednik, le želel, da moja razprava ne izpade
               ironično ali pa cinično, ker imam občutek, da se nekateri člani Odbora za zdravstvo
               ali pa komisije obnašajo neprimerno. Tu zaznavam nasmihanje, cinične poglede in bi
               vseeno želel, prosim, da se zagotovi dostojna razprava in dostojanstvo vsakega
               posameznika v tej dvorani.</p>
               <p>Hvala.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Kdo še želi besedo?</p>
               <p>Izvolite.
               </p>
            </sp>
            <sp who="SDT7:UranBojan">

               <speaker>BOJAN URAN:</speaker>

               <p>Takole <gap n="…"/> Jaz sem bil v tem obdobju, v tem revidiranem obdobju zadolžen za področje
               nabave. Sodeloval sem tudi pri tem pregledu, ki ga je opravilo Računsko sodišče. Na
               te njihove ugotovitve, pa na način dela imam kar nekaj pripomb, ki bi jih želel v
               nadaljevanju predstaviti.</p>
               <p>Uvodoma bi povedal za tiste, ki zgolj poznajo to, da je Klinični center Klinični
               center, da je to terciarna zdravstvena ustanova. Njeno poslanstvo je skrb za zdravje
               obolelih prebivalcev Slovenije. To je tisto primarno. Zdaj, tole revizijsko poročilo
               o pravilnosti nabave, pa vse to, kar so govorili za ti dve leti, pa ponuja nek
               zanimiv prikaz v poslovanje UKC. Ne takemu zgolj pozornemu bralcu pade v oči nekaj
               dejstev, ki so nenavadna v zvezi s samim predmetom preučevanja.</p>
               <p>Kot prvo, pomenljivo je, da strokovno telo, takšno, kot je, kot je Računsko sodišče,
               prikazuje podatke, kot da gre za kak senzacionalističen medij. UKC letno nabavi okrog
               200 milijonov evrov blaga in storitev oziroma, da rečem kar konkretno v posameznih
               letih, leta 2014 je bilo tega 200, leta 2015 pa 212 milijonov. Skupaj smo torej v tem
               revidiranem obdobju nabavili za 420 milijonov raznoraznega blaga. Kot smo prej
               slišali, 69,4 milijone je bilo nabavljenega brez pogodb o javnem naročanju. Enostaven
               procentni račun pove, da je bilo vseh nabav vsega skupaj samo 16,9 %. Toliko o tej
               relativnosti in absolutnosti.</p>
               <p>O transparentnosti bom rekel sledeče <gap n="…"/> Jasno, smo največja zdravstvena ustanova v
               Sloveniji in smo imeli cel kup očitkov o transparentnosti našega poslovanja, je pa
               treba znova in znova ponavljati nekatera dejstva. UKC je od leta 2013 dalje vsake pol
               leta objavljal na svoji spletni strani količine, cene vseh nabavljenih materialov s
               kataloškimi številkami. To smo delali za to, da bi cela Slovenija, pa tudi
               potencialni dobavitelji in konkurenca videli, po čem mi nabavljamo. To smo delali
               neobvezno, za to ni bilo nobene zakonske podlage oziroma obveze in tega ni delal
               nihče drug. To smo delali zato, da bi se videlo, kaj vse nabavljamo in vse to, tudi
               zato da bi pridobili kakšnega novega dobavitelja. Izplen tega je bil sledeč, to je,
               da se niti en nov dobavitelj s temi podatki, ki jih je dobil, ni pojavil in ponudil
               kaj cenejšega. Toliko o transparentnosti.</p>
               <p>Potem, Računsko sodišče je pregledovalo vse nabave, kot smo rekli, ampak izpustilo je
               pa zdravila. Če bi bilo to za kakšno manj pomembno skupino materialov še nekako
               logično, pa je tukaj v tem primeru drugače oziroma vsaj mi vidimo drugače. Če je bilo
               v letu 2014 145 milijonov vseh – zdaj pa govorim o vrednostih z DDV – nabav
               materialov, je bilo od tega zdravil skoraj 53 milijonov, se pravi dobra tretjina.
               Tudi v naslednjem letu je bilo od teh 154 54 milijonov. In eno tretjino teh nabav je
               Računsko sodišče pri svojem pregledu izpustilo, ukvarjalo pa se je, bom rekel vsaj za
               naše primere, s tako marginalno skupino, kot je skupina stomatološkega materiala v
               letni vrednosti 489 tisoč, pa recimo okroglo 500 tisoč evrov. To je manj kot 1 %
               vrednosti zdravil, ampak to je pomembno, zdravila pa niso pomembna. Moja utemeljitev,
               zakaj je to tako, je to, da bi, če bi povzeli še zdravila, tisto sliko, ki so jo
               nameravali prikazati, precej pokvarilo, ker tam smo pa imeli visoko stopnjo
               pokritosti. Kot sem že rekel, za UKC je področje zdravil eno najpomembnejših, ampak
               pri zdravilih so se dogajale tudi največje anomalije. Kako bi bilo sicer mogoče, da se pri
               razpisih za zdravila, pa če delamo mi svoja zdravila, pojavljajo tamle ponudniki s
               50, 60, 70-odstotnimi popusti? Za moje pojme so to anomalije, ampak te zadeve sploh
               niso zanimale niti AVK. Moj zaključek je, da je ta farmacevtski lobi tako močan, da
               uspe priti tudi notri v to. Samo spomnite se tamifluja, ptičje gripe, pa podobnih
               zadev. Vse dosežejo, a ne. Zgleda, da se je tudi Računsko sodišče hotelo temu
               izogniti.</p>
               <p>Računsko sodišče je analiziralo promet po velikosti in ga povezalo s številom
               dobaviteljem. To je sigurno zelo pomemben in inovativen način prikaza poslovanja UKC
               Ljubljana. Pri tem bi želel povedati, da se na ta način prikazuje izredno velik obseg
               poslovanja s poslovnimi partnerji, ki pa na koncu rezultira v velikem številu
               poslovnih dogodkov in dokumentov zanje. Seveda pa je to za UKC in tudi za Računsko
               sodišče pomemben prikaz poslovanja glede na število artiklov, ki se v teh
               transakcijah pojavljajo. Ti materiali, mi jih pač imenujemo predmeti obravnave, so
               praktično tisti, ki jih je potrebno zajeti, s katerimi je potrebno upravljati,
               rokovati in ne dobavitelji. Za Klinični center bi bilo recimo čisto vseeno, ali tu
               posluje z enim ali dvema ali desetimi dobavitelji, ampak mi jih imamo veliko, zato
               ker imajo ti posamezni dobavitelji s svojimi principali raznorazne pogodbe in
               Klinični center nima z enim dobaviteljem samo ene pogodbe, ampak jih ima veliko. To
               pomeni, da se posamezni dobavitelji pojavljajo v različnih skupinah materialov, z
               različnimi količinami in časovno različno dinamiko, seveda tudi s številom pogodb.
               Očitek o drobljenju naročil, da bi se izognili javnim objavam teh naših naročil, ne
               drži. UKC je v vsakem od teh omenjenih dveh let letno izdal preko 60 tisoč
               naročilnic, ampak to je počel zato, da bi maksimalno racionaliziral svoj obseg teh
               vloženih sredstev. Naročalo se je sproti in samo tisto, kar se je potrebovalo v čim
               krajšem času. Pri nas ni bilo notri dobavnih rokov 10 ali 14 dni, pa mesec dni, blago
               je moralo biti dostavljeno najkasneje čez tri dni. Seveda, izjema so gradnje in tako,
               pa velika oprema, ampak to je drugo. Da to drži, vam lahko<gap n="…"/> Računsko sodišče bi lahko
               pogledalo tudi poročilo o stanju zalog. Če je bilo mesečno nabavljenih prek 11
               milijonov evrov materiala, je bila skupna zaloga v skladiščih in na oddelkih do ca 1
               milijon nižja. Se pravi, če upoštevamo materiale, ki morajo biti stalno na razpolago,
               antidoti in take stvari, bi se obratovanje UKC brez teh dobav ustavilo v enem tednu,
               posamezni dobavitelji, kot so recimo tile večji, Kemofarmacija in Salus, pa so nam
               tudi do trikrat dnevno dobavljali blago. Ne zato, da bi se izogibali javnim
               naročilom, ampak ker smo mi racionalizirali naše poslovanje. Samo na področju zdravil
               je ta naša referentka mesečno izdala preko 800 naročilnic. Sigurno, sigurno ne zato,
               da bi drobili naročila.</p>
               <p>Naslednje <gap n="…"/> UKC naroča ves svoj material z naročilnicami. Nič ne naročamo tako, da bi
               po telefonu poklicali, pa rekli: <q>»Okej, zdaj pa to in to pripelji.«</q> Nekatere od teh
               naročilnic imajo v ozadju sklenjeno pogodbo, za ostalo pa boste slišali potem v
               nadaljevanju.</p>
               <p>V tem poročilu se je dalo notri na več mestih razbrati, da smo s svojimi ravnanji
               privilegirali nekatere dobavitelje. V vseh teh komentarjih je bilo razvidno veliko
               število dobaviteljev, ki se pojavljajo v posameznem segmentu materialov. Ni nam
               jasno, kako ob tako velikem številu dobaviteljev, lahko nekatere privilegiramo in s
               čim. Obstajajo  namreč
               dobavitelji, ki imajo za oskrbovanje UKC sklenjene pogodbe za določene materiale,
               določene materiale pa nabavljamo od njih tudi brez pogodb. Razloge boste potem
               slišali. Revizorkama smo sicer poskusili dopovedati, da UKC za svojo osnovno
               delovanje potrebuje medicinske in nemedicinske materiale in opremo, materiale in
               opremo in ne dobavitelje. Mi kupujemo opremo, materiale in storitve, ne pa
               dobavitelje. Že prej sem rekel, za nas bi zadoščalo in bi bilo krasno, če bi imeli
               enega dobavitelja, pa bi bila zadeva urejena. Pri tem je treba povedati, da UKC letno
               nabavi več kot 20 tisoč različnih materialov, ki jih potrebuje za svoje delo, ampak
               velika večina od teh materialov je takih, ki ne doseže niti letnega praga 20 tisoč
               brez DDV. Vsa vesoljna Slovenija lahko na spletni strani Združenja zdravstvenih
               zavodov preverja, ali in po kakšnih cenah neka bolnišnica nabavlja enak material. Iz
               naključne analize je bilo razvidno, da ima UKC preko 90 % najnižje cene in to tudi
               pri materialih, ki niso bili izbrani na javnih naročilih. Tam notri je pač treba dati
               vse podatke. Ta očitek, češ da je zaradi tega poniknilo 70 ali 90 milijonov, je samo
               medijska gonja in to je dejansko nek medijski <q>»fake news«</q> za vse skupaj. Za vsak tak
               material imamo tam vso dokumentacijo, s katero lahko dokazujemo njeno sledljivost. Se
               pravi, tega nismo kupovali za to, da bi si tam delali neke zaloge, pa nekaj takega,
               ampak ker smo to potrebovali za bolnike.</p>
               <p>UKC, kot sem uvodoma povedal, je terciarna zdravstvena ustanova in ne kakršenkoli
               servis. Prvenstvena naloga je oskrba prebivalstva in to je ultimativno prva naloga.
               Tega dejstva bi se moralo zavedati tudi Računsko sodišče, ko je to nadzorovalo, ampak
               se mi zdi, da je bilo to pri celi zadevi spregledano. Kako? Oblikovanje materialov v
               Sloveniji je v domeni posamezne bolnišnice in ni predpisano ne s strani ministrstva,
               niti s strani ZZS. V UKC recimo ne poznamo pojma sanitetni material, ki ga uporablja
               večina bolnišnic, podobno je z dilatacijskim materialom. Katetre, tudi to
               uporabljamo, 900 različnih katetrov, ki so si zelo različni in spadajo po naših
               klasifikacijah vsaj v pet skupin materiala, da ne govorimo o podskupinah, ki jih je
               sigurno preko 20. Podobno je tudi z iglami, pa še bi se našlo. To omenjam zato, ker
               se Računsko sodišče v svojem poročilu osredotoča na posamezne skupine, ki pa so za
               naše vsakodnevno delo zgolj pripomoček in ne osnovno orodje. Večina teh skupin je med
               sabo zelo nehomogenih in so medsebojno le pogojno primerljive. Omenjal sem že tole
               skupino stomatološki material. Zelo različna skupina, 500 tisoč evrov letnih nabav,
               je pa prek tisoč raznoraznih artiklov. Za Klinični center bi imeli, če bi upoštevali
               gledišče Računskega sodišča, samo eno skupino notri, pa zdravo. Ampak praktično pa to
               ni.</p>
               <p>Kot sem že rekel, Klinični center je v vsakem od teh posameznih let nabavil preko 20
               tisoč različnih materialov. Tudi za razvrstitev dobaviteljev glede na velikosti je to
               zelo pomembno, ampak bom v nadaljevanju povedal. Kot sem rekel, 20 tisoč jih je, to
               je bilo recimo za leto 2014 134 milijonov. Samo, zdaj pa dobro poslušajte, samo
               materialov, ki so imeli letno nabavljeno vrednost od 0 pa do 99 evrov, od 0 do 99
               evrov, je bilo v letu 2014 3 tisoč 451 različnih. Zdaj pa si predstavljajte, da za
               vsak tak material, ki je tukaj naveden, napišemo strokovne kriterije. Pa če napišemo
               vsaj sedem alinej, se pravi, da spravimo sedem na  A4 format papirja, je to okrog 500 strani debela bukva
               strokovnih kriterijev za to. To sem zdaj omenjal samo te materiale, ki so se nabavili
               do 100 evrov letne vrednosti. Tistih, ki so bili od 100 do tisoč, je 8 tisoč, tistih,
               ki so bili do 10 tisoč, jih je poleg še 6 tisoč. To predstavlja ogromno količino. Če
               vzamem vse tiste, za katere trdim, da je smiselno iti na razpis, to je do teh 24
               tisoč <stage>(govorim kar z davkom vred)</stage>, je 19 tisoč takšnih artiklov. Predstavljajte si<gap n="…"/>
               Delite to s sedem in predstavljajte si, koliko strani strokovnih kriterijev pride za
               to. Teh strokovnih kriterijev nihče v Sloveniji nima. Tudi mi jih nimamo notri. In
               kot sem rekel, ker je ogromna večina teh materialov, ki so pod letno vrednostjo teh
               20 oziroma 24 tisoč, je potrebno upoštevati tudi izjeme, ki jih določa 24. člen
               Zakona o javnem naročanju verzija 2E. Še nekaj, ko je zakonodajalec pripravljal tole
               zakonodajo s področja javnega naročanja, prav gotovo ni imel pred očmi enega
               Kliničnega centra, koliko različnih materialov kupuje, ker kakšen vrtec ali pa šola
               jih lahko kupi tistih 50, pa je svojo obveznost do javnega naročanja izpolnil, tukaj
               pa je tega toliko.</p>
               <p>Omenjal sem že, ampak tu bom vam, ker to obravnavate, omenil tale stomatološki
               material. Leta 2012 smo pričeli postopek javnega naročila z <stage>/ nerazumljivo/</stage> razpisne
               komisije 50/12 <stage>(?)</stage>. Ampak, zaradi izredne širine artiklov, kot sem rekel prej, tisoč
               različnih komadov, in njihove relativno majhne vrednosti <stage>(pol milijona)</stage> nismo prišli
               do konca s strokovnimi kriteriji. Če to dam povprečno na en artikel, je to 5 tisoč
               letne vrednosti. Ampak ker se s celotno zadevo neustrezno zavaja, prihaja potem do
               zmotnega navajanja odsotnosti sklenjenih pogodb, tamle v točki poročila 2.2.1d.
               Največjo postavko v letu je predstavljal material, neka zlitina Auropal <stage>(?)</stage> v letni
               vrednosti 15 tisoč 966 evrov. To je bil material, ki smo ga največ nabavili, in ta je
               zdaj problematiziran. Za tiste, ki ne poznate Zakona o javnem naročanju – meja za
               razpis je 20 tisoč brez DDV, to pa je bilo 15 tisoč 966 z DDV. Ampak zanimivo je pa
               to, da je ta material, ki se je v letu 2014 nabavil v tej vrednosti, ga v prejšnjem
               letu sploh ni bilo poleg. Tudi v naslednjem letu ga ni bilo toliko, ampak ga je bilo
               samo 9 tisoč evrov.</p>
               <p>Izvedeni postopki javnega naročanja v teh dveh letih <gap n="…"/> Mi smo<gap n="…"/> Za tiste, ki poznate,
               naj to ne zveni kot ponavljanje, ampak samo za osvežitev. Jasno, tam je več različnih
               faz postopkov in Klinični center je v letu 2014 imenoval 79, v letu 2015 pa 111
               komisij. V letu 2014 smo izdali 61 sklepov o začetku postopka, naslednje leto 94.
               Objav smo imeli leta 2014 52, naslednje leto 69. Pogajanj smo imeli eno leto devet,
               naslednje leto 19. Odpiranj – 63, 83. Izborov – 52, 79. Podpisanih pogodb – 49, 69.
               Če pa zdaj vzamem samo medicinski material, smo pa imeli leta 2014 25 imenovanj
               komisij, leta 2016 19. Sklepov o začetku postopka – 20, 12. Objav 18, odpiranj 18,
               izborov 14, podpisov pogodb 11. Lahko dam še enako tudi za opremo za vsako posamezno
               leto. Tako da, to so zaradi dolgotrajnosti postopkov drugačni prikazi, kot jih je
               opravilo Računsko sodišče. Razlogov za tako različno trajanje postopkov je veliko. V
               našem primeru je zmotno  pričakovanje zakonodajalca, da bo hitro in v rokih
               izpeljal posamezni postopek. Da bi lahko čim bolj sledili tej zakonodajalčevi
               predpostavki, smo tudi pripravili terminske plane posameznih aktivnosti. Razlogov za
               odmike je veliko in bi jih lahko nekje strnil v naslednje <gap n="…"/> Kompetentnih sodelavcev
               na klinikah, ki bi lahko sodelovali v postopkih, ni bilo na pretek. Številni so
               hoteli od teh imenovanj odstopiti, a nismo dovolili, saj ni bilo primerne zamenjave
               zanje. Med te kompetentne sodelavce štejemo tiste sodelavce, katerih predlogi in
               odločitve njihovi sodelavci sprejemajo. V glavnem so bile to pri potrošnem materialu
               medicinske sestre klinik in kliničnih oddelkov, v nekaterih primerih še njihove
               pomočnice za posamezna področja. Na nekaterih področjih, sploh na intenzivnih
               oddelkih, ki so bolj specifični, smo praviloma dobili le po eno diplomirano
               medicinsko sestro. Tak primer sta CIT oziroma kardiokirurgija. Obe sta bili
               posledično imenovani<gap n="…"/> Ja, ampak bom rekel, a veste, tudi poročilo je bilo dolgo,
               mislim moram tole povedati.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Seveda, ampak <stage>/ nerazumljivo/</stage> je veliko. Če ne, bom prekinil.</p>
            </sp>
            <sp who="SDT7:UranBojan">

               <speaker>BOJAN URAN:</speaker>

               <p>Ja, potem pa dajte prekiniti, no.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Dajte skleniti malo misli.</p>
            </sp>
            <sp who="SDT7:UranBojan">

               <speaker>BOJAN URAN:</speaker>

               <p>Ja, ne morem, a veste, ker je<gap n="…"/></p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Morate.</p>
            </sp>
            <sp who="SDT7:UranBojan">

               <speaker>BOJAN URAN:</speaker>

               <p><gap n="…"/> očitkov tamle v Računskem poročilu, koliko jih je bilo?, 60 strani.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Poglejte, razčiščevanje z Računskim sodiščem imate pač na drugem nivoju, tukaj pa je
               informacija za člane odbora, ki razpravljajo o tem poročilu. Tako da, lepo
               prosim.</p>
            </sp>
            <sp who="SDT7:UranBojan">

               <speaker>BOJAN URAN:</speaker>

               <p>Okej. Na koncu bi rekel samo še to, če že moram zaključiti, da to, kar smo delali,
               ste prej slišali, smo vse objavljali na spletu in je bilo transparentno in se je to
               dalo preveriti.</p>
               <p>Mogoče samo še čisto na kratko o opremi, pa o tistih očitkih, da smo tole kar takole
               iz ceste, ko so prihajali, pa nam dajali opremo. To ni res. Tukaj imamo prisotno tudi
               predstojnico Nevrološke klinike, ki je bila leta 2009 ob selitvi v nove prostore
               soočena s krutim dejstvom. Tam je imela nove, lepe prostore, ni pa imela opreme,
               aparatur, s katerim bi lahko oskrbela bolnike. Jaz, ki sem že nekaj časa tam notri,
               si predstavljam njeno stisko, kakšna je bila, ko ni mogla teh bolnikov ustrezno
               oskrbeti. Upam si trditi, da je opremo, za katero je dobesedno nažicala, nažicala
               dobavitelje, da je bila to takšna oprema, ki jo je ona za svoje delo potrebovala.
               Popravite me, gospa profesor. Verjetno si niste tam notri omislili kakšnega jacuzzija
               ali pa karavana <stage>(?)</stage>, da bi imeli notri, samo tisto opremo, ki ste jo imeli.</p>
               <p>Da samo še zaključim <gap n="…"/> Vse, kar smo delali, smo izvedli transparentno, ker smo imeli
               nadzor svojih sodelavcev, uporabnikov na oddelkih, direktorja, interne revizije,
               ponudnikov, državne revizijske komisije, protikorupcijske komisije, strokovnega
               sveta, sveta zavoda, GPU, NPU, Policijske uprave Ljubljana, celo Maribor je bil
               poleg, medijev, svojcev, Računskega sodišča, parlamentarne komisije in zdaj še obeh
               teh odborov. Pri tem, kar so pregledovali, niso ničesar našli, zato ker nismo delali
               nič takšnega, kar bi bilo narobe.</p>
               <p>Hvala.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Se pravi, gospoda Urana sem pustil malo dlje časa zaradi njegovega mesta, ki ga je
               zasedal pri nabavah v tem obdobju, naslednje pa prosim, da malo omejite svojo
               razpravo, če bo.</p>
               <p>Izvolite.</p>
            </sp>
            <sp who="SDT7:ŽvanBojana">

               <speaker>PROF. DR. BOJANA ŽVAN:</speaker>

               <p>Pa bom zelo na kratko povedala <gap n="…"/> Mislim, jaz nisem ne ekonomist, ne menedžer, ampak
               govorila bom zgolj kot zdravnik in takratni predstojnik.</p>
               <p>Zadeva je pač takšna, da sem jaz vodstvo UKC na poslovanje mimo razpisov opozorila in
               zavrnila podpisovanje reverzov leta 2014 in jih tudi nisem podpisovala leta 2009.
               Takrat je bil naš poslovni direktor čisto nekdo drug in je verjetno delal tako, kot
               je vodstvo vedno delalo za mojim hrbtom kot predstojnice. Bom kar povedala, kako je
               to potekalo <gap n="…"/> Vodstvo UKC je v izjavi za javnost 16. junija 2015 želelo prevaliti
               svojo odgovornost na predstojnike, kar je bilo po mojem najmanj nedostojno. Tudi
               sicer, ko so nastale kakršnekoli panike, je vodstvo vedno s prstom pokazalo na
               predstojnike, vodstva pa  se ni dotaknilo ničesar, še najmanj pa kakršnakoli
               odgovornost. In enako je bilo tudi v primeru tega fantomske evtanazije Radan kot vsi
               veste zaradi katere je po mojem, more biti še danes določene kolege sram. Pri sebi
               imam dokument, bom povedala to, kako je EIT <stage>(?)</stage> vodja unit <stage>(?)</stage>, to se pravi
               intenzivne terapije prosila poslovno direktorico Nevrološke klinike za podpis reverza
               za mojim hrbtom. In sicer ta dokument nazorno kaže kako se je sklepal posel z
               rezervami, recimo v tem primeru reverzi med EIT <stage>(?)</stage> vodjo intenzivne terapije in pa
               brez vednosti predstojnika, direktno s poslovno direktorico Nevrološke klinike. Da
               seveda dobi te reverze, na enak način me niso obveščali tudi takrat, ko se je kalij
               zgodil, enostavno so me zaobšli, kako naj vem, da me moji podrejeni za mojim hrbtom
               varajo z nadrejenimi, ko nihče nič ne reče. Iz dokumenta to izhaja, vse dokumente
               imam, vodstvo ni opozorilo delavcev naj se obrnejo na predstojnika dokler jih ni, pač
               je prišlo do enega, ene eskalacije, ene aparature za mikrodializo, ko so hoteli skozi
               razvojni projekt ta reverz legalizirati in te posle, mislim ta mikrodializa je bila
               vezana na visoke vrednosti materialov, na visoke cene materialov. In v te posle je
               bil takrat, tudi takratni strokovni direktor nekako vpleten, jaz še enkrat povem, da
               strokovno ni sporno, da opremo rabimo, to kar je rekel gospod Uran, način pa, na
               kakšen način se ta oprema pridobiva pa verjetno ni pravilen. Tako, da UKC od leta
               2014 vidimo, da se je zamenjalo pet direktorjev, ampak ves <q>»support«</q>, vsi pomočniki
               pa ostajajo, to pomeni, da je jasno kdo vodi te posle. In od mojega opozarjanja dalje
               seveda mene pač določeni ljudje <q>»mobbingirajo«</q> in zaradi tega so tudi določene zgodbe
               na sodiščih. Tako, to bi samo jaz rada povedala kar pač se je meni dogajalo, v moji
               zgodbi.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
            </sp>
            <sp who="SDT7:ŽvanBojana">

               <speaker>PROF. DR. BOJANA ŽVAN:</speaker>

               <p>Imam pa vso dokumentacijo, če hočete kdo pregledati, lahko pogleda.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Kar. Lahko izklopite.</p>
            </sp>
            <sp who="SDT7:HojkerSergej">

               <speaker>SERGEJ HOJKER:</speaker>

               <p>Ko si omenjala strokovnega direktorja je bil to po vsej verjetnosti direktor
               Nevrološke klinike.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Dajte v mikrofon prosim.</p>
            </sp>
            <sp who="SDT7:HojkerSergej">

               <speaker>SERGEJ HOJKER:</speaker>

               <p>Ker moram reči, mislim, da so zadeve jasne. To ni bil strokovni direktor Kliničnega
               centra, ampak je bil strokovni direktor Nevrološke klinike. To je, moram reči, da jaz
               sem z zanimanjem prebral poročilo Računskega sodišča in mislim, da je v njem dosti
               zelo primernih sugestij za dobro delo. Zavedati se pa moramo nekaj, ko ocenjujemo
               Klinični center, ga težko ocenjujemo z enakim vatlom, govorimo o stroki zdaj seveda,
               ne o financah, kot recimo eno sekundarno bolnico in privatni center. Klinični center
               je tercialna inštitucija prvič, in drugič, Klinični center je bil v teh letih
               izrazito finančno podhranjen, govorim predvsem o izrabljenosti aparature in ne o
               drugem segmentu. Tako, da smo bili vedno, ko smo se odločali o planu nabave v velikih
               dilemah. Seveda je priporočilo o strategiji razvoja zelo primerno in se z njim zelo
               strinjam, samo mi smo bili pa nekako v položaju gasilcev, ki gasijo tri požare na
               enkrat, če ne pet požarov na enkrat, vsaka klinika je predlagala svojo prioriteto
               nabav in na strokovnem svetu smo s konsenzom sprejeli potem dejanski plan nabav za
               tekoče leto. Ob tem, da seveda je izpadlo cel kup stvari, ki bi jih moral klinični
               center kupiti, ker so bile izrabljene ali, ker je razvoj stroke nekaj upošteval. Da
               vam povem samo en primer, ki sicer ni iz teh let, ampak je od prej. Če govorimo o
               opremi kliničnega centra, se vedno spomnim naš PCT, ki smo ga mukoma dobili  in seveda takrat je bilo po
               mednarodnih standardih jasno, da Slovenija rabi med 4 tisoč 500 in 5 tisoč PCT
               preiskav, Onkološki inštitut jih je delal takrat manj kot tisoč. Ko smo dobili našo
               mašino, smo jih začeli delati tisoč 500, plačanih je bilo 500, to se pravi tisoč smo
               jih delali iz drugih sredstev. Danes so zadeve seveda drugačne, moram reči, da so se
               zadeve bistveno spremenile, ampak v tistem času, poglejte, kako naj govorimo potem o
               ekonomičnosti nabavljanja opreme, po strokovnih kriterijih je jasna in še danes
               delamo premalo PCT v Sloveniji, čeprav imamo tri mašine, po drugi strani pa iz
               ekonomskega razvojnega kota zadeva ni bila nikakor opravičena, ker smo delali v svojo
               zgubo. To samo kot ilustracijo, ko se pogovarjamo o strategiji razvoja in strategiji
               nabav. Klinični center je na žalost trenutno bil v situaciji tistih let, pa mislim,
               da je danes še tudi, ko v bistvu gasi požare in se mora s konsenzom odločiti, kaj je
               pravzaprav tisto kar je bolj nujno od ostalega, čeprav je vse nujno. Tako, da to je
               samo pogled, ki ga moramo imeti v glavi, ko beremo priporočila Računskega sodišča, se
               pa zelo strinjam, da je nadzor nad opremo, nad izdelavo kriterijev za prioritete
               seveda zelo dobra in potrebna, ampak seveda tukaj je treba upoštevati pa še razvoj
               stroke. Klinični center je tercialna inštitucija, včasih potrebuje opremo, ki ni
               rutinska, ki še postaja rutinska, če želimo vsaj približno držati korak s stroko v
               svetu.</p>
               <p>Hvala.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Še kdo od gostov želi razpravljati? V redu, potem zaključujem razpravo s strani
               gostov, če bo potrebno še kakšno vprašanje razjasniti bi vas potem prosil, da boste
               odgovorili, drugače pa odpiram razpravo za kolegice in kolege.</p>
               <p>Se pravi kot predlagatelj, gospa Jelka Godec.</p>
            </sp>
            <sp who="SDT7:GodecJelka">

               <speaker>JELKA GODEC (PS SDS):</speaker>

               <p>Najlepša hvala.</p>
               <p>Zdaj jaz bi tukaj na tem mestu mogoče malo začela s cinično ugotovitvijo. Najboljše
               je po razpravah oziroma obrazložitvah nekaterih odgovornih UKC Ljubljana, da
               spremenimo člene oziroma pardon, se opravičujemo, sklepe in damo, da je seveda krivo
               Računsko sodišče, ki je te nepravilnosti ugotovilo. Ali se vam zdi primerno dragi,
               vsi tiste, ki ste vabljeni in pa seveda kolegi poslanci, da tistega, ki ugotovi
               nepravilnosti danes tukaj skoraj križamo. In iščete izgovor na izgovor, da niste
               mogli popolnoma nič, ker so zakoni tako napisani, da ni šlo, ker se vam gre za
               bolnike, ker ste morali nemudoma sprejeti oziroma dobaviti neke zadeve, strinjam se,
               bolniki morajo biti oskrbljeni, to je prvo, ampak iz vaših ust to ne zveni resno, ne
               zveni resno. In gospod Vrhunec, direktno na vas zdaj apeliram tole, kar je napisal
               predlagatelj je <q>»copy-paste«</q> iz Računskega sodišča besedilo, <q>»copy-paste«</q> in vi ste
               polemizirali z Računskim sodiščem, to kar je napisano kot predlagatelj. In nikjer
               predlagatelj, nikjer, ne omenja in ne trdi in vas ne obtožuje, ne danes, ne v
               predlogu, da je bilo karkoli ukradenega, nihče, to ste si danes naredil sam. Naprej
               se branite, da niste nič ukradli, nihče vam danes tega ni očital gospod Vrhunec,
               nihče, niti vas z besedo nismo omenjali. Da pa niste bili nikoli pred sodiščem zaradi
               kršenja javnih naročil kaznovani, je pa laž. Pred sabo imam sodbo v imenu ljudstva,
               Okrajno sodišče v Ljubljani je na obdolžilni predlog državne revizijske komisije za
               revizijo v postopku oddaje javnih naročil z dne 18. septembra 2015, gospod Vrhunec ni
               problema, ker to je javno na spletu, javno na spletu, jaz sem dala sprintati, lahko
               povem iz katere, iz MMC. Da je torej Okrajno sodišče v Ljubljani z dne 18. septembra
               2015 spoznalo, torej Univerzitetni Klinični center Ljubljana in vas kot takrat kot
               odgovornega vršilca, torej vršilca dolžnosti generalnega direktorja, da ste  odgovorni za prekršek po
               drugi točki prvega odstavka 111. člena Zakona o javnem naročanju, in ste bili torej,
               ste morali plačati globo 500 evrov. Ker ste oddali javno naročilo v letni pogodbeni
               vrednosti, 636 tisoč 203 evrov brez predhodnega javnega, torej razpisa. In torej
               gospod Vrhunec, to je ena izmed zadev zaradi katerih ste že bili torej spoznani za
               krivega, ker ste izvajali javna naročila mimo, torej Zakona o javnem naročanju. To je
               ena izmed zadev, tako, da toliko samo v tisto, da nikoli nič. In to kar ugotavlja
               Računsko sodišče, je zapisano torej v našem sklicu, <q>»copy-paste«</q>, nisem brala vsega
               zato, ker je potem Računsko sodišče samo povedalo kako in kaj. To, da se nekateri
               oziroma bivši direktorji UKC Ljubljana hvalijo v medijih, da so izvajali seveda in
               tudi, je bilo tudi pred našo parlamentarno preiskovalno komisijo za žilne opornice
               povedano, ne samo s strani bivših direktorjev UKC Ljubljana, ampak tudi nabavnikov,
               da se je nabavljalo mimo javnih naročil, nekateri so celo, na televiziji RTV
               Slovenija so povedali, da so ponosni na to, potem ugotovitve Računskega sodišča ne
               presenečajo, ne presenečajo, in to ne gre za nabave pod 20 tisoč evrov, kolikor je
               pač mejna vrednost po Zakonu o javnem naročanju, ampak gre za višje vrednosti, za 56
               tisoč evrov, za 136 tisoč evrov, za 163 tisoč evrov, lahko vam pokažem vse tisto kar
               smo na enem samem segmentu ugotovili. In tisto kar je bilo danes povedano, da se
               ukvarja Računsko sodišče z stomatološkim materialom, ja se tudi s tem ukvarja, ampak
               se pa ne pove vseh ostalih materialov, ki so bili nabavljeni mimo javnega naročanja,
               recimo diagnostična sredstva, ki se vnašajo v organizem, nabava v letu 2015 za 6,5
               milijona, od tega samo 11 % preko javnih naročil, vse ostalo ne. V letu 2014 za 6
               milijonov tudi, 23 % preko javnih naročil, tega se pa ne pove in ne pove se tudi
               recimo, da je vrednost recimo nabavljenih izdelkov, ki se kirurško vgrajujejo v
               organizmih, v letu 2014, 2015 znašala 36,5 milijonov in, da se je recimo, da so
               nabavili recimo srčne zaklopke, skupaj za 2,5 milijona, od tega brez podlage v
               postopkih javnega naročanja za milijon. Zdaj pa tisti, ki so bili odgovorni v UKC
               Ljubljana, to so majhni procenti, samo 16 % in tako naprej, tako kot je ministrica
               dejala na preiskovalni komisiji, žilne opornice, to je samo 0,74 % vseh nabav,
               milijon tu, milijon tam, 100 tisoč tu, 100 tisoč tam, pa pridemo do izgub takšnih kot
               jih ima UKC Ljubljana. Zdaj ne vem ali so že narastle tam proti, ne vem koliko, 50
               milijonov, ne bom govorila o tem, ker ne vem, to mogoče lahko zdajšnji direktor pove
               kakšno je stanje je prevzel, ampak glejte, govorite, da ste racionalizirali, da ste
               vse naredili, da bi ja bilo čim manj za material, zakaj potem takšne izgube, zakaj
               potem toliko za material, kje ste racionalizirali? In, ko imam poslovna poročila,
               poslovne izide UKC Ljubljana, porabljen material v letu 2013, 138,5 milijona, 2014
               145,5 milijonov, 2015 154,5 milijona, kje je tu znižanje? To so poslovni izidi iz UKC
               Ljubljana sprintani iz interneta, ker so javni. In danes poslušamo vse možne izgovore
               kako ni bilo možno nabavljati preko javnih naročil po normalnih postopkih. Potem
               govorite, da, glejte in to kar je bilo 500 evrov kazni za več kot pol milijona
               izbranega materiala mimo javnega naročila, jaz mislim, da je to pač sodišče odločilo
               kakor je odločilo, ampak to je kazen, dobro za pravno osebo, hkrati pa seveda tudi
               kazen za Univerzitetni Klinični center, ki je moral plačati 25 tisoč evrov, ampak
               glede na to kar je Računsko sodišče ugotovilo, jaz pričakujem,  da bo, če gre to na sodišče kakršnakoli
               prijava, tu še večje kazni. Kdo to plača, kdo? Davkoplačevalci, namesto za material,
               boste plačevali kazni, ker niste ravnali zakonito in noben izgovor vam ne pride prav,
               ker kaj se ugotavlja? Tudi Računsko sodišče, da se zavlačuje z razpisi, ker smo tudi
               na preiskovalni komisiji ugotavljali, da se je preko korespondenc mailov, smo videli,
               da je se zavlačevalo z razpisi, da se je nabavljalo zato preko naročilnic in so se
               podaljševali aneksi. Da se zdaj po nekih informacijah, ki jih imam trenutnih, v UKC
               Ljubljana res znižale cene za en material, to je za žilne opornice, da so prišli iz
               800 2014, na 170 evrov na enem materiali, kje je še ves ostal material, kje? Kdo je
               znižal cene na srčnih zaklopkah? Ne vem, ne bom zdaj vsega naštevala. Na enem
               materialu se je očitno dalo, zato, ker je pač nekaj idealistov zdravnikov tukaj
               pospešilo zadeve, ne gospod Vrhunec, nehajte se po prsih tolči zato, ker še enkrat
               vam bom povedala, vi ste kršili Zakon o javnem naročanju, tu je sodba v imenu
               ljudstva in to si upam povedati, za vse ostalo ne bom govorila, ker ni nič še
               dokazanega ali pa vam karkoli izrečenega, kakršnakoli kazen. In ja, hvalili ste se,
               ja jaz sem znižal, on je znižal, vse kar ste delali, ste tudi na tistem področju mimo
               javnih naročil nabavljali in s tem ste se hvalili, s tem ste se javno pohvalili. Bilo
               je rečeno, da ima UKC Ljubljana preglede NPU, KPK, svojcev, bolnikov, ne vem vse
               inštitucije ste našteli, ni, da ni, potem pa je vprašanje tukaj, kaj pa delajo potem
               te inštitucije, da danes Računsko sodišče ugotavlja takšne zadeve, kje so notranje,
               kaj je notranja revizija ugotavljajo? Ampak notranja revizija lepo vas prosim no,
               zunanja revizije so pa nekaj drugega, to pa je Računsko sodišče, potem pa najdemo
               tisoč in en izgovor, tisoč in en izgovor. In, če se to eno leto zgodi, bom rekla tako
               kot ste vi rekli, ja se pač, mora se pač zgoditi, dobro se pač zgodi, ampak to se
               dogaja štiri leta zapored na istem materialu, prekoračitve javnih naročil. In še
               enkrat, kazen za to bodo plačevali davkoplačevalci, bolniki, bolniki, ki bodo morali
               plačati to kazen, ki bo sledila, če se karkoli, jaz upam, da razplete iz tega ven.
               Tako, da, ko navajate stvari iz Računskega sodišča, tako kot je rekel predsednik
               odbora, da s tem boste razčiščevali tam kjer je pač zato potrebno, ampak dajmo biti
               dosledni, dajmo navajati vse, ne samo stomatološki material, ki je samo v vrednosti,
               ne vem, slabega milijona, ampak še enkrat, evro tu, evro tam in znese skupaj to
               izgubo in to so vaše racionalizacije in, da ste v finančni stiski bili, ja, če ste
               bili pa v finančni stiski, še pa toliko bolj, še toliko bolj potrebna je
               racionalizacija in gledati na cene, ne pa kar gremo mimo javnih naročil. Jaz
               verjamem, tako kot je bilo rečeno, da so določena zdravila, ki ali pa pride trenutek,
               ko je potrebno takoj naročiti, ker gre za življenjsko ogrožene bolnike v tistem
               trenutku, ampak to je, to so redki primeri, to je pa res minimalni procent in v
               tistem trenutku se seveda ne razmišlja zdaj vseeno tja, če vemo, da je treba bolnika
               rešiti, ampak še enkrat povem na primeru, koliko srčnih zaklopk, žilnih opornic,
               stomatološkega materiala pa ni življenjsko ogroženo, ni in se, da racionalizirati in
               narediti stvari tako kot je treba, danes vse kar smo slišali je, da smo predlagatelji
               krivi, da se je to dogajalo v UKC Ljubljana in, da obtožujemo, da je prihajalo do ne
               vem, da je denar izginjal, ne, mi govorimo o slabih 70 milijonih mimo javnih naročil
               oziroma nepravilnosti glede na Zakon o javnih naročilih, o tem govorimo, če pa je bil
               kakšen evro kam dan, zato, da se je to zgodilo, to bojo pa organi pregona
               ugotavljali, če sploh se je to zgodilo, nihče  nikogar tukaj tega ne obtožuje, je pa vprašanje zakaj
               je prišlo do tega, teh takšnih nepravilnosti in Računsko sodišče vam je povedalo,
               dalo tudi kakšni naj bodo pač popravljalni ukrepi in jaz upam res, da bo zdajšnji
               direktor imel toliko modrosti, da bo te zadeve rešil tudi v smislu, da ljudi, ki se
               danes izgovarjajo, da so morali tako delati, ne bo poslušal, samo to. In, da bo te
               stvari uredil tako, da bodo potem stale naprej in potem bomo tudi lahko govorili o
               manjših izgubah UKC Ljubljana, o res o racionalizaciji zadev, pa upam pa tudi, da pri
               vseh teh materialih in standardih, ki jih je treba napisati, čeprav včasih vemo, da
               imamo tudi evropske smernice, ampak dobro, če že tako želite, da boste uporabili
               tiste zdravnike, ki se zavedajo, da je treba racionalizirati, vendar še enkrat, da ne
               bi kdo od poslušalcev mislil, da mislim na racionalizacijo v smislu slabši material
               oziroma nižje cene slabši material, ne isti material za nižje cene, ja gospod Uran
               smešno je, ampak na žilnih opornicah se je dokazalo za isti material so se znižale
               cene, isti material. Tako, da kar se torej še enkrat, mi kot predlagatelji menimo
               torej, povzetki so iz Računskega sodišča in menimo, da danes ni seveda čas, da
               obračunavamo zdaj koliko je bilo kam denarja danega, ali je kdo dobil podkupnine ali
               ne, daleč od tega, zato so preiskovalni, mislim inštitucije za pregon in tako naprej,
               ampak to, da je zaskrbljujoče, da Računsko sodišče za dve leti ugotovi takšne
               nepravilnosti v naši največji bolnišnici in tukaj ni izgovorov v smislu tako smo
               morali delati in zakon je slab, zakon kakršen je, je in ga je treba spoštovati, in to
               kar je rekla gospa Žvanova tudi nakazuje na to, da so se dogajale tudi z, torej
               opremo na reverz nepravilnosti in ignoranca danes do tega je mislim, da ni primerna,
               tudi s strani ministrice sem pričakovala, da bo pač povedala določene zadeve kako oni
               vidi te stvari in kako gleda na te zadeve, ker o tem govorimo že nekaj časa. Ampak
               dobro, glede na to, da je Vlada v odhajanju verjetno se ji niti ne zdi primerno, da
               bi o tem govorila, ampak vseeno bi bilo pa zaslišati kako, ker konec koncev je pač ta
               Vlada vladala od 2014 do danes, tako, da jaz še enkrat predlagam torej, da se ti
               sklepi sprejmejo, da se odgovornost poišče tako na strani UKC Ljubljana kot na
               ministrstvu in, da je to nek poduk, to revizijsko poročilo Računskega sodišča za UKC
               Ljubljana, za vse nas, za ministrstvo in tudi za ostale bolnišnice.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Še eno pooblastilo, mag. Bojano Muršič nadomešča gospod Jan Škoberne.</p>
               <p>Zdaj ima besedo mag. Julijana Bizjak Mlakar in za njo Jan Škoberne. Izvoli,
               Julijana.</p>
            </sp>
            <sp who="SDT7:BizjakMlakarJulijana">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Hvala lepa za besedo gospod predsednik, lep pozdrav vsem prisotnim.</p>
               <p>Tudi sama sem bila razočarana, ko sem prebrala vse to kaj se je dogajalo na UKC,
               namreč Računsko sodišče je izreklo kot smo slišali negativno mnenje, ker je ugotovilo
               pomembne kršitve Zakona o javnem naročanju. Med drugim je bil tudi, je UKC
               dobaviteljem preplačal dobave za najmanj 10 tisoč 598 evrov kot tukaj piše. Seveda
               sem pričakovala danes drugačno debato, nikakor pa ne obračunavanja z Računskim
               sodiščem, še manj obračunavanje med osebami znotraj UKC, kar smo danes tukaj doživeli
               in upam, da ne bo prišlo tudi do obračunavanja s poslanci, ker sem že videla par rok
               dvignjenih na debato, ki je stekla, tako, da sem razočarana tudi nad tem, ker namreč
               pričakovala sem, da bomo danes tukaj slišali s strani vodstva UKC na kakšen način se
               bodo te nepravilnosti odpravile oziroma ali so že odpravljene in torej kako, na
               kakšen način se to v bodoče ne bo več dogajalo, to bi pričakovala od današnjega,
               torej od današnjih sej, vendar pa tega nismo doživeli, zakaj sem razočarana? Zaradi
               tega, ker mislim, da je UKC še vedno  kakovosten javni zavod in da je zelo pomembno, da imajo
               ljudje zaupanje vanj in da se seveda dogajajo tudi neprimerne zadeve, vendar mora
               biti vodstvo sposobno te neprimerne zadeve samo razčistiti in odpraviti, ne pa da
               ščiti, tako kot je bilo danes nekako razvidno iz tega izvajanja, tudi tiste stvari,
               ki so negativne in ki se ne bi smele dogajati. Torej, nikakor ni sprejemljivo
               kakršnokoli kršenje zakona, tudi ni sprejemljivo, da se preplača dobavitelje in
               pričakovala bi, da bo nekdo za te stvari tudi odgovarjal. To bi se moralo zgoditi.
               Ker namreč, pomembno je, da UKC ohrani zaupanje prebivalstva in da je sposoben, da je
               vodstvo sposobno s temi nepravilnostmi samo opraviti, ker končno gre za ogromen javni
               zavod, zelo velik, gre za ogromno denarja, ki ga vlagamo v ta javni zavod, ki ga
               ljudje vlagajo v ta javni zavod, in seveda pričakujem takšno vodstvo, ki bo znotraj
               razčistilo, kaj se s temi nepravilnostmi dogaja, ne pa da se bomo zdaj mi tukaj šli,
               kdo ima bolj prav – Računsko sodišče ali UKC. Dejstvo je, da ima Računsko sodišče ta
               pooblastila in če je to ugotovilo, pomeni seveda, da je na UKC-ju, da se usedejo in
               da se zmenijo, kako bodo te stvari odpravili. To je naloga UKC-ja in da ohrani
               zaupanje ljudi v delo, ki ga opravljajo. Tam je ogromno ljudi, ogromno zdravnikov,
               medicinskih sester in drugega osebja, ki delajo kakovostno, in je nepotrebno, da se
               blato na tak način sedaj meče na cel UKC. To ni dobro. Te stvari je treba seveda
               odpraviti, pri tem pa ima tudi ministrstvo določene naloge. Ne morem se strinjati, da
               je bila ministrica<gap n="…"/> S tem, da<gap n="…"/> Torej, odobravati tega, da je bila ministrica ves čas
               kar tiho in da ni niti besede povedala v zvezi s tem, kako se bodo te stvari
               razrešile. Res je, UKC je finančno podhranjen, to vemo in to ni v redu, vendar pa so
               znotraj tudi številne nepravilnosti, s katerimi se bo treba soočiti. Tu ne gre le za
               nabavo. Mi vemo, da smo imeli opravka tudi že v preteklosti in s preskakovanjem
               čakalnih vrst, pa se ni nič naredilo proti tistim, ki so to počeli. Imamo, torej že
               pri sami komisiji za žilne opornice smo ugotavljali, da se je znotraj UKC-ja
               razbohotilo tudi dvoživkarstvo, da so določene osebe<gap n="…"/> Ker, namreč, tedaj smo
               ugotavljali nepravilnosti prav pri teh osebah, ki sedijo na dveh stolih, zdravnikih,
               ki so tako v javnem zdravstvu, torej zaposleni kot javni uslužbenci, hkrati pa imajo
               nekateri kar po dva espeeja, pa zraven dva dooja, pa še kakšen zasebni javni zavod in
               preko vsega poslujejo. Kako naj taka oseba potem kakovostno dela še kot javni
               uslužbenec? Torej, veliko stvari je, ki seveda škodljivo vplivajo na samo delo. Tukaj
               tudi ministrica ni znala opraviti s tem, to je treba povedati in tudi vodstvo UKC-ja
               s tem, z vsemi temi nepravilnostmi ni znalo opraviti. Tako da jaz upam, da ne glede
               na to, da je dal predsednik Vlade odstopno izjavo, da naslednji meseci ne bodo mrtvi,
               ampak da se bo aktivno delalo na tem, da bo UKC skušal vse te nepravilnosti, ki so,
               popraviti.</p>
               <p>Bi pa imela vprašanje za Računsko sodišče. Namreč, pričakujem, da<gap n="…"/> Torej, to odzivno
               poročilo, nekako ne vidim, na kakšen način bi se recimo popravilo to, da so bile
               določene stvari preplačane. Namreč, če je nastala škoda 10 tisoč 500, pa še nekaj
               evrov, če nekdo vzame ta denar, vemo, da ga damo na sodišče ali kakorkoli, nekaj se s
               tem zgodi in mora to plačati, povrniti te denarje nazaj. Torej, kako to, da v tem
               primeru, med temi popravljalnimi ukrepi ni ničesar glede tega? Pričakovala bi, da se
               bo nekaj naredilo tudi na tem področju. Kako je pravzaprav z odgovornostjo? Ali nimamo v
               državi nobenih sankcij, če nekdo krši zakon ali pa če recimo da nekemu dobavitelju
               pretirane zneske denarja? To je javni denar in nekaj bi se moralo zgoditi. Pač,
               logično razmišljam, da če se navadnega državljana kaznuje, če vzame 500 evrov, tukaj
               gre pa za več denarja in gre tudi za kršitve zakona, ki ste jih ugotavljali. Mi vemo,
               da so bili in so verjetno še določeni nadzorni organi, tudi organi pregona, pa tudi
               Državno tožilstvo, da so bili neučinkoviti ali da so neučinkoviti, ampak to ni
               razlog, da bomo rekli: <q>»Zdaj pa vsak sme delati vse, kar pač počne.«</q> Tako da, mislim,
               da bi morali poiskati neko odgovornost. Lahko se sicer zgodi tudi, da so kakšne
               zahteve, morda resne, smiselne ali pa pretirane, da se to, tudi ko gre recimo za te
               standarde, kar ste govorili gospod Uran, torej da gre za kakšno takšno zahtevo,
               vendar pa mislim, da je temu namenjen prav ta ugovor, da se to razčisti z Računskim
               sodiščem. Namreč, vsako poročilo Računskega sodišča nudi tudi možnost ugovora na to
               poročilo in se lahko take stvari tudi razčistijo. Tako da, če gre za to, se seveda to
               da razčistiti, povsem neprimerne pa so seveda insinuacije o škodljivih namerah
               Računskega sodišča ali pa o medijski gonji in o čem podobnem. Tukaj je treba
               resnično, no<gap n="…"/> Jaz, vas prosim, vodstvo UKC-ja, da razmislite o tem, kako pomemben je
               UKC za Slovenijo in da te stvari uredite znotraj, brez takšnih izpadov, kot smo jih
               danes slišali tukaj.</p>
               <p>Hvala lepa.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Preden vam bom dal, bi zaključil en krog. Se pravi, na vrsti je gospod Jan Škoberne
               in potem bom razpravljal tudi jaz.</p>
               <p>Izvolite.</p>
            </sp>
            <sp who="SDT7:ŠkoberneJan">

               <speaker>JAN ŠKOBERNE (PS SD):</speaker>

               <p>Najlepša hvala, spoštovani predsednik.</p>
               <p>Spoštovani predsednik Šircelj, ministrica, kolegice in kolegi, gostje.</p>
               <p>Jaz ne bi v podrobnosti ponavljal razprave, ki jo je imela pred menoj poslanka Bizjak
               Mlakar, ker se v pomembnem delu strinjam in sem želel v resnici opozoriti na zelo
               sorodne dileme in stališča, bi pa nekoliko želel obrniti tezo, ker smo očitno v
               situaciji – ali je to zaradi včerajšnjih večernih dogodkov ali je to splošna klima -,
               v kateri moramo najprej povedati, da je za vse kriv nekdo drug, pa skriti vsa
               ogledala v sobi, da se slučajno kdo ne pogleda in ne zagleda v ogledalu. Da ne bo
               dileme, jaz bom vse tri predlagane sklepe podprl, ker mislim, da so povsem ustrezni
               in žal naslavljajo stanje kot tako, bi pa opozoril na dimenzijo, da to ni izključno
               in samo problem UKC Ljubljana in si bom drznil postaviti tezo, da je to pravzaprav še
               najmanj problem UKC Ljubljana. Vem, da je to drzna teza, ampak zadevo bom postavil
               takole <gap n="…"/></p>
               <p>Mi od trenutka, ko sem jaz prišel v ta Državni zbor, takrat se boste spomnili
               Komisije za nadzor javnih financ, kjer smo na nek način prvič opozorili na dilemo
               žilnih opornic, pa na čezmejne elemente, če jih lahko tako poimenujemo, tega
               poslovanja, se zdaj o teh stvareh pogovarjamo. Če bi bila to edina točka, o kateri se
               pogovarjamo, bi se tukaj lotil te razprave, ki je, kaj in kdo je odgovoren znotraj
               UKC in kaj so zdaj podrobnosti, ki jih moramo razčistiti z Računskim sodiščem, pa se
               tega ne bi lotil iz več vidikov. Prvi je to, ker ima seveda tudi UKC kot javni zavod
               in vsi ostali javni zavodi vrh, ki bi ga moral spraviti v red, ima tistega, ki je
               najbolj odgovoren za njegovo poslovanje in vanj lahko vedno poseže, in to je seveda
               ministrstvo. To bom pa zdaj utemeljil z eno drugo podatkovno primerjavo. Namreč,
               Računsko sodišče tokrat ni prvič znotraj javnega zdravstvenega sistema ugotavljalo,
               da stvari  niso dobre,
               da se posluje mimo sistema javnega naročanja, da gre denar, ki ga je v zdravstvu
               očitno dovolj, da se ga lahko porablja prekomerno, mimo pravil, ki bi v državi morala
               veljati in veljajo. Imeli smo leta 2016 revizijo Računskega sodišča v celjskih,
               gorenjskih in v ljubljanskih mestnih lekarnah, ki je bilo v celoti negativno za vse
               tri. Če prav razumem, smo danes na isti točki kot leta 2016, razen če me bo seveda
               vrh, to je Ministrstvo za zdravje, demantiral, vem pa, ker imam pred sabo podatke, da
               me ne more. Celotni podatki za zdravila, to govorim bolj zaradi javnosti, da bodo
               razumeli, so v 2014 znašali 432 milijonov 393 tisoč 685 evrov, potem pa v treh
               največjih lekarnah, ni samo UKC problem, ugotovimo, da Računsko sodišče ne izda
               mnenja z zadržkom, ampak v celoti negativno. To pomeni, poslovanje ni skladno z
               zakonom, dela se mimo notranjih aktov, denar, ki je javen, od davkoplačevalcev, se
               troši netransparentno. Zadnja zgodba, podobna tej, revizija poslovanja pomurskih
               lekarn, Mestna občina Murska Sobota ugotavlja takisto. Nabava zdravil mimo postopkov
               javnega naročanja, 20 milijonov v 10 letih, znese 200 milijonov mimo postopkov
               javnega naročanja. Mi lahko tukaj<gap n="…"/> Predlagateljica, ki vodi tudi preiskovalno
               komisijo, lahko pove, da mi lahko ugibamo, koliko od tega denarja bi se dalo znižati,
               ampak dejstvo je, da ti zneski očitno, potem ko se ukrepa, ko se ustvari javni
               pritisk, se kar naenkrat znižajo na istem materialu, kot je bil zdaj naročan, in kar
               naenkrat se urgentnost potrebe po tem, da se to naroča mimo pravil, bistveno zniža,
               bistveno manjkrat pojavi. Pa se ne bi zapletal v to diskusijo, kdo od nadrejenih ni
               ustrezno nadzoroval ali pa imel informacije od svojih podrejenih, pa zakaj so igrali
               z nadrejenimi od nadrejenih. Svete zavodov imamo sestavljene z razlogom tako, kot jih
               imamo, in vemo, kdo je vrhovni nadzornik. Da ne grem predaleč <gap n="…"/> Jaz mislim, da bi
               tukaj v javnosti ustvarili povsem napačen vtis, če bi ljudje razumeli, da je
               Univerzitetni klinični center Ljubljana ali pa katerakoli druga bolnišnica, to si
               upam trditi, da so to neke večinsko polmafijske institucije, ki se ukvarjajo s
               pranjem denarja in skušajo na vsaki točki zaobiti zakon. Pravzaprav bi postavil
               obratno tezo. To so odlične, strokovne, izjemne institucije, ki svoje delo za
               državljanke in državljane zelo dobro opravljajo, imamo pa seveda žal, to je narava
               človeka, to bi lahko Hobbes bolj natančno pojasnil, če bi šli malenkost bolj v
               filozofijo, znotraj vsakega sistema ljudi, ki izkoriščajo možnosti, ki jim jih sistem
               daje, da gredo mimo njega. Zato imamo vrhovnega nadzornika, ki je ponovno Vlada, v
               njenem imenu ministrstvo, ki mora odreagirati. Pri lekarnah ni, pri UKC-ju bo zdaj
               spet težava v Računskem sodišču, če pravilno razumem razpravo, in še kje se nam bo to
               pojavilo. To ni prav in to bo več kot očitno reševala neka druga ekipa, kakršnakoli
               že bo. To lahko po včerajšnjem večeru že povemo. Tudi predsednik republike je že
               povedal, kdaj bo predvidoma razpustil ta naš zbor, tako da nam ne ostane kaj drugega
               kot to, da zaključke iz dela tega zbora skušamo konkretizirati tudi na način, da v
               tem, kjer je naša nadzorstvena pristojnost, kar se le da naložimo izvršni veji, da
               naredi vse, kar je mogoče, zato da do tovrstnih zadev ne bi več prihajalo v bodoče.
               Jaz bi si ob tem dovolil reči, ne vem, ali je to zdaj mogoče poslovniško, spoštovana
               oba predsedujoča, da bi
               kakšen sklep celo lahko razširili. Recimo, da Odbor za zdravstvo in Komisija za
               nadzor javnih financ pozivata Nacionalni preiskovalni urad, Državno revizijsko
               komisijo in Računsko sodišče, da v skladu s svojimi pristojnostmi in veljavno
               zakonodajo sprožijo postopke zoper odgovorne direktorje in člane svetov zavodov v
               tistih zavodih, ki za nabavo zdravil in drugega blaga ne izvajajo postopkov javnega
               naročanja. Generalno za vse, ne samo za UKC, ker to, kar ugotavljamo in ugotavljamo
               že tri leta, je to, da ni posamično UKC, ampak da se nam to dogaja po javnih zavodih,
               zato ker pač očitno vrhovni, nadzorni in izvršni svoje funkcije ne opravlja. Poročali
               bodo pa o tem tako ali tako nekomu drugemu v nekem drugem obdobju. Ne vem, ali je to
               glede na temo mogoče, ampak želim pa opozoriti, tako kot sem povedal na začetku,
               bolnišnice, zdravstveni domovi in ljudje, ki tam delajo, so zaradi tega, kar se
               dogaja pri nabavi zdravil in opreme, kdaj po krivici okarakterizirani. Odgovornost za
               to, tudi za to, kar smo bili zdaj priča in napadov s strani UKC-ja na Računsko
               sodišče, pa prelaganja odgovornosti na kolege in sodelavce in tako naprej, je v
               resnici odgovornost vrha, in to je izvršne oblasti. Tudi nas, ni nobene dileme. Tudi
               mi smo imeli možnost odreagirati, jo pa še vedno imamo. Tako da, iz postopkovnega
               vidika mi bosta predsednika povedala, ali je mogoče, da ta dodatni sklep predlagam.
               Sicer pa, mi imamo težavo, o tem smo se že pogovarjali tudi na Komisiji za nadzor
               javnih financ, da na podlagi tega, kar ugotovi Računsko sodišče ali pa kar je
               ugotovila ta komisija ali pa pristojni matični odbori, predlagamo stvari, ki na koncu
               pogosto ostanejo, pa je ustavna pristojnost Državnega zbora, da izvršuje nadzorstveno
               funkcijo, neizvršene. Del tega je tudi to, da v 2018 ugotavljamo, da nekatere ali pa
               pomemben del ugotovitev Računskega sodišča pri nabavi znotraj javnih zavodov še niso
               bile materializirane, uresničene in se bojim, da smo še kar precej daleč od tega.</p>
               <p>Hvala lepa, predsedujoči.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj, če je možno, bi te prosil, da nam tele sklepe oziroma predlog daš, pa da bomo
               dali naprej.</p>
               <p>Dobro, jaz bi se pridružil razpravi. Glejte, na nek način se mi zdi dokaj ironično.
               Se pravi, zadnja leta smo v veliki meri posvetili razpravam o korupciji, tudi na
               našem odboru smo razpravljali glede teh problemov v zdravstvu in korupcijo seveda
               neminovno v prvi vrsti ponavadi povezujemo z nabavami v zdravstvu. Da se v tem
               obdobju, ko se mi pogovarjamo o, ne vem, centralnih javnih naročilih, o ne vem
               kakšnih postopkih in spremembah, ki naj bi bile sprejete na nivoju Vlade, pogovarjamo
               se, kako se bo zmanjševala možnost zlorab pri nabavah, pridemo pa na koncu do
               poročila, kjer se je stanje v tem obdobju samo bistveno poslabšalo. To je seveda
               nesprejemljivo, tako kot je nesprejemljivo, da se je zdravstvo znašlo v situaciji, ko
               ob praktično največji gospodarski rasti danes ponovno in še vedno razpravljamo o tem,
               kako težko je shajati oziroma voditi bolnišnice in zagotavljati potrebna sredstva za
               to, kar pač bolniki potrebujejo. Če samo primerjam razliko prilivov v zdravstveno
               blagajno ob koncu krize ali pa v tem hudem obdobju 2013 in danes, je 500 milijonov
               več prilivov v zdravstveno blagajno, pa na tem področju nismo naredili nobenega
               večjega koraka naprej. Se pravi, bistveno večje težave in ponovno poslabšanje na
               nivoju nabav teh medicinskih materialov in opreme. Seveda bi lahko bil gospod Šabeder
               srečen človek, pa verjamem, da ni, ker če bi držalo to, potem bi razpredelnica, ki jo
               je mag. Vrhunec pokazal<gap n="…"/> Se pravi, v njegovem obdobju je bilo bistveno več javnih
               naročil, ko je šel on stran, se je pa razmerje naenkrat bistveno poslabšalo. Se
               pravi, če poslušam na
               drugi strani vas, bi morala biti zadeva večinoma urejena, pospravljena, pač nekaj
               manjših problemov pri nabavah. Jaz se strinjam, da se je seveda pri toliko tisoč
               artiklih včasih sila težko ali pa skoraj nemogoče vsega držati. Res je specifika v
               zdravstvu, sploh pri UKC, pa tudi pri drugih bolnicah, če jih imate vi toliko tisoč.
               Tudi druge bolnišnice, ne glede na terciar, jih imajo v nekaj manjših količinah,
               imajo pa jih še vedno v izredno velikem številu. Kljub vsemu, jaz bi se strinjal, da
               v določenih primerih, ko bolnišnica posluje racionalno in nima velikih zalog in
               potrebuješ nekaj za bolnika, ne zato, ker zdravnik rabi za domov ali pa ko rabi kdo,
               direktor, karkoli, moraš hitro nabaviti, da je pač potrebno nabaviti tudi mimo
               javnega naročila, ampak to so izjeme. Zdaj, ali mi govorimo danes, ali je
               nabavljenih, kar se boste še, ne vem, usklajevali z Računskim sodiščem ali ste se že,
               za 70 milijonov mimo javnih naročil ali za 65 ali za 60, kakorkoli obrnemo, je
               katastrofa in je številka bistveno previsoka. Bistveno previsoka za nabave mimo
               javnih naročil, da bi lahko korektno upravičevali te postopke tudi za potrebo
               bolnika. Pa so bili omenjeni stomatološki materiali, pa ne vem kateri še. Sigurno
               niso vsi tisti, kjer bo pacient naslednji dan utrpel ne vem kakšno škodo, če ne bo
               dobil jutri ali pa danes določenega materiala, pa tudi to je običajno vključeno v
               pogodbah v sklopu javnih naročil, ažurnost nabav, dobav in vsega ostalega, seveda v
               kolikor so izvedena ta javna naročila.</p>
               <p>Ko gledam generalno to diskusijo, moram reči, da tudi meni ni bila všeč. Jaz razumem,
               da se človek brani pred očitki, da ima tudi nekaj objektivnih razlogov, predvsem pa
               me moti, če se noče videti, da je tudi v teh postopkih marsikaj narobe. Se pravi, da
               bi le bili pripravljeni, pa rekli: <q>»V redu. Glejte, tukaj res ni šlo, imeli smo
               razloge, ki jih lahko razumete ali ne v nekem segmentu, ampak jih spreminjamo, bomo
               naredili drugače, bomo zadevo peljali na drugačen način ali pa predlagali…«</q> Jaz se
               tudi lahko strinjam oziroma jaz sem osebno prepričan, da je pogosto razlog, ki sili
               vodstva javnih zavodov, ne samo bolnišnic, v nabave izven javnih naročil, slab Zakon
               o javnih naročilih, neučinkovit zakon, ker zame zakon, za katerega lahko postopek
               traja pol leta, leto ali pa dve leti, seveda ne more biti učinkovit. Tukaj je lahko
               in je, tudi kot je kolega Jan rekel, odgovornost te koalicije. Jaz ne vem, koliko
               novel tega zakona smo imeli v tem mandatu na mizi, Zakona o javnih naročilih, tri,
               štiri, ne vem, ker jih nisem več štel, nisem v tistem odboru, ampak definitivno smo
               jih imeli. In človek včasih res dobi občutek, da pri nas verjetno ni iz prave strani
               ali pa prave želje, da bi bil ta zakon v resnici učinkovit, ker nekaterim to
               odgovarja. To je sicer zelo drzno razmišljanje, ampak glede na to, da se že leta in
               leta pogovarjamo o nabavah, o javnih naročilih, pa o stranpoteh javnih naročil in
               seveda opozorilih. Ne vem, ministrstvo ne prvič, ker se je ministrica dostikrat rada
               pohvalila o centralnih javnih naročilih<gap n="…"/> Glejte, centralna javna naročila ob tej
               zakonodaji niso realna zgodba. Ni prva ministrica, ki jih je poskusila, pred mano jih
               je poskusil minister Marušič, poskusil sem jih jaz in nobeno od teh naročil ni
               trajalo manj kot dve leti. Po dveh letih učinek javnega naročila seveda gre. Da ne
               govorim, da vmes rabiš en kup stvari. To kar drži, pa seveda je, da ta zakon ni v
               pristojnosti Ministrstva za zdravje. Se pravi, v pristojnosti ministrstva je, da se
               drži tega, kar tam piše in seveda tudi direktorjev, ampak če si zatiskamo oči pred
               tem, da lahko ob enaki zakonodaji ali pa direktivah znotraj Evropske skupnosti, ne
               vem, ena država nabavlja v skladu s pravili, pa po bistveno nižjih cenah, druga pa
               tega ne zmore, je potem verjetno treba iskati razloge, zakaj se to lahko dogaja.
                   In še enkrat bojim
               se, da za temi razlogi so seveda zelo jasne računice, kdo ima od tega korist, da do
               tega tudi prihaja. In zato se mi zdi seveda tako poročilo in koristno in dobro, pa ne
               glede na to, da so lahko v nekih posameznih postavka argumentirano seveda UKC
               protestira, da se drugače ni dalo, ampak še vedno, ko pod črto pogledamo je seveda
               bilanca v tem delu slaba. Pa naj gre to v enem letu za 50 ali pa za 20 % vseh nabav,
               je ta številka previsoka. In dokler se ne bo res resno lotilo tudi na tistem nivoju
               zakonodaje, da bo ta postopek dober, bo verjetno težko kaj spremeniti, pa ne samo to,
               velikokrat in tudi v sklopu reform opozarjamo na odgovornost in avtonomijo vodstev,
               na odgovornost nadzornikov, kot jaz vem, seveda se je v tem mandatu veliko število,
               ne samo direktorjev, kar je slabo, ampak tudi nadzornikov zamenjalo in to naj bi bili
               nadzorniki, ki so bili izbrani posebej po kriterijih ministrice ali ministrstva, da
               bodo strokovno odgovarjali, da so usposobljeni, da znajo delati, da vejo kam
               pogledati. Zgodilo se je pa nasprotno, če drži tabela, ki jo je mag. Vrhunec pokazal,
               se pravi, da je bilo manj javnih naročil po letu 2014 kot prej. Se pravi nekaj je
               močno narobe, močno narobe in to na več segmentih, in se mi zdi potem tudi res kot so
               že kolegi pred mano omenili, seveda mešati jabolka s hruškami, danes nihče ne govori
               o stroki, o delu zdravnikov, medicinskega osebja, sester in ostalih, govorimo o
               napačnem oziroma ugotovljeno napačnem delu pač nekaj ljudi, ki so za posamezna
               področja odgovorni. Vsaka institucija, vsako podjetje jih lahko ima, vprašanje je pa
               seveda kaj bo naredilo, ko to ugotovi, od tega je pa odvisno ali je podjetje na nekem
               višjem nivoju ali ni, ali bodo isti ljudje to počeli naprej, kljub temu, da se menja
               direktor pa mogoče še kakšen, ali se bo poskušalo pač nekaj spremeniti, pa je
               verjetno isti problem seveda tudi na nivoju politike, jaz sem vedno trdil, da seveda,
               če si za nekaj odgovoren in je šlo narobe, seveda ni vsak kriminalec, če se to zgodi,
               ampak verjetno nisi tisti, ki je najbolj poklican, da bo iste stvari še desetkrat
               popravljal in ponavljal. In glede na to, da verjetno ni namen Računskega sodišča
               kriminalizirati v prvi vrsti kogarkoli, pa čeprav lahko ugotavlja tudi kriminalna
               dejanja znotraj posameznih revizij, je verjetno namen, da bi se stvari spremenile, da
               bi pač javni denar, denar v tem primeru zavarovancev bil pač racionalno uporabljen,
               ker v tem primeru, če se plačuje iz tega denarja ne vem UKC ali katerakoli od teh
               ustanov kazni. Gre seveda na račun bolnikov, jasno. In to ni dobro, to ni pravi način
               in zato so te razprave, jaz tudi, mislim smo že velikokrat v tem mandatu razpravljali
               o UKC in o vseh problemih, ki so prisotni in jaz verjamem, da se ob tem veliko ljudem
               dela škoda in, da se res veliko ljudi trudi in, da je veliko ljudi tudi obupalo, ker
               vidi, da ni sprememb, da se ne spremeni veliko, zato je pred gospodom Šebedrom danes
               res velika naloga, je eno prelomno obdobje, ki je za javno zdravstvo tudi sicer glede
               na tematike, ki smo jih obravnavali pa glede na probleme s financiranjem precej
               kritično. In zato je še toliko bolj pomembno, da se take stvari ne pometajo pod
               preprogo ali pa se reče, eh, napačna metodologija, ne vem, mi je žal, ampak <q>»fake
               news«</q>, mislim, da je zelo grob izraz zato kar bi lahko ocenjevali na ta način. Ampak,
               da bi bilo res energijo potrebno usmeriti v iskanje teh  rešitev in jaz upam, da smo na tej poti,
               saj bom dal potem, se je javil zdaj naknadno generalni direktor, gospod Šebeder, ko
               bomo zaključili našo razpravo, boste dobil priložnost tudi, da vi poveste kaj je, za
               malo upanja spet naprej.</p>
               <p>Zdaj ima pa besedo kolega mag. Šircelj.</p>
            </sp>
            <sp who="SDT7:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa predsednik.</p>
               <p>Zdaj moja razprava se bo nanašal na poročilo Računskega sodišča, o tem je danes tema,
               kaj se je vse ostalo dogajalo, glejte jaz ne bom govoril. Res je, da lahko
               pokomentiram pač kakšne izjave kako na primer lahko z začudenjem pokomentiram izjave,
               da pač nekdo prinese opremo na Klinični center pa se pravzaprav ne ve, da pride ta
               oprema in seveda je potem začudenje, verjetno je tam vratar, ki vsaj sprejeme to
               opremo, če pride nenapovedano. To je tisto začudenje, ki izhaja iz tega, bom rekel,
               ko človek sliši takšno informacijo. Ampak, da se vrnem k temu mnenju Računskega
               sodišča. Računsko sodišče je ugotavljalo pravilnost, pravilnost z drugimi besedami
               gospe in gospodje pomeni zakonitost, to pomeni, ali je Klinični center v tem primeru
               kršil zakon ali ni. Ali drugače povedano, ali v tej državi, skratka posluje v skladu
               z zakonom. Zdaj, ko pa sem poslušal te uvodne razprave, pa v bistvu ugotovim, da
               prvič, je ali zakon narobe ali pa drugič tega zakona ni treba upoštevati zaradi
               različnih razlogov, potem si človek enostavno vpraša, najprej v kakšni državi živi
               kot prvič. In drugič, ali so nekateri v tej državi tisti, ki lahko poslujejo izven
               zakona, nad zakonom, ki jim nihče nič ne more, in so v bistvu tisti, ki ugotovijo, da
               so nad zakonom, enostavno so, bom rekel, še tisti jih enostavno, bom rekel, slišijo,
               po domače povedano in rečejo, veste kaj, nas ste pa napačno pregledali, še več, tukaj
               jaz mislim, da je gospod Uran rekel eno pomembno zadevo, ko je govoril o tem kaj je
               Računsko sodišče pregledovalo, če nekoliko poenostavim je pregledovalo Računsko
               sodišče napačne nabave, tam kjer je bilo nekaj najmanj. In potem je omenil, ali ima
               farmacevtski lobi vpliv na Računsko sodišče, nisem rekel, da ga ima ali kakorkoli,
               jaz bom pogledal ta magnetogram. Gospe in gospodje, ta trditev je zaskrbljujoča in
               mislim, da jo je treba preučiti in pregledati, če gospod Uran misli, da ima
               farmacevtski lobi vpliv na Računsko sodišče kaj pregleduje in kako izbira predmet
               nadzora, glejte potem mora to javiti določenim organom, jaz mislim, da mora tudi te
               dve komisiji bi morali to zdaj narediti, ko to vemo. Vsekakor pa mora Računsko
               sodišče odgovoriti na to, na ta dvom v tem primeru. Glejte, če smo prišli tako daleč,
               da ima celo farmacevtski lobi vpliv na Računsko sodišče, potem pa v tej državi je
               veliko hujše kot nekateri mislimo, da je, ko se ukvarjamo z ne vem, tako kot se
               ukvarja kolegica z žilnimi opornicami, če celo lahko na Računsko sodišče vpliva
               farmacevtski lobi. Skratka, to so, bom rekel, izjave, ki zahtevajo neko premišljeno
               nadaljnje dejanje v zvezi s tem, kajti takrat je bilo govora, da glejte, ne vem, 16 %
               samo pregleduje, napačne tele ali tiste izdelke in storitve, ki so bolj nepomembni in
               to ima vpliv farmacevtski lobi, to je, mislim težke besede, to so lahko čisto realne
               besede, jaz ne vem, to mora Računsko sodišče na to odgovoriti, ampak to nikakor ne
               more iti mimo. Zdaj, ko sem govoril o zakonu in zakonodaji, ker tukaj govorimo o pravilnosti
               najprej, v Sloveniji imamo Zakon o javnem naročanju, večkrat je bil spremenjen,
               večkrat je bil spremenjen, temelji na direktivi evropski, pa me tudi zanima kako
               druge bolnice v Evropi nabavljajo te materiale. Mislim ne, da mi zdaj tukaj
               odgovorite, ampak glejte, da ne bo preširoka razprava, ampak tudi oni to znajo in
               obvladajo, samo pri nas to ne gre. Spominjam se neke oddaje o žilnih opornicah, ki so
               prikazovale, da se v skandinavskih državah za trikrat ali štirikrat cenejše kot pri
               nas, tudi oni delajo po istem zakonu, ali ni to čudno? Pa večje bolnice so kot
               Klinični center, samo mi imamo skozi težave z enimi in istimi zadevami, pa še nekaj
               bom rekel, kolega Škoberne je že omenjal lekarne, veste na seji Komisije za nadzor
               javnih financ, ker tukaj se tudi ukvarjamo farmacijo in tako naprej, pa
               farmacevtskimi izdelki, ki jih nabavlja tudi Klinični center, je prišlo do tega, ko
               smo imeli neko podobno poročilo o lekarnah, da je Ministrstvo za zdravje enostavno
               reklo takrat njihove predstavnice, da tega zakona ni treba upoštevati, Ministrstvo za
               javno upravo je pa reklo, ja treba je upoštevati, pa nismo vedeli na Komisiji za
               nadzor javnih financ katero Vlado imamo, katero ministrstvo deluje. Enostavno težava
               je v tem, da so pač nekatere inštitucije kot kaže v tej državi nad zakonom, pa zgleda
               ne samo nad zakonom, morda so tudi nad Računskim sodiščem, mogoče so, ne vem, ali je
               sploh modro nebo še nad njimi, tako se tudi obnašajo ,saj ni noben problem. Mi nismo
               tukaj sodišče, mi ne bomo presojali ali ima prav Klinični center ali ima prav
               Računsko sodišče, postopki kako se reagira na poročilo Računskega sodišča so znani,
               tukaj je treba pač napisati to poročilo kjer se bodo te zadeve uredile ali se ne bodo
               uredile in naprej v tem odzivnem poročilu so navedeno kaj bi bilo treba narediti, in
               za mene, in za Klinični center so te navedbe tukaj dobronamerno kaj je potrebno
               narediti, ampak to zdaj mi ponavljamo tukaj poslanci in poslanke, vse ostalo je v
               bistvu tukaj narobe. To je glede zakonitosti, in tukaj imamo napisane člene katere je
               Klinični center domnevno kršil in imamo nalogo kako naj jih popravi. In to pač
               pričakujemo, da bo to naredil. Ne glede na to ali je zakon za njih ustrezen ali ni
               ustrezen, zakon je zakon, če jim ni ustrezen, glejte, naj grejo, naj pošljejo na
               Ministrstvo za zdravje ali na Ministrstvo za finance ali Ministrstvo za upravo, ali
               naj grejo k poslanskim skupinam in rečejo ta in ta člen za nas ne ustreza. Jaz od
               farmacevtske industrije in od zdravja nisem še enkrat dobil enega predloga kateri
               člen je tisti, tukaj enostavno rečemo, mi tega ne upoštevamo. Lahko magnetogram
               pogledate, magnetogram spoštovana ministrica, ko smo obravnavali lekarne, obravnavo
               lekarn. Mislim, da svetovalka vaša, bomo magnetogram pogledali, tako, da glejte, iz
               tega zornega kota smo tukaj v podobnem položaju. Druga zadeva je, ko govorimo, pa
               zdaj drugo področje, ko govorimo pa o učinkovitosti, to pomeni pa ekonomičnost,
               gospodarjenje, kako gospodarite s to opremo, ki jo pač tukaj dobite in tako naprej in
               te ekonomičnosti je verjetno potencialno odvisno tudi kvaliteta storitev za paciente.
               Če je ena oprema najbrž slabo izrabljena ali pa ni izrabljena je manj uporabljena, je
               manj storitev za paciente in je, so zaradi tega daljše čakalne vrste, glejte zelo sem
               poenostavil, ker  nimam
               pojma o zdravstvu, samo logično sem to rekel. In pač tukaj pravijo, da to ni urejeno.
               Pa dajte v korist pacienta to urediti, ne v mojo korist, ne v našo korist, v korist
               pacientov in seveda tudi v korist, če želite boljšega, pravilnejšega in tako naprej
               poslovanja. Zadeve so zelo preproste glede tega, mi pa nismo tisti, ki bomo tukaj
               ocenjevali kdo ima prav, Računsko sodišče bo izvedlo pač nadaljnje postopke,
               katerekoli postopke že so in to se bo pač takrat enostavno videlo, tako, da pač mi
               sprejemamo te sklepe, priporočamo, sklepi se nanašajo na Vlado oziroma Ministrstvo za
               zdravje, Vlada, Ministrstvo za zdravje zaradi tega, ker se mora nanašati na Vlado,
               ker Državni zbor ne komunicira, ne more po Poslovniku komunicirati direktno z
               Kliničnim centrom, malo več pošte je zaradi tega, ampak pričakujemo, da boste vi iz
               Kliničnega centra prenesli to zadevo na Ministrstvo za zdravje. Glejte, tako, da jaz
               bi tukaj zaključil s tem, da enostavno upam, da se danes tudi to ne dogaja, mislim v
               letu 2018, kar se je v letu 2015, ker pa, če se, potem je pa težava, potem je pa
               težava, potem pa pomeni, da vi ne boste tega naredili, pa zaradi vas lahko se zgodi
               karkoli. Ampak tukaj gre za neke ukrepe, skratka dobro gre za javna naročila in
               drugo, gre za to, da, ne vem, svoje interne akte, uredite odnose, uredite kako
               papirologija gre levo desno, kdo koga obvešča in tako naprej kot smo tudi tukaj
               slišali. Jaz tega ne razumem čisto dobro, zdaj zakaj je takšen afront, sej ne bomo
               tukaj nič takega naredili.</p>
               <p>Hvala lepa.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa tebi.</p>
               <p>Se pravi še eno pooblastilo, se pravi kolega Preloga nadomešča Anita Koleša, tukaj
               imaš tudi dr. Dragana Matića, tudi Anita Koleša na Komisiji za nadzor javnih financ,
               tako, da, če želi še kdo.</p>
               <p>Mag. Bojana Muršič.</p>
            </sp>
            <sp who="SDT7:MuršičBojana">

               <speaker>MAG. BOJANA MURŠIČ (PS SD):</speaker>

               <p>Ja hvala lepa predsedujoči za besedo. Spoštovani vabljeni, vsi prisotni, lep pozdrav
               tudi v mojem imenu.</p>
               <p>Danes se je odprla kar široka razprava o našem največjem javnem zavodu, UKC
               Ljubljana, verjamem in tudi vem, da ni UKC Ljubljana največja težava, težave so tudi
               v drugih javnih zavodih in menim, da ti podatki, ki jih prikazuje Računsko sodišče so
               zame alarmantni in šokantni. Ugotavljanje potreb po medicinski opremi je bilo
               neučinkovito, tukaj se je res treba vprašati, kako stvari rešiti, verjamem, da in
               upam, da bo novo vodstvo speljalo postopke bolje, bolj učinkovito in, da se temu že
               končno naredi konec. Da se nabavlja medicinski material mimo javnih naročil, je pa
               zame kratko malo, ne vem sploh kakšen izraz naj uporabim, nedopusten, saj obstajajo
               zakoni zato, da jih upoštevamo, spoštujemo in te zakone spoštujejo nižje instance. Če
               grem samo malce nazaj, par korakov v mojo službovanje, moram reči, da nikoli na
               lokalni ravni nismo kršili zakonodaje javnih naročil, zato je toliko bolj zame
               nedopustno, da se to krši v javnih zavodih. Verjamem, da se velikokrat soočite
               takrat, ko je potrebno, ko gre za življenje ali smrt iskati rešitve, menim, da tukaj
               bi obstajali utemeljeni razlogi, da pride do kakršnihkoli stran poti, vendar za to bi
               po vsej verjetnosti bilo utemeljeno, ampak teh zneskov, ki bi kršili tako visoko
               javna naročila kot je v tem konkretnem primeru, kar pač je Računsko sodišče v letih
               2014 in 2015 odkrilo do tega ne bi v nobenem primeru prišlo. Kršenje javnih naročil
               smo ugotavljali tudi na Preiskovalni komisiji za žilne opornice. Moram reči, da smo
               ves ta čas, odkar preiskovalna komisija  deluje, sem aktivno sodelovala v tej komisiji,
               ugotovitve moram reči, da so res zaskrbljujoče, da to dopuščajo sveti zavodov, da to
               dopuščajo vodstva, da ni reakcij in tudi, da ni reakcije s strani Ministrstva za
               zdravje, sploh nimam izraza kako naj to pojmujem. Treba je narediti enkrat konec temu
               kajti stvari, jaz mislim, da na koncu koncev zakonodajo sploh nimamo tako slabo, res
               pa imamo problem z samim nadzorom. Nekajkrat je bilo danes tudi vzpostavljeno v
               kolikor so težave na področju zakonodaje, s področja javnih naročil bi bilo potrebno
               poiskati rešitve, Ministrstvo za javno upravo nekako bi moralo slediti tem
               spremembam, nekaj sprememb smo sprejeli v tem mandatu, za katere moram reči, da
               sledijo boljši praksi, verjamem pa, da še se marsikdo sooča z težavami in bilo bi
               primerno jih izpostaviti. Da se z opremo, kar je v nadaljevanju tudi Računsko sodišče
               ugotovilo, da ni učinkovita medicinska, izkoriščenost medicinske opreme. Verjamem, da
               vam je težko pri ravnanju z to medicinsko opremo, da enostavno ne dobite storitev
               plačanih, ampak treba se je povezati, treba je iskati rešitve, in tukaj je potrebno
               narediti temu konec, kajti opremo imamo zato, da se uporablja, ne zato, da leži
               oziroma marsikdo sploh ne ve s katero opremo imajo. Tako, da jaz moram reči, da
               pozdravljam to današnjo razpravo, ki se je odprla, upam, da bo novo vodstvo naredilo
               korak naprej, da bo odzivno poročilo sledilo zahtevam iz revizije Računskega sodišča,
               vsekakor pa moram reči, da podpiram sklepe in tudi sklep, ki ga je predlagal moj
               kolega Škoberne, vendar ga bom malce modificirala. Predvsem bi predlagala v tem delu
               in bi ga tudi prebrala v kolikor mi dovolite, predlagam, da Odbor za zdravstvo in
               Komisija za nadzor javnih financ pozivata Nacionalni preiskovalni urad, Državno
               revizijsko komisijo, Računsko sodišče Republike Slovenije, da v skladu s svojimi
               pristojnostmi in veljavno zakonodajo sprožijo ustrezne postopke zoper odgovorne
               direktorje in člane svetov zavodov v tistih javnih zavodih, ki za nabavo in drugi
               material ne izvajajo postopkov javnih naročil, zakaj to izpostavljam? Kajti kolega
               Škoberne je bolj izpostavil lekarniško dejavnost, jaz pa mislim, da bi bilo dobro na
               vseh področjih to upoštevati. Drugi sklep se pa glasi, Odbor za zdravstvo in Komisija
               za nadzor javnih financ pozivata Nacionalni preiskovalni urad, Državno revizijsko
               komisijo in Računsko sodišče Republike Slovenije, da Državnemu zboru vsake tri mesece
               do preklica tega sklepa, poročajo o sproženih postopkih zoper odgovorne direktorje in
               člane svetov zavoda v tistih zavodih, ki za nabavo zdravil in drugega blaga ne
               izvajajo postopkov javnih naročil. Tako, da tukaj bi resnično prosila za našo
               podporo, kajti v vseh postopkih ugotavljamo kdaj je šlo za kršenje in tudi, bom
               rekla, malo rečeno, te kazni, ki so za odgovorne osebe v višini 500 evrov, so zame
               zelo nizke, medtem, ko za odgovorne javne zavode so te kazni bistveno, bistveno višje
               in v kolikor bi se te zadeve malce obrnile, mislim, da bi vsaka odgovorna oseba zelo
               premislila kako bo vodila svoja javni zavod in kaj bi podpisovala. Toliko za enkrat,
               hvala lepa.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Še kdo kolegice, kolegi? Ker v kolikor ne, bi dal besedo še generalnemu direktorju,
               mislim, da je bil na neki način tudi izzvan za par besed pa za odgovor Računsko
               sodišče,  pa
               ministrstvo tudi, ja.</p>
               <p>Izvolite, gospod Šabeder.</p>
            </sp>
            <sp who="SDT7:ŠabederAleš">

               <speaker>ALEŠ ŠABEDER:</speaker>

               <p>Hvala lepa, predsednik, za besedo.</p>
               <p>Spoštovane poslanke in poslanci, spoštovani vabljeni, lepo pozdravljeni še v mojem
               imenu.</p>
               <p>Tako kot je predsednik rekel, sem bil neposredno izzvan, pa mislim, da je prav, da se
               javim k besedi.</p>
               <p>Novo vodstvo Kliničnega centra poročilo Računskega sodišča seveda v celoti sprejema,
               nikakor ne oponira zoper njega in ga ta trenutek jemlje kot veliko oporo ali pa
               izhodišče za začetek reševanja situacije, ki se vleče skozi leta. Eden izmed ključnih
               ukrepov po prejetju poročila je bila seveda analiza stanja še za ostala leta, ki jih
               poročilo ni obravnavalo. Na žalost moram povedati, da se stanje v naslednjih letih,
               torej negativni trend samo nadaljuje oziroma poslabšuje. Celo drugače, bom povedal,
               tukaj imam podatke od leta 2009, kjer so pokritja nabav z javnimi naročili dokaj
               podobna. Torej, deleži se med leti kaj bistveno ne spreminjajo, lahko vam jih tudi
               preberem. Tukaj so vključena, torej nabava zdravil in vsega ostalega materiala <gap n="…"/> 2009
               je bilo to pokritje 62 %, leta 2010 60 %, leta 2011 55 %, leta 2012 56 %, 2013 66 %,
               2014 64 %, 2015 62 %, 2016 57 % in pa 2017 49 %. Absolutni delež nabav je skozi leta
               zelo podoben, giblje se med 30 do 31 milijonov, relativni delež se pa spreminja, zato
               ker se absolutna nabava skozi leta povečuje. Torej, ostajamo nekje<gap n="…"/> Tukaj imam en
               zelo zanimiv graf, če ga najdem, za zadnja štiri leta. Ne vem, če se vidi na drug
               konec mize. Ti majhni stolpiči so zelo podobni med leti, to so nabave preko sistema
               javnih naročil, ta velik stolpec je pa skupna nabava. Torej, vidimo, da skozi leta
               ostaja ta delež, ta masa nabavljenega blaga relativna enaka. Torej, tukaj imamo
               podatke od 2009 do zdaj, torej kaj bistvenih sprememb ni bilo. Zaznan je torej
               problem, ki ga moramo reševati vsi skupaj. Seveda je tukaj tudi veliko, kar je bilo
               danes že povedano, težav sistemske narave, pa vendar to ni opravičilo za stanje, kot
               je. Nikakor v novem vodstvu ne ščitimo nepravilnosti, kot je povedala spoštovana
               gospa Julijana Bizjak Mlakar, vendar se tega zavedamo in bomo seveda delovali skladno
               z zakonom in pa transparentno. To je bil tudi moj ključni poudarek v mojem programu,
               torej zakonito in pa transparentno poslovanje zavoda, za katerega se bomo v tem času
               zavzemali.</p>
               <p>Kar se tiče ukrepov, jih intenzivno pripravljamo, tako da smo že pripravili akcijski
               načrt vseh popravljanih ukrepov, ki nam jih je naložilo Računsko sodišče. Tukaj je
               ena taka velika preglednica - pa da ne bom bral, imam malo časa -, kjer so torej
               navedeni ukrepi, odgovorne osebe, nosilci, ki bodo te ukrepe izvedli, in seveda
               datumi, do kdaj bomo katere ukrepe izvedli. Vemo, kakšne bodo sankcije za tiste, ki
               jih ne bodo izvedli. Verjetno bo naslednje vprašanje, kakšne bodo kadrovske poteze,
               če tega ne bo. To pa že vnaprej odgovarjam. Seveda v Kliničnem centru ne bomo
               pripravili in izvedli samo popravljalnih ukrepih, ampak tudi priporočila, ki nam jih
               je naložilo Računsko sodišče, v celoti, torej v celoti jih bomo izvedli. Zelo
               pospešeno smo pristopili tudi k izvedbi javnih naročil. Tukaj je še ena večja
               preglednica, ki jo vidite tukaj na treh straneh, kjer so vsa javna naročila, ki so
               trenutno že v teku, pa vam lahko povem samo v številkah. Trenutno imamo v teku 62
               javnih naročil v skupni vrednosti 37 milijonov evrov, v pripravi pa je še 34 manjših
               javnih naročil v skupni vrednosti 3 milijone evrov. Seveda, če na hitro seštejemo te
               številke, to ne pomeni, da bomo uspeli v enem letu pokriti 100-odstotno. Verjetno
               zaradi narave dela in pa specifik, ki so v zdravstvu, ki jih vsi dobro poznamo,
               nikoli ne bo 100-odstotnega pokritja. Vedno bodo odstopanja – zaradi interventnih
               nabav, zaradi specifičnih nabav ali zaradi časovne komponente, ki je zelo pomembna,
               vendar pa je zagotovo naša ključna naloga, da  ta negativni trend najprej zaustavimo, torej v 2018
               zaustavimo in ga potem obrnemo. Glede na maso ali pa obseg javnih naročil, ki so
               trenutno v teku, verjamem, da lahko v letošnjem letu ta trend obrnemo v pozitivnega
               in verjamem ali pa smatram, da bi to že bil eden izmed velikih korakov, ki bi jih
               uspeli narediti v prvem koledarskem letu.</p>
               <p>Pa še mogoče odgovor gospe Godčevi <gap n="…"/> Ja, zavod ima veliko težavo, niso to težave samo
               v javnem naročilu, tudi v samem poslovanju. Izguba v letošnjem letu je še večja, kot
               je bila. Zavod je, če odmislimo denar iz naslova interventnega zakona, zaključil s
               33,5 milijona izgube, kar je 13 oziroma 14 milijonov več kot leto poprej. Seveda je
               največji faktor pri tej izgubi povečana masa plač, ki znaša približno 16 milijonov
               evrov. Torej, to je sistemski ukrep, ki je pač negativno vplival na zavod. Seveda so
               pa tukaj tudi učinki povečane porabe materiala in pa povečani stroški storitev. Tako
               da, suma sumarum je stanje takšno, kot je, in je zelo zaskrbljujoče in se tega v
               novem vodstvu tudi maksimalno zavedamo in na vseh področjih delamo ukrepe, da se to
               stanje zajezi, da se ti trendi ustavijo in da poskušamo trende obrniti. Seveda je
               tukaj tudi sanacijski zakon, tukaj je tudi sanacijski odbor, skladno s terminskim
               planom, ki ga je sanacijski odbor pripravil. V zavodu pripravljamo tudi ukrepe za
               sanacijo finančnega poslovanja in vsa ostala področja, ki jih pač interventni zakon
               obsega.</p>
               <p>Še enkrat pa bi želel povedati, da se zavedamo teže situacije, da se zavedamo obsega
               in vsebine poročila Računskega sodišča in bomo seveda tudi maksimalno naredili, da se
               te zadeve popravijo in se v nekem srednjeročnem obdobju odpravijo v celoti.
               Toliko.</p>
               <p>Hvala lepa.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala, gospod Šabeder.</p>
               <p>Jaz upam, da vam bom uspelo. Res smo, mislim da, vsi za tem. Ja, eno repliko, a
               ne?</p>
               <p>Gospa Julijana Bizjak Mlakar.</p>
            </sp>
            <sp who="SDT7:BizjakMlakarJulijana">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Ja, vesela sem tega vašega odziva. Tista moja izjava se je nanašala na tiste, ki so
               razpravljali pred vami, predstavnike UKC-ja, tako da sem vesela, ker vi ste pa šele
               sedaj govorili in vaše stališče je bistveno drugačno, kot so ga imeli prejšnji
               razpravljavci, tako da sem vesela. Upam, da boste resnično odpravili te
               nepravilnosti, poiskali odgovorne in ustrezno ukrepali, da se bodo te nepravilnosti
               lahko odpravile, zavedam pa se, da je tukaj še naloga ministrstva, tudi Zavoda za
               zdravstveno zavarovanje Slovenije, ki mora poskrbeti za to, da bo lahko imel UKC
               ustrezno finančno pokritje tistih storitev, ki jih opravlja. Brez tega pa seveda tudi
               ne bo šlo. Tako da, ta del tudi še manjka.</p>
               <p>Hvala lepa.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Besedo dajem še namestnici predsednika Računskega sodišča.</p>
            </sp>
            <sp who="SDT7:PlaninšekMojca">

               <speaker>MAG. MOJCA PLANINŠEK:</speaker>

               <p>Ja, mislim, da moram odgovoriti na dve vprašanji.</p>
               <p>Najprej na vprašanje gospe Julijane Bizjak Mlakar glede preplačil v vrednosti 10
               tisoč evrov <gap n="…"/> Na strani 27, kjer so te nepravilnosti navedene, je tudi že naveden
               popravljalni ukrep, in sicer ta preplačila so bila vrnjena. Tukaj je šlo dejansko za
               slabo delovanje notranjih kontrol, za slab nadzor nad pogodbami, ki so bile
               sklenjene, in so potem računi dobaviteljev vsebovali previsoke vrednosti. Te napake
               smo ugotovili in so bile tudi tekom revizije odpravljene, sicer bi seveda zahtevali
               popravljalni ukrep in bi zahtevali, da Klinični center postavi terjatve. Tako da, to
               je ukrep, ki je bil izveden in kjer se je nepravilnost nenazadnje dala v celoti tudi
               odpraviti.</p>
               <p>Drug odgovor se nanaša na farmacevtski lobi. Želeli ste, da pojasnimo to navedbo.
               Računsko sodišče mora z danimi resursi skušat doseči čim večji učinek svojih revizij,
               zato seveda svoje revizije usmerjamo na tista področja, ki jih ocenimo za najbolj
               tvegana. V revizijskem poročilu je natančno navedeno, kaj  smo pregledali, kakšen obseg smo pregledali,
               česa nismo pregledali, navedene so omejitve. To je mogoče malo odgovor tudi na <q>»fake
               news«</q>. Skratka, Računsko sodišče se v poročilu ne pretvarja, da je pogledalo nekaj,
               česar ni in jasno navede, kaj točno je pogledalo. Glede na to, koliko nepravilnosti
               smo našli na pregledanem segmentu, menim, da je bila naša odločitev glede obsega
               revizije pravilna. Poleg tega pa je bila v tem času opravljena prečna revizija nabav
               v lekarnah, ki se je usmerjala ravno na problematiko nabave zdravil. Iz teh poročil
               so jasno razvidna stališča Računskega sodišča glede problematike nabave zdravil,
               glede problematike nabave z javnimi naročili ali ne. To poročilo je bilo tudi
               obravnavano na seji Komisije za nadzor javnih financ in kot že rečeno, na to
               problematiko je Računsko sodišče opozorilo v tem poročilu. Menim, da smo povsem jasno
               izrazili svoja stališča in menim, da je to tudi dovolj dober odgovor na takšen
               očitek.</p>
               <p>Hvala.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Zdaj dajem besedo ministrici.</p>
            </sp>
            <sp who="SDT7:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>A lahko samo jaz? Samo<gap n="…"/></p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Aha. Izvoli.</p>
            </sp>
            <sp who="SDT7:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Čisto formalno. Mag. Bojana Muršič nadomešča gospoda Jana Škoberneta na Komisiji za
               nadzor javnih financ.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Besedo imate, ministrica.</p>
            </sp>
            <sp who="SDT7:KolarCelarcMarijaMilojka">

               <speaker>MARIJA MILOJKA KOLAR CELARC:</speaker>

               <p>Hvala za besedo, gospod predsednik odbora.</p>
               <p>Gospod predsednik komisije, poslanke, poslanci, ostali vabljeni.</p>
               <p>Jaz bom skušala biti kratka, pa to svojo predstavitev dati v dva dela, ker sem bila
               tudi izzvana, pozvana in ker se pač želi tudi ministrstvu oziroma meni pripeti
               objektivno odgovornost prav za vse, kar se dogaja v kateremkoli posameznem zavodu. Na
               primer, gospod Škoberne, pa verjamem, da je bil to lapsus, je odgovornost za
               poslovanje lekarn in zdravstvenih domov, za katere vemo, da je ustanovitelj lokalna
               skupnost in imenuje svete zavodov, da to nima nobene povezave z Ministrstvom za
               zdravje, razen recimo nosilce sistemskega Zakona o lekarniški dejavnosti. Pa še
               mimogrede, lekarni zdravstveni zavodi kot javni zavodi so ravno tako dolžni pri
               nabavi opreme spoštovati Zakon o javnih naročilih, medtem ko pri nabavi zdravil
               veljajo posebna pravila v skladu s Pravilnikom o najvišjih dovoljenih cenah zdravil.
               To lahko še kaj doda gospod Sušelj, tako da ne vem, v kakšnem kontekstu je bilo to,
               kar je gospod Šircelj <stage>(?)</stage>. Ampak zaradi tega, da smo jasni, da so lekarna, pa
               zdravstveni domovi v pristojnosti in odgovornosti nekoga drugega in verjamem, da je
               bil to lapsus.</p>
               <p>Ampak jaz bi vseeno rada v uvodu vedno znova, in bom danes spet, ponovila nekaj
               znanih dejstev. Mi imamo sistem, v katerem so opredeljene pristojnosti in
               odgovornosti, tako za poslovanje javnih zavodov kot za ministra za zdravje ali pa, če
               hočete, Vlade kot celote. Kot veste, ta Vlada se je že na začetku mandata zavezala k
               ničelni stopnji korupcije. Ministrstvo za zdravje je glede svojih pristojnosti in
               odgovornosti pristojno, odgovorno za vzpostavitev sistema in takih politik, da se iz
               sistema onemogočijo tako imenovana kakršnakoli možna korupcijska dejanja, po drugi
               strani pa gre, to kar je seveda ugotavljalo Računsko sodišče, za spoštovanje
               pravilnosti zakonodaje v posameznem javnem zavodu, v tem primeru v UKC Ljubljana.
               Ministrstvo  nima
               pristojnosti, da bi zaradi takih ali drugih sumov koruptivnih dejanj izvajalo
               kakršnekoli preiskave ali pregon. Za to vemo, da imamo v naši državi ustrezne
               inštitucije. Vemo tudi, kaj določa 31. člen Zakona o zavodih, torej da direktor
               organizira in vodi delo ter poslovanje zavoda, predstavlja in zastopa zavod in je
               odgovoren tudi za zakonitost dela zavoda.</p>
               <p>Rada pa bi povedala, kaj pa smo na ministrstvu v tem mandatu vseeno naredili
               povezanega z naročanjem, vzpostavitvijo določenih standardov, čeprav vse pravzaprav
               niti niso v naši pristojnosti, pa bi moral te standarde pripraviti kdo drug. Pa bom
               navedla samo nekaj primerov skupnih javnih naročil, ki so se odvila v tem mandatu
               bolj ali manj uspešno. Recimo, skupno javno naročilo za zdravila za tisoč 800
               sklopov. Veste, da je trajalo zelo dolgo, več kot leto in pol, ker so se pač
               pritoževali eden za drugim, ampak lahko povem, da bo do konca tega meseca to naročilo
               za vseh tisoč 800 sklopov končano in verjamem, da bodo bolnišnice podpisale na tej
               osnovi okvirne sporazume. Prav tako smo šli v skupno javno naročanje katetrov,
               rokavic in plenic in prav tako lahko rečem, da bo tudi to skupno javno naročilo
               zaključeno, rezultate pa bomo lahko spremljali potem, ko se bo eno leto nabavljalo po
               tem skupnem javnem naročilu. Potem, o naročilu zdravil, ki je bilo zelo zahtevno in
               obsežno, moram povedati, da pač skupna javna naročila niso v vseh primerih najboljši
               način ali pa pristop. Lahko povem iz prakse, iz enega skupnega javnega naročila, ki
               se je začel že v letu 2011, da je treba v primerih teh skupnih javnih naročil poleg
               cene upoštevati tudi dostopnost, kajti zelo lahko se zgodi, da nekdo na tem naročilu
               ponudi nizko ceno in se ostali dobavitelji zaradi majhnosti slovenskega trga iz tega
               trga umaknejo in potem se zgodi, da ne bomo imeli na razpolago vseh potrebnih zdravil
               za zdravljenje naših pacientov in bomo priseljeni v uvoz, kar pa pomeni najmanj pol
               leta, da pridemo do ustreznega zdravila. Tako da, bi rekla, vsaj pri zdravilih se je
               izkazalo, da je zadeva zelo zahtevna in je potrebno vedno kombinirati pri izbiri od
               cene ponudbe in pa tega, da imaš dovolj ponudnikov na slovenskem trgu, glede na to,
               da smo zelo majhen trg. To se kaže, pa se bo še bolj kazalo v bodočnosti, pri dobavi
               novih inovativnih zdravil, recimo taka, ki stanejo za zdravljenje enega meseca 500
               ali pa 700 tisoč evrov. Če rabiš eno ali dve na leto, si seveda popolnoma nezanimiv
               za te tuje farmacevtske firme, zato se tudi povezujemo znotraj EU, kjer smo z osmimi
               državami podpisali, da bomo šli v skupno javno naročilo za tri take primere novih
               inovativnih dragih zdravil za trge teh osmih držav. Prav tako smo izpeljali skupno
               javno naročilo igel in verjamem, da bo ta odločitev o oddaji naročil znana do konca
               tega meseca. Za žilne opornice poznate zgodbo, jaz je ne bi ponavljala. Naj povem, da
               smo mi seveda obvestili vse tuje predstavnike, se pravi, proizvajalce teh stentov.
               Pričakujemo, da nam bodo odgovorili, ker smo seveda zahtevali, da sprejmejo take
               ukrepe, s katerimi bodo 
               zagotavljali enakopraven položaj za nabave v vseh državah članicah EU. Februarja 2017
               veste, da smo skupaj z Združenjem zavodov uspeli vzpostaviti tako imenovani
               intravizor, ki se pomni za približno 90 tisoč artiklov nabavnih cen, materiala in
               medicinskih pripomočkov, ki se ažurirajo, poslali navodila vsem javnih zavodom, da je
               predno gredo v javne razpise, uporabijo ta intravizor kot orientacijsko najnižje
               doseženo ceno enakega materiala na slovensko trgu. Tu mislim, to lahko jim povejo
               direktorji zavodov, predvsem bolnišnice, da je to zelo dober pripomoček, v fazi ko
               pripravljajo razpise in preden gredo v razpis. Zaradi zagotavljanja najvišjih
               standardov integritete in transparentnosti smo pa tudi že oktobra 2015 podpisali s
               Transparency International Slovenia poseben memorandum o dogovoru, kjer te, bi rekla,
               tuji predstavniki spremljajo izvajanje projekta energetske prenove bolnišnic prav iz
               tega vidika, spoštovanje integritete in eventualne možnosti, bi rekla, korupcije. Jaz
               ne bi naprej naštevala, ker so bili narejeni še nekateri drugi ukrepi, rada bi na
               koncu dodala samo še to, da je seveda odgovornost spoštovanja zakonodaje,
               učinkovitosti poslovanja, porabe sredstev, nekaj besed še o opremi na vodstvih
               zavodov primarno in pa na svetih zavodov, če govorimo v primeru bolnišnic, ki bi
               rekla nadzorujejo in spremljajo. Med drugim smo tudi vzpostavili poseben register
               drage medicinske opreme in sicer že v začetku leta 2017 na način, da imamo za vsako
               drago aparaturo vse osnovne podatke vključno od tega, koliko so izkoriščeni, koliko
               pacientov opravi preglede na to aparaturo, kakšna je čakalna doba na tej aparaturi,
               koliko ur na dan se uporabljajo, se pravi skratka, njihovo izkoriščenost in v sklopu
               zahtev po interventnem zakonu za sanacijo bolnišnic, smo tudi v sanacijski paket
               priprave sanacijskih programov vključili in zahtevali tudi od vseh bolnišnic, da za
               starejšo opremo, ki so jo sami nabavljali, podoben register učinkovitosti in
               izkoriščenosti te opreme vzpostavijo v sami bolnišnici, tako, da 16. aprila, ko je
               rok, da vseh 15 bolnišnic, ki so v sanaciji in so dobile, bi rekla, ta dodatna
               sredstva, pripravijo res zelo izčrpne ali pa, če hočete, prvič mogoče v zgodovini,
               prave sanacijske programe z ukrepi, aktivnostmi, odgovornimi osebami in časovnico
               kako bodo te ukrepe izvajali. Toliko na kratko.</p>
               <p>Hvala.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Jaz bi še besedo dal predlagatelju, drugače bi zaključil razpravo pa bi šli na sklepe
               ne.</p>
               <p>Tako, da izvoli.</p>
            </sp>
            <sp who="SDT7:GodecJelka">

               <speaker>JELKA GODEC (PS SDS):</speaker>

               <p>Ja, najlepša hvala.</p>
               <p>Jaz bi samo za zaključek rada povedala no, kar se tiče sklepov, jaz upam, da bodo
               naši sklepi podprti, pa hkrati pomeni, da bomo tudi podprli sklepe, ki jih je
               predlagal gospod Škoberne oziroma s strani SD. Moram pa nekaj povedati ne, ne da mi
               miru to, namreč, da danes na seji, na teh dveh sejah poslušamo tisto kar mi že
               govorimo dve leti in pol, v Slovenski demokratski stranki to ni prvič, da predlagamo
               sklepe, da je ministrica objektivno odgovorna najmanj, da ne govorimo o subjektivni
               odgovornosti, da govorimo o nepravilnosti v zdravstvu, da smo dve interpelacije
               odložili, prosili za podporo in tega danes ne bi bilo,  če bi takrat stranke koalicije, vsaj SD in
               pa Desus naredile tisto kar smo včasih tudi na hodnikih poslušali pa kar smo danes
               slišali javno. Jaz to moram povedati, ker to danes pač je situacija takšna, da smo
               pred volitvami in zdaj bo treba pač govoriti tako ali drugače, ampak še enkrat, bomo
               podprli sklepe, ja, ampak te sklepe, takšne podobne in drugačne mi že dve leti
               vlagamo od interpelacij do priporočil, pa nismo bili uslišali, no danes očitno bomo,
               ampak dobro, vsak se pač pripravlja na volitve na takšen in drugačen način. Zdaj jaz
               bi, sem pa vesela nekaj, da smo danes od novega direktorja slišali pač, da nekako ne
               priznanje, ampak, da se zaveda situacije, ki jo je prevzel in, da moram reči, da po
               teh štirih letih prvič nekega direktorja UKC Ljubljana slišim govoriti dokaj
               inteligentno in z nekim zavedanjem. Jaz upam, da to niso le besede, ampak, da bo to
               prišlo tudi do dejanj, pa še nekaj ne, pravosodni minister je na naši preiskovalki
               rekel, da on zavzema stališče recimo, da vse tiste ljudi, ki so kakorkoli vpleteni v
               nečedne posle, pa tudi, če samo sumi na kazniva dejanja, ali pa sumi obstajajo, da bi
               jih izločil iz kroga odločanja, ker gre za integriteto samega javnega zavoda recimo.
               V razmislek direktorju, samo v razmislek direktorju, ker s tem se povrne ugled tudi
               same ustanove in pokaže, da direktor resno misli s tem, z sanacijo same javne
               ustanove. Jaz sicer ne vem kaj bodo volitve prinesle, ampak v smislu tega, pa
               verjamem, da bo Slovenska demokratska stranka seveda ena izmed večjih, če ne največja
               stranka v parlamentu, bomo spremljali tudi porevizijsko poročilo in pa tudi ali so
               bili ukrepi izvedeni ali ne, tukaj ne bo ostalo, mandat sicer se končuje, se prihaja
               nova Vlada, ampak jaz na tem mestu pravim, da bomo pregledali te zadeve in ne bomo
               ostali samo pri besedah. Pa še nekaj, zakaj? UKC Ljubljana, kar mi je bilo zelo
               zanimivo, je pridobilo tudi diplomo za uvrstitev v ožji izbor v letu 2014 za dosežen
               rezultat pri ocenjevanju za priznanje Republike Slovenije za poslovno odličnost, v
               poslovanju v javnem sektorju v kategoriji organizacij z več kot 250 zaposlenimi, in
               novo takšno priznanje bi UKC Ljubljana naj dobilo 22. marca letos. Zdaj po vsem tem
               kar sem danes slišala, ne vem kakšne kriterije ima naša Vlada, da takšno poslovno
               odličnost dodeljuje, pa ni to zdaj težko rečem temu direktorju, ampak dajte se
               zamisliti, ker gre za poslovno odličnosti, podeljuje gospa ministrica, pa to je
               podelil gospod Zdravko Počivalšek, predsednik Odbora za priznanje Republike Slovenije
               za poslovno odličnost in Vlada mi je odgovorila, da novo takšno priznanje dobi UKC
               Ljubljana na svečani podelitvi 22. marca letos. Čestitke vsekakor, sicer pa ne vem
               čemu čestitke, upam, da boste v nadaljevanju seveda te zadeve res zaslužili v smislu
               res poslovne odličnosti.</p>
               <p>Gospa ministrica vam bi pa samo tako, zdaj so vam pač obrnili tudi koalicijski
               poslanci hrbet, bi pa rekla, za to nastalo stanje ste definitivno vi odgovorna. Od
               leta 2014 ste menjali direktorja od gospoda Vrhunca, poskušali z Baričičem, poskušali
               z gospodom Kopačem, zdaj smo prišli na gospoda Šebederja, torej to stanje ste vi z
               kadrovanjem omogočali, vi ste ga omogočali. Nestabilno stanje na vrhu UKC Ljubljana
               ste vi ustvarjali, vi ste imenovali, predlagali direktorje, Vlada je potrjevala, no
               zdaj smo prišli celo tako daleč, da z interventnim zakonom lahko kar sami določate
               kdo bo direktor, tako, da to stanje je bilo iz tega stališča tudi ta sklep, da ste
               najmanj objektivno odgovorna.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Gremo na sklepe.</p>
            </sp>
            <sp who="SDT7:KolarCelarcMarijaMilojka">

               <speaker>MARIJA MILOJKA KOLAR CELARC:</speaker>

               <p>Ali lahko tudi jaz nekaj povem še na to, mislim na take direktne obtožbe, upam, da
               gospa Godec vsaj ve, da sem 18. septembra nastopila menda. Se opravičujem. Sem
               povedala zakaj je minister odgovoren, iz sistemskega vidika je bilo narejenega za
               naročanje v tem mandatu toliko, ki ni bilo prej v ne vem koliko letih. Slišali ste
               gospoda Šebedra, kaj se je tudi v preteklih letih dogajalo, pa kakšen je bil
               odstotek.  Zdaj vi pač
               želite namenoma, in direktorje so imenovali in postavljali sveti zavodov, oprostite.
               <stage>/ medsebojni pogovor/</stage></p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Dajmo, da ne bomo šli naprej na debato. Jaz mislim, da je bilo rečenega kar je bilo
               potrebno.</p>
               <p>Prehajamo na sklepe in sicer seveda bomo komisija in Odbor za zdravstvo ločeno
               glasovali. Zdaj, če je možno jaz predlagam, da bi prvo lahko ta sklop, ki je
               predlagatelj ga dal, pa potem SD-jev. Kaj boš prvo ti ali bom jaz?</p>
            </sp>
            <sp who="SDT7:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja ti daj svoje.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Okej, potem bi jaz dal prvo na glasovanje ta sklop treh sklepov, ki ste ga dobili
               danes s strani predlagatelja. Ali je potrebno, da berem? Verjetno, da ne ne.</p>
            </sp>
            <sp who="SDT7:KolarCelarcMarijaMilojka">

               <speaker>MARIJA MILOJKA KOLAR CELARC:</speaker>

               <p>Ali jih lahko slišim vsaj jaz mogoče, če jih preberete?</p>
            </sp>
            <sp who="SDT7:GodecJelka">

               <speaker>JELKA GODEC (PS SDS):</speaker>

               <p>Saj ste bila na začetku pa ste slišala.</p>
            </sp>
            <sp who="SDT7:KolarCelarcMarijaMilojka">

               <speaker>MARIJA MILOJKA KOLAR CELARC:</speaker>

               <p>Ne, nimam no, res sklepov nimam, oprostite gospa Godec.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Lahko? Bom prebral.</p>
            </sp>
            <sp who="SDT7:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Sklepi so za poslance.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Ali lahko? No, še malček, bomo kmalu končali.</p>
               <p>Prvi sklep, Odbor za zdravstvo in Komisija za nadzor javnih financ predlagata Vladi
               Republike Slovenije in Ministrstvu za zdravje Republike Slovenije, da v 15 dneh
               Odboru za zdravstvo in Komisiji za nadzor javnih financ posredujeta predlog za
               takojšen sanacijski načrt UKC Ljubljana.</p>
               <p>Drugi sklep, Odbor za zdravstvo in Komisija za nadzor javnih financ pozivata Vlado
               Republike Slovenije in Ministrstvo za zdravje Republike Slovenije, da takoj pokličeta
               na odgovornost člane sveta zavoda UKC Ljubljana in generalne direktorje UKC
               Ljubljana, ki so zavod vodili v letih 2014 in 2015. Tiste, ki so morebiti še v svetu
               zavoda.</p>
               <p>Odbor za zdravstvo, to je tretji sklep, Odbor za zdravstvo in Komisija za nadzor
               javnih financ ugotavljata, da je ministrica za zdravje, Milojka Kolar Celarc
               objektivno odgovorna za nastale razmere.</p>
               <p>Torej te tri sklepe dajem na glasovanje. Obrazložitev, gospa Julijana Bizjak Mlakar
               najprej.</p>
            </sp>
            <sp who="SDT7:BizjakMlakarJulijana">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Ja sama bom vse tri sklepe podprla, zaradi tega, ker je skorajšnja razpustitev
               Državnega zbora, zaradi ta rok 15 dni se mi ne zdi v prvem sklepu oziroma v predlogu
               prvega sklepa se mi ne zdi prekratek, ker pač nimamo več časa, sicer bi želela daljši
               rok, da bi bil možen, ko gre za odgovornost tistih, ki so poslovali, torej, ki so
               vodili UKC Ljubljana v letu 2014 in 2015, čeprav smo zdaj videli, da bi lahko se
               skoraj do leta 2017 glede na podatke, ki smo jih slišali, vendar bo za ostala leta to
               naloga naslednjega ministra, se mi zdi tudi v redu, da ta predlog sklepa podprem. Ko
               gre za tretji sklep, seveda se z njim tudi strinjam, mi smo že večkrat pozivali tudi
               predsednika Vlade dr. Cerarja, da sam, torej, da razreši gospo Ministrico, vendar je
               on sam prevzel odgovornost za njeno delo in zaradi tega do tega ni prišlo, res pa, da
               samo delo ni bilo uspešno in zaradi tega imamo verjetno danes tudi te težave, ki se
               vlečejo vse od začetka mandata in tudi kot smo ugotavljali podobne stvari se dogajajo
               ves čas, zaradi tega bom podprla vse te sklepe.</p>
               <p>Hvala.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Obrazložitev še kdo? V kolikor ne, potem dajem te tri sklepe na glasovanje. Aja,
               pardon, ja, ja, se pravi najprej glasuje Odbor za zdravstvo in to so številke ena do
               dvajset. Se pravi ena do dvajset glasujemo, pričenjamo z glasovanjem. Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(7 članov.)</stage></p>
               <p>Ugotavljam, da sklep niso sprejeti. Potem dajem še na glasovanje sklepe Poslanske skupine SD
               oziroma sklepe, ki jih je gospod Škoberne pripravil, bom prebral oba sklepa.</p>
               <p>Odbor za zdravstvo in Komisija za nadzor javnih financ pozivata Nacionalni
               preiskovalni urad, Državno revizijsko komisijo in Računsko sodišče Republike
               Slovenije, da v skladu z svojimi pristojnostmi in veljavno zakonodajo sprožijo
               ustrezne postopke zoper odgovorne direktorje in člane svetov zavodov v tistih javnih
               zavodih, ki za nabavo ne izvajajo postopkov javnega naročanja. To je prvi.</p>
               <p>In drugi je, Odbor za zdravstvo in Komisija za nadzor javnih financ pozivata
               Nacionalni preiskovalni urad, Državno revizijsko komisijo in Računsko sodišče
               Republike Slovenije, da Državnemu zboru vsake tri mesece do preklica tega sklepa
               poročajo o sproženih postopkih zoper odgovorne direktorje in članov svetov zavodov v
               tistih javnih zavodih, ki za nabavo ne izvajajo postopkov javnega naročanja.</p>
               <p>Se pravi, dajem na glasovanje še te dva sklepa. Pričenjam z glasovanjem. Pardon,
               prekinjam glasovanje. Številka ena do dvajset glasujejo. Pričenjam še enkrat z
               glasovanjem. Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(6 članov.)</stage></p>
               <p>Ugotavljam, da sklepi niso sprejeti.</p>
               <p>Zdaj pa predajam besedo in mesto še predsedniku Komisije za nadzor javnih financ,
               izvoli.</p>
            </sp>
            <sp who="SDT7:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Člani in članice Komisije za nadzor javnih financ, predlagam, da glasujemo o istih
               sklepih. Ali člani in članice komisije želite, da jih še enkrat preberem ali ni
               potrebno? Ni potrebe. Glasujemo na isti način, naprej o prvih sklepih in potem o
               drugih dveh sklepih, kdo nasprotuje temu? Ne. Želi kdo obrazložiti glas glede prvih
               treh sklepov? Ugotavljam, da ne. Potem glasujete z glasovalnimi napravami od številke
               enaindvajset do štirideset. Pričenjam glasovanje. Glasujemo.</p>
               <p>Kdo je za? <stage>(4 člani.)</stage> Kdo je proti? <stage>(2 člana.)</stage></p>
               <p>Ugotavljam, da so sklepi sprejeti.</p>
               <p>Prehajam na glasovanje o drugih dveh sklepih, ki smo jih ravno tako že prebrali. Želi
               kdo obrazložiti glas? Ugotavljam, da ne. Začenjam z glasovanjem. Od enaindvajset do
               štirideset prosim. Glasujemo.</p>
               <p>Kdo je za? <stage>(4 člani.)</stage> Kdo je proti? <stage>(2 člana.)</stage></p>
               <p>Ugotavljam, da so sklepi sprejeti.</p>
               <p>S tem zaključujem to točko dnevnega reda Komisije za nadzor javnih financ in tudi 38.
               nujno sejo Komisije za nadzor javnih financ.</p>
               <p>Hvala lepa vsem.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Tudi jaz zaključujem to točko dnevnega reda in 40. nujno sejo Odbora za
               zdravstva.</p>
               <p>Vsem se vam zahvaljujem za udeležbo. Hvala. <stage type="time">Seja se je končala 15. marca 2018 ob
                  16.54.</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZEU-redna-81-2016-04-22">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">E08E7092035AACEBC1257F8F002F3490</idno>
               <idno type="custom" subtype="day">38F9912A1506A827C1257FAF004401F5</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=38F9912A1506A827C1257FAF004401F5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZEU-redna-81-2016-04-22.OZZEU" n="81">
               <name>redna seja</name>
               <date when="2016-04-22"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZEU-redna-81-2016-04-22.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZEU-redna-81-2016-04-22.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">81. seja</stage>
            <stage type="date">(22. april 2016)</stage>
            <stage type="chairman">Sejo je vodila Marinka Levičar, podpredsednica Odbora za zadeve Evropske
            unije.</stage>
            <stage type="time">Seja se je začela ob 8.03.</stage>
            <stage type="mag"/>


            <sp xml:id="SDT7-OZZEU-redna-81-2016-04-22.sp1">

               <speaker>PODPREDSEDNICA MARINKA LEVIČAR:</speaker>

               <p>Dobro jutro. Lep pozdrav vsem. Spoštovane kolegice in kolegi, cenjeni gostje,
               začenjam 81. sejo Odbora za zadeve Evropske unije.</p>
               <p>Obveščam vas, da so zadržani in se seje ne morejo udeležiti naslednji člani odbora:
               Irena Grošelj Košnik, nadomešča jo dr. Jasna Murgel s pooblastilo, Vesna Šergan, ki
               jo s pooblastilom nadomešča Simon Zajc in Tilen Božič, ki ga s pooblastilom nadomešča
               Maruša Škopac.</p>
               <p>Obveščam vas, da so na sejo povabljeni predstavniki Vlade, Državnega sveta in
               Informacijske pisarne Evropskega parlamenta v Sloveniji ter poslanci Evropskega
               parlamenta iz Republike Slovenije. <stage type="mag">(nadaljevanje)</stage> Vse navzoče še enkrat prav lepo pozdravljam, še posebej
               kot nova člana odbora gospo Ireno Grošelj Košnik, ki se je opravičila, je danes ni,
               gospod Mitja Horvat, pa je tukaj in prav lepo pozdravljen.</p>
               <p>Prehajamo na določitev dnevnega reda seje odbora v skladu s prvim odstavkom 64.
               člena. S sklicem seje ste prejeli dnevni red seje odbora.</p>
               <p>Ker v poslovniškem roku nisem prejela predlogov za njegovo spremembo, je določen
               takšen dnevni red seje, kot ste ga prejeli s sklicem.</p>
               <p>Če se kolegice in kolegi strinjate, bi 1., 2. in 3. točko, ker so vsebinsko povezane,
               obravnavali skupaj.</p>
               <p>Prehajamo torej na <title>1., 2. IN 3. TOČKO DNEVNEGA REDA,</title> to so
                  <title>PREDLOG STALIŠČA REPUBLIKE SLOVENIJE DO PREDLOGA SKLEPA SVETA O ODOBRITVI
               OKREPLJENEGA SODELOVANJA NA PODROČJU PRISTOJNOSTI, PRAVA, KI SE UPORABLJA, TER
               PRIZNAVANJA IN IZVRŠEVANJA ODLOČB NA PODROČJU PREMOŽENJSKIH RAZMERIJ MEDNARODNIH
               PAROV, KI ZAJEMA TAKO PODROČJE PREMOŽENJSKIH RAZMERIJ MED ZAKONCEMA KOT
               PREMOŽENJSKOPRAVNE POSLEDICE REGISTRIRANIH PARTNERSKIH SKUPNOSTI, EU U 639,
               PREDLOG STALIŠČA REPUBLIKE SLOVENIJE DO PREDLOGA UREDBE SVETA O PRISTOJNOSTI,
               PRAVU, KI SE UPORABLJA, TER PRIZNAVANJU IN IZVRŠEVANJU SODNIH ODLOČB NA PODROČJU
               PREMOŽENJSKIH RAZMERIJ MED ZAKONCEMA, EU U 408/III</title>
               in <title>PREDLOG STALIŠČA REPUBLIKE SLOVENIJE DO PREDLOGA UREDBE SVETA O PRISTOJNOSTI,
               PRAVU, KI SE UPORABLJA, TER PRIZNAVANJU IN IZVRŠEVANJU ODLOČB NA PODROČJU
               PREMOŽENJSKOPRAVNIH POSLEDIC REGISTRIRANIH PARTNERSKIH SKUPNOSTI, EU U
               409/II.</title>
               </p>
               <p>Gradivo k tem točkam smo prejeli od Vlade 7. 4. 2016 na podlagi prvega odstavka 4.
               člena Zakona o sodelovanju med Državnim zborom in Vlado v zadevah Evropske unije.
               Skrajni rok za obravnavo predlogov stališč v Državnem zboru je danes.</p>
               <p>Predlogi stališč so bili v skladu z določili Poslovnika Državnega zbora dodeljeni v
               obravnavo Odboru za zadeve Evropske unije kot pristojnemu odboru ter Odboru za
               pravosodje kot matičnemu delovnemu telesu. Slednji jih je obravnaval na 21. nujni
               seji 18. 4. 2016 in sprejel mnenja, kot smo jih prejeli.</p>
               <p>Zdaj pa bi prosila gospo Tino Brecelj, državno sekretarko na Ministrstvu za
               pravosodje, da nam predstavi predlog sklepa Sveta in predlog uredb ter zlasti
               predloge stališč Republike Slovenije.</p>
               <p>Prosim gospa.</p>
            </sp>
            <sp xml:id="SDT7-OZZEU-redna-81-2016-04-22.sp2">

               <speaker>TINA BRECELJ:</speaker>

               <p>Hvala lepa, gospa predsedujoča. Prav lep pozdrav vsem navzočim.</p>
               <p>Kot je bilo povedano, je pred vami predlog stališča Republike Slovenije do predloga
               Sklepa Sveta o odobritvi okrepljenega sodelovanja. Okrepljeno sodelovanje oziroma
               predlog za odobritev le-tega, vsebinsko pokriva dva predloga uredb, kot je bilo
               omenjeno, prvi je predlog uredbe o pristojnosti, pravu, ki se uporablja ter
               priznavanju in izvrševanju sodnih odločb na področju premoženjskih razmerij med
               zakoncema. Drugi predlog uredbe pa enake stvari, torej enaka kolizijska pravila ureja
               oziroma naj bi urejal za registrirane partnerske skupnosti. Oba predloga uredb sta
               bila v tem Državnem zboru že obravnavana in sta dobila podporo. Že vse od leta 2011,
               ko sta v bistvu predloga uredbe na mizi, ju Slovenija podpira in z njima nimamo
               težav. Dejstvo pa je, da predloga obeh uredb, na decembrskem svetu nista dobila
                  podpore.<stage type="mag">(nadaljevanje)</stage> Ker gre za
               področje družinskega prava, širše rečeno, je potrebno soglasje, do soglasja ni
               prišlo, zato torej, predloga uredb oziroma uredbi nista bili izglasovani. V tej
               situaciji je edina možna rešitev, da uredbi vendarle veljata, institut okrepljenega
               sodelovanja, za ta institut se je odločilo zadostno število držav. Na današnji dan je
               takšnih držav skupaj že 19, ki so Evropski komisiji podale predlog sklepa o odobritvi
               okrepljenega sodelovanja, torej, da bi v okviru tega sodelovanja bili uredbi vendarle
               sprejeti. Kot rečeno, na današnji dan je takšnih držav že 19 in predvidevamo, da bo
               na naslednjem Svetu, torej, da bosta predloga uredb izglasovana.</p>
               <p>Naj uvodoma povem še to zakaj sta ti dve uredbi, torej, ki naj bi jih okrepljeno
               sodelovanje v bistvu spravilo v veljavo pomembni. Pomembni sta zato, ker je nekako
               mešanih zakonskih parov ali pa mešanih registriranih parov že okrog 16 milijonov. Tam
               nekje 10 tisoč letno se jih razide in zdaj jih samo pravdanje o tem katero pravo,
               torej pristojnost katere države je tista, ki je prava, če lahko tako rečem, v primeru
               njihove ločitve, torej zdaj jih že ta pravdanja o uporabi kolizijskih pravil stanejo
               tam nekje 3 do 4 tisoč evrov in takšna pravdanja, poleg tega, da so stroškovno
               zahtevna, so tudi zamudna, in zato se nam zdi izjemno pomembno, da bi se z uredbo te
               stvari jasno določile, ne pa da se zgodi, da v primeru razveze, ločitve v bistvu
               prevlada volja močnejšega partnerja. Naj bodo stvari z uredbami jasno določene, da
               tako ljudem olajšamo urejanje njihovih statusnih oziroma družinskih razmerij.</p>
               <p>Toliko za uvod in še en dostavek. Omenjeni uredbi ne vplivata na notranjo zakonodajo.
               Torej, nobenih sprememb notranje zakonodaje ne bo potrebnih.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-81-2016-04-22.sp3">

               <speaker>PODPREDSEDNICA MARINKA LEVIČAR:</speaker>

               <p>Hvala tudi vam, gospa Brecelj.</p>
               <p>Preden nadaljujem, bi vas spoštovane kolegice in kolegi obvestila, da je odsoten tudi
               mag. Bojan Krajnc, ki ga nadomešča poslanka Vesna Vervega.</p>
               <p>Nadaljujemo. Predloge stališč je na 69. seji 20. 4. 2016 obravnavala tudi Komisija
               Državnega sveta za mednarodne odnose in evropske zadeve in sprejela mnenja, ki smo
               jih prejeli. Za njihovo predstavitev prosim predsednika komisije dr. Janvita
               Goloba.</p>
               <p>Gospod Golob, prosim vas za predstavitev.</p>
            </sp>
            <sp xml:id="SDT7-OZZEU-redna-81-2016-04-22.sp4">

               <speaker>DR. JANVIT GOLOB:</speaker>

               <p>Hvala lepa. Vsem prisotnim lep pozdrav.</p>
               <p>Glavno tematiko je že navedla gospa državna sekretarka in mi smo bili s strani
               gospoda Matija Vidmarja, predstavnika Ministrstva za pravosodje o tej tematiki tudi
               obveščeni na seji. Posredovana nam je bila prav tako poglobljena struktura dogajanja,
               tako v letu 2011, kot v letu 2015. Omenjenih je bilo 17 držav, ne vem ali se je to v
               zadnjih dveh dneh zgodilo, da je kar na enkrat prišlo do 19 držav. Tako je. Pa tudi
               omenilo se je, da nekatere države pa v to sploh ne bodo vstopile, morda Poljska,
               Madžarska, kjer imajo drugačen pogled do vseh teh zadev, ki pa v teh pristopajočih
               državah stvar precej olajšajo. Povprašali smo tudi po kakšnih konkretnih primerih iz
               teh 16 milijonov zakonov, ampak nič, na koncu smo izvedeli samo za enega možakarja,
               ki pa se ne bo oženil. Torej, da se tem stvarem popolnoma izogne, problemom. Tako, da
               zadeva kaže, da je še precej nova, da še nima veliko primerov, ampak kaže pa, da se
               bo marsikaj tukaj še dogajalo, tako na primeru zakoncev, kot na primeru registriranih
               partnerskih skupnosti.</p>
               <p>Mi smo ta predlog, mnenje sprejeli in podpiramo obe uredbi. <stage type="mag">(nadaljevanje)</stage> Tudi z obema dodatkoma, ker eno je splošen
               akt oziroma predlog sklepa, potem pa sta že obe uredbi o pristojnostih na obeh
               področjih. Torej, zakonskih skupnosti in partnerskih zvez. Tako, da jaz lahko zdaj za
               vse tri točke nekako dajem s strani Državnega sveta oziroma te komisije en placet, da
               se strinjamo, podpiramo, kaj pa bo, bomo še videli.</p>
            </sp>
            <sp xml:id="SDT7-OZZEU-redna-81-2016-04-22.sp5">

               <speaker>PODPREDSEDNICA MARINKA LEVIČAR:</speaker>

               <p>Hvala lepa, gospod Golob.</p>
               <p>Zdaj pa odpiram razpravo poslank in poslancev in prosim kolegice in kolege za
               besedo.</p>
               <p>Hvala, ja gospod Horvat, imate besedo.</p>
            </sp>
            <sp xml:id="SDT7-OZZEU-redna-81-2016-04-22.sp6">

               <speaker>JOŽEF HORVAT (PS NSi):</speaker>

               <p>Hvala lepa, gospa podpredsednica. Kolegice in kolegi, spoštovana državna sekretarka s
               sodelavcem.</p>
               <p>Zahvaljujem se za vašo predstavitev, in ugotavljam, da v evropskih dosjejih obstaja
               entiteta, besedna zveza "registrirana partnerska skupnost". Včasih smo se tudi v
               Državnem zboru se okrog tega veliko prerekali ali je to prava besedna zveza ali ni.
               Nekako sem pomirjen, nimam nobenih vprašanj, ampak zgolj kot komentar, da v evropskih
               dosjejih obstaja entiteta "registrirana partnerska skupnost", tako da najbrž doma v
               Sloveniji ne bo več prerekanj ali je to zdaj primeren izraz ali ni primeren, očitno
               je torej primeren, kar smo mi v Novi Sloveniji vedeli že leta 2005.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-81-2016-04-22.sp7">

               <speaker>PODPREDSEDNICA MARINKA LEVIČAR:</speaker>

               <p>Hvala.</p>
               <p>Še kdo bi razpravljal. Če ne, zaključujem razpravo in dajem na glasovanje predlog
               stališča v zvezi z EU U 639, ki se glasi: Republika Slovenija podpira sodelovanje v
               okviru okrepljenega sodelovanja na področju pristojnosti, prava, ki se uporablja, ter
               priznavanja in izvrševanja sodnih odločb na področju premoženjskih razmerij
               mednarodnih parov, ki zajema tako premoženjska razmerja med zakoncema kot
               premoženjskopravne posledice registriranih partnerskih skupnosti. Začenjamo
               glasovanje. Glasujemo. Končujemo glasovanje.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je stališče sprejeto.</p>
               <p>Zdaj pa dajem na glasovanje predlog stališča, v zvezi z EU U 408/III, ki se glasi:
               Republika Slovenija podpira Predlog uredbe Sveta o pristojnosti, pravu, ki se
               uporablja, ter priznavanju in izvrševanju sodnih odločb na področju premoženjskih
               razmerij med zakoncema. Glasujemo. Končujemo glasovanje.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je stališče sprejeto.</p>
               <p>Zdaj moramo glasovati še o enem sklepu, in sicer dajem na glasovanje predlog stališča
               v zvezi z EU U 409/II, ki se glasi: Republika Slovenija podpira Predlog uredbe Sveta
               o pristojnosti, pravu, ki se uporablja, ter priznavanju in izvrševanju odločb na
               področju premoženjskopravnih posledic registriranih partnerskih skupnosti. Začenjamo
               glasovanje. Glasujemo. Končujemo glasovanje.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je stališče sprejeto.</p>
               <p>S tem končujem 1., 2. in 3. točko današnje seje.<stage type="mag">(nadaljevanje)</stage> Zdaj spet predlagam, spoštovane kolegice in kolegi, če
               se strinjate, da bi skupaj obravnavali tudi 4. in 5. točko, ker sta vsebinsko
               povezani. Vidim da smo torej tudi za to, da skupaj obravnavamo 4. in 5. točko.</p>
               <p>Prehajamo na <title>4. IN 5. TOČKO DNEVNEGA REDA</title>, to je
                  <title>PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA
               PARLAMENTA IN SVETA O SPREMEMBI DIREKTIVE 2008/98/ES O ODPADKIH, EPA 1143-VII, EU U
               638</title> ter <title>PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA
               PARLAMENTA IN SVETA O SPREMEMBI DIREKTIVE 1999/31/ES O ODLAGANJU ODPADKOV NA
               ODLAGALIŠČIH, EPA 1145-VII, EU U 640.</title>
               </p>
               <p>Gradivo k tema točkama smo prejeli od Vlade 7. 4. 2016 na podlagi prvega odstavka 4.
               člena Zakona o sodelovanju med Državnim zborom in Vlado v zadevah Evropske unije.
               Skrajni rok za obravnavo predlogov stališč v Državnem zboru je danes.</p>
               <p>Predloga stališč sta bila v skladu z določili Poslovnika Državnega zbora dodeljena v
               obravnavo Odboru za zadeve Evropske unije kot pristojnemu odboru ter Odboru za
               infrastrukturo, okolje in prostor kot matičnemu delovnemu telesu. Slednji ju je
               obravnaval na 34. nujni seji 19. 4. 2016 in sprejel mnenji, kot smo ju prejeli.</p>
               <p>Prosim gospo Lidijo Stebernak, državno sekretarko na Ministrstvu za okolje in
               prostor, da nam predstavi predloga direktiv in zlasti predloga stališč Republike
               Slovenije.</p>
               <p>Hvala. Prosim.</p>
            </sp>
            <sp xml:id="SDT7-OZZEU-redna-81-2016-04-22.sp8">

               <speaker>LIDIJA STEBERNAK:</speaker>

               <p>Hvala za besedo. Spoštovani vsi prisotni.</p>
               <p>Evropska komisija je v decembru v lanskem letu sprejela nov ambiciozen sveženj
               ukrepov, s ciljem, da bi evropskim podjetjem in tudi potrošnikom, pomagala pri
               prehodu na krožno gospodarstvo in s tem tudi konkurenčnejšemu gospodarstvu. Gre
               predvsem za to, da se vrednost izdelkov, surovin in virov ohranja čim dlje v
               gospodarstvu in s tem tudi čim bolj zmanjša količina odpadkov. Sveženj prinaša tudi
               spremenjene zakonodajne predloge o odpadkih, pri čemer zasleduje kar nekaj zelo
               ambicioznih ciljev. In sicer, skupni cilj Evropske unije glede recikliranja 65 %
               komunalnih odpadkov do leta 2030, potem je tu skupni cilj 75 % recikliranja odpadne
               embalaže in zavezujoč cilj zmanjšati količino odpadkov, ki končajo na odlagališčih na
               največ 10 % vseh odpadkov. In v bistvu ti dve stvari predvidevata spremembo dveh
               direktiv. Eno je direktiva o odpadkih in drugo je direktiva o odlaganju odpadkov na
               odlagališčih.</p>
               <p>Jaz, če se strinjate, bi se kar do obeh opredelila.</p>
               <p>Najprej glede direktive o odpadkih. Republika Slovenija načeloma podpira predlog
               direktive o spremembi direktive, izraža pa tudi nekatere zadržke. In sicer, podpira
               postopno višanje cilja priprave za ponovno uporabo in recikliranje odpadkov, izraža
               pa dvom v pravilnost nove metode za izračun stopnje recikliranja in priprave ponovne
               uporabe komunalnih odpadkov. Prav tako Republika Slovenija podpira vse ukrepe, s
               katerimi se uveljavlja hierarhija ravnanja z odpadki, vključno z uporabo ekonomskih
               instrumentov, vendar pa izraža dvom glede njihove obvezne uporabe in sicer predvsem
               zaradi obremenjevanja gospodarstva z novimi dajatvami.<stage type="mag">(nadaljevanje)</stage> Zadržana je tudi glede predlogov sprememb in
               dopolnitev do opredelitve posameznih pojmov in sicer komunalni odpadki, biološki
               odpadki in priprava za ponovno uporabo. Podpira vse konkretne zahteve glede
               preprečevanja odpadkov, ki jih bodo posamezne države morale izpolnjevati. Je pa v
               dvomu ali so vse te zahteve izvedljive na nivoju posamezne države članice in si bo
               zaradi tega tudi prizadevala k bolj harmoniziranemu pristopu na nivoju Evropske
               unije.</p>
               <p>Prav tako podpira minimalne zahteve glede sistemov razširjene odgovornosti, vendar pa
               si bo prizadevala za nekoliko bolj jasno opredelitev zakonodajnega okvira in teh
               zahtev, ki jih morajo izpolnjevati te kolektivne, operativne sheme, v katere se lahko
               združujejo proizvajalci za izpolnjevanje teh vseh obveznosti.</p>
               <p>Toliko okoli prve direktive.</p>
               <p>In še glede direktive o odlaganju odpadkov na odlagališčih. Tudi tukaj Slovenija
               podpira večino predlaganih sprememb predloga direktiv o odlaganju odpadkov na
               odlagališčih, izraža pa pomisleke predvsem v tistem delu, ki s nanaša na doseganje
               cilja odlaganja komunalnih odpadkov, in sicer največ 10 % do konca leta 2030, saj
               meni da bo ta cilj izredno težko dosegljiv.</p>
               <p>Toliko na kratko. Smo vam pa seveda pripravljeni še odgovarjati na vaša
               vprašanja.</p>
               <p>Hvala.</p>
            </sp>
            <sp xml:id="SDT7-OZZEU-redna-81-2016-04-22.sp9">

               <speaker>PODPREDSEDNICA MARINKA LEVIČAR:</speaker>

               <p>Hvala tudi vam za uvodno predstavitev.</p>
               <p>O tem gradivu oziroma predlogu stališč je na 69. seji 20. 4. 2016 razpravljal tudi
               Državni svet oziroma njegova pristojna Komisija za mednarodne odnose in evropske.</p>
               <p>Za njuno predstavitev prosim predsednika komisije dr. Janvita Goloba.</p>
            </sp>
            <sp xml:id="SDT7-OZZEU-redna-81-2016-04-22.sp10">

               <speaker>DR. JANVIT GOLOB:</speaker>

               <p>Hvala lepa.</p>
               <p>Izkazalo se je, da to postaja ena zelo pomembna tema tako za okolje, kot celotno
               gospodarstvo. Če samo dodam, k vsemu temu, kar je tudi pri nas sprožilo veliko
               razprav in mnenj, da smo povzeli tudi to, da je za učinkovito dviganje procenta
               uspešnosti potrebno pomembno spodobiti medresorsko sodelovanje. Ker, če je eno
               ministrstvo zadolženo za krožno gospodarstvo in pametno specializacijo, drugo pa
               skrbi za okolje, je seveda uspešnost obeh merilcev, tako uspeha v okolju, kot uspeha
               v dodatni vrednosti produktov v reciklaži odpadkov pomembna.</p>
               <p>Potem smo opozorili na dva pojma, ki se še premalo ločita, v prihodnosti pa se bosta,
               zelo verjetno, kaj je odpadek in kaj je ostanek. Ker, ostanek v določeni proizvodnji
               ni nujno, da je odpadek, da je to treba po posameznih področjih kategorizirati.</p>
               <p>Torej, ostale stvari so zajete v dopisu, ki smo ga poslali na vaš cenjeni odbor.</p>
               <p>Prav tako pa k 2 . točki, da ne ponavljam za gospo državno sekretarko, smo ugotovil,
               da je treba opozoriti da v Sloveniji manjka objekt za termično obdelavo odpadkov.
               Veliko je načrtov in želja, ampak, v resnici gre pa samo za tisto celjsko enoto, ki
               je v tej funkciji, ali pa če se računa, da bomo prenesli vse gospodarstvo na takšno
               obliko, da termičnih odpadkov ne bo. Marsikdaj se tudi to zgodi, da se industrije, ki
               te proizvodnje več nimajo, niti nimajo odpadkov, potem tudi obdelave ne uporabljajo.
               Torej, ne vem kako ima Slovenija za naprej strategijo, za enkrat se nekateri odpadki
               kar izvozijo, ene se deponira. Glede tega verjetno tudi na ministrstvu še kaj
               snujete. <stage type="mag">(nadaljevanje)</stage> In oba predloga
               smo seveda tudi sprejeli in podpiramo aktivnosti v tej smeri.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-81-2016-04-22.sp11">

               <speaker>PODPREDSEDNICA MARINKA LEVIČAR:</speaker>

               <p>Hvala tudi vam, gospod Golob.</p>
               <p>Zdaj pa odpiram razpravo poslank in poslancev.</p>
               <p>Prosim.</p>
               <p>K razpravi se je že prijavil gospod Zajc in gospod Žnidar, kasneje, ja.</p>
               <p>Najprej gospod Zajc.</p>
            </sp>
            <sp xml:id="SDT7-OZZEU-redna-81-2016-04-22.sp12">

               <speaker>SIMON ZAJC (PS SMC):</speaker>

               <p>Hvala, gospa predsedujoča.</p>
               <p>Ja, odpadki in ravnanje z odpadki je zdaj aktualna tema že kar nekaj časa in še nekaj
               časa, ker se pač, hvala bogu, smo se začeli zavedati, prvič, da če ne bomo pametno
               delali in ravnali z odpadki nas bodo zasuli in ti tudi treba se je zavedati, da so
               viri surovin na zemlji omejeni in da se moramo temu primerno začeti obnašati.</p>
               <p>Jaz imam pa sicer eno sledeče vprašanje. Slovenija je dobila že dva opomina, enega
               oktobra, drugega letos februarja, glede, mislim da se navezuje na pripravo strategije
               za ravnanje z odpadki. Takrat nas je komisija tudi opozorila, da če v dveh mesecih,
               se pravi do tega meseca, do aprila ne pripravimo oziroma ne naredimo kakšnega
               napredka na tem področju, da nas lahko predlaga tudi na sodišče EU. Pa me zanima kako
               daleč smo oziroma ali se moramo kaj bati tega predloga na sodišče ali so stvari pod
               kontrolo.</p>
               <p>Toliko. Hvala.</p>
            </sp>
            <sp xml:id="SDT7-OZZEU-redna-81-2016-04-22.sp13">

               <speaker>PODPREDSEDNICA MARINKA LEVIČAR:</speaker>

               <p>Besedo ima zdaj gospod Ljubo Žnidar.</p>
            </sp>
            <sp xml:id="SDT7-OZZEU-redna-81-2016-04-22.sp14">

               <speaker>LJUBO ŽNIDAR (PS SDS):</speaker>

               <p>Hvala lepa, spoštovana podpredsednica. Lep pozdrav vsem zbranim.</p>
               <p>Seveda so odpadki tako danes, kot jutri, zelo pomembna tema in bi rekel, to področje,
               ki je nekako bilo, jaz bi rekel, v izmenjavi iz dveh, da ne rečem resorjev
               ministrstev, prej kot samostojno ministrstvo, potem v okrilju Ministrstva za
               kmetijstvo, vemo da dejansko gospod minister Židan se absolutno popolnoma izognil
               področju ravnanja z odpadki, ker je to bil težji del njegove naloge in seveda se to v
               Republiki Sloveniji tudi pozna. Edina enota v popolni izvedbi in popolno delavna<stage>(?)</stage>
               je enota v Celju in seveda, jaz bi rekel, da bo težko, jaz se strinjam, da bo težko
               slediti tem evropskim direktivam, ampak tu bo treba zavzeti te ukrepe, in te ukrepe
               je moč zavzeti z odločitvami in tudi našo miselnost bo treba dejansko spremeniti.</p>
               <p>Zdaj, nove metode, Slovenija ima pomisleke na nove metode, ampak to je imenovalec, ki
               je enak za vse države. Res pa je, da je mogoče ta metoda za Slovenijo nova. Bo pa
               veljala, bo to skupni imenovalec za vse države, to se pravi, gre za enakovrednost. Je
               pa res, da smo v Sloveniji navajeni, da več ali manj, kjer stvari niso dodelane, niso
               pripravljene do takšne mere, ali pa da nismo znali ravnati dobro s temi stroški, smo
               navajeni, da vse te stroške, ki ne vemo kako in kaj in jih naredimo, obesimo na
               državni proračun. To mi v Sloveniji zelo znamo in to na ravnanje odpadkov je, jaz bi
               rekel kar tudi del te obremenitve, ki dejansko pride na državni proračun. V drugih
               državah je pa tu miselnost malo drugače, treba je najprej pogledati na same
               povzročitelje in stvari razdelati. To se pravi, treba je narediti nek okvir, v kateri
               predal bomo dali kakšno stvar in tudi seveda kam bomo dali kakšen strošek. To je zelo
               pomembno in Slovenija bo morala svojo miselnost tudi dejansko temu prilagoditi.</p>
               <p>Če se dotaknem tudi drugega dela, kjer se predlaga znižanje odpadkov na 10 % do leta
                  2030.<stage type="mag">(nadaljevanje)</stage> Seveda, tudi tu
               bo treba zavzeti določene ukrepe. Primer severnih držav, tam plastičnih steklenic ni.
               Vse ustekleničenje je s steklom. To je velik, ukrep. To je samo en od primerov.
               Verjetno takšnih in podobnih rešitev je lahko še precej več. skratka, do zdaj se s
               tem problemom v Sloveniji nismo ubadali, zdaj pa tu dajemo pomisleke in zadržke. Ne
               bom se ponavljal, to je odraz tudi dela iz preteklosti. Nismo bili v koraku, ali pa,
               izognili smo se temu problemu. Tako, da tu bo treba zavzeti določene ukrepe, ker so
               merila, ti kriteriji enaki za vse članice EU in tudi Slovenija se bo morala temu žal
               prilagoditi. Vendar, jaz sem absolutno mnenja, ne na stroške državnega proračuna,
               ampak s pravimi ukrepi.</p>
            </sp>
            <sp xml:id="SDT7-OZZEU-redna-81-2016-04-22.sp15">

               <speaker>PODPREDSEDNICA MARINKA LEVIČAR:</speaker>

               <p>Hvala.</p>
               <p>Ali želi morda še kdo razpravljati?</p>
               <p>Gospod Horvat, prosim.</p>
            </sp>
            <sp xml:id="SDT7-OZZEU-redna-81-2016-04-22.sp16">

               <speaker>JOŽEF HORVAT (PS NSi):</speaker>

               <p>Hvala lepa, gospa podpredsednica.</p>
               <p>Strinjam se z gospo državno sekretarko, ki pravi, da je ta načrt ravnanja z odpadki
               zelo ambiciozen. Zdaj, vprašanje ali ga bomo realizirali, recimo do leta 2030, 65 %
               odpadkov naj bo recikliranih. Mislim, da to ne sme biti dilema, ne sme biti debata,
               ne sme biti vprašanja. Mi moramo te cilje dosegati in potem seveda razmišljati tudi
               naprej. Zdaj vidimo, da je res recimo, leta 2025 60 %, potem 5 let kasneje pa kar 5
               odstotnih točk več recikliranih odpadkov. Če razmišljam naprej, če bi šla zadeva
               linearno do leta 2050 je to že 85 %. Ne vem če gredo zadeve linearno, ampak zgolj
               ekstrapolacijo delam.</p>
               <p>Zdaj, če v tem duhu, tem ambicioznem duhu razmišljam naprej, pomeni tudi, da bodo
               sčasoma sežigalnice ugasnile in da ne smemo graditi novih, pa odlagališča ravno tako.
               Torej ja, odpadki so velika nadloga, so pa tudi biznis. Ključna pa je sprememba
               razmišljanja, da bi čim manj odpadkov tudi proizvedli. Zdaj, karkoli vzamemo v roke,
               karkoli kupimo v trgovini, vse je zapakirano v neko embalažo in mislim, da se moramo
               vedno vprašati ali je zdaj ta embalaža takšna, da se jo da reciklirati ali ne. In
               tukaj mislim da na izvoru, tam kjer se odpadki producirajo, tam je treba spremeniti
               razmišljanje in tam je treba sprejeti tudi neke ukrepe, da bo teh odpadkov čim manj.
               Se pravi, enkrat v prihodnosti, ne preveč daljni bomo najbrž družba brez odpadkov
               oziroma takšni, seveda odpadki vedno bodo, ampak zgolj takšni, ki se jih bo dalo
               ponovno uporabiti. Zgolj moj komentar, nimam kakšnih vprašanj. Morda bi želel z vaše
               strani, gospa državna sekretarka, potrditev, se pravi sežigalnicam je čas minil in
               odlagališčem na dolgi rok tudi.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-81-2016-04-22.sp17">

               <speaker>PODPREDSEDNICA MARINKA LEVIČAR:</speaker>

               <p>Hvala.</p>
               <p>Ker ne vidim več razprav, bi vas jaz rada opomnila oziroma spomnila, da je prav danes
               Dan zemlje in prav na ta dan mi obravnavamo to zelo pomembno direktivo. Prav je, da
               jo sprejmemo in da vsi skupaj delujemo v to smer, da bi bilo odpadkov čim manj, da bi
               naš planet ohranili, vsaj ohranili v tem stanju, kot je zdaj, ker drugače vsi vemo
               kam plujemo. <stage type="mag">(nadaljevanje)</stage> Zelo se
               strinjam pa tudi s stališčem oziroma predlogom, ki ga je poslanec Horvat načel, da bi
               proizvajali, da bi bilo tudi čim manj embalaže in vsega tega, kar vpliva na povečanje
               odpadkov. Če se sama sebe spomnim kot otroka, vem, da smo imeli doma eno majhno kanto
               in tako veliko za en teden, zdaj pa je takšna kanta dovolj za smeti za en dan ali
               mogoče dva dni, pa smo bili štiričlanska družina, pa je bilo to čisto dovolj, ker smo
               bolj odgovorno oziroma teh odpadkov toliko sploh ni bilo in smo jih sežigali in vse.
               Tako, da vidim, da ta naša družba, naš sedanji način življenja in proizvodnje in
               vsega tega vpliva samo na čim večje onesnaževanje okolja in na vse to. Torej, da se
               tudi mi sami trudimo, da bi zmanjšali odpadke oziroma da jih sploh ne bi
               ustvarjali.</p>
               <p>No, zdaj pa prosim gospo državno sekretarko, da nam odgovori na stališča oziroma tudi
               pojasni vprašanja, zlasti gospoda Zajca.</p>
               <p>Prosim.</p>
            </sp>
            <sp xml:id="SDT7-OZZEU-redna-81-2016-04-22.sp18">

               <speaker>LIDIJA STEBERNAK:</speaker>

               <p>Hvala za besedo, še enkrat.</p>
               <p>Glede strategije, strategija je narejena, bila je objavljena, in ravno naslednji
               teden, 4. maja jo pojasnjujemo v Državnem zboru na Odboru za infrastrukturo. Tako, da
               zadeve tečejo in ko bo na odboru sprejeta bo šla tudi v Državni zbor. Toliko na to
               vprašanje.</p>
               <p>Okoli razprave poslanca Žnidarja. V bistvu jaz nisem govorila o tem, da ne podpiramo
               metod. Metode ja, v bistvu imamo dvom na metodologijo na metodo za izračun stopnje
               recikliranja in priprave, ne pa na same metode kot takšne. Seveda se, bom rekla,
               strinjamo z vsemi, in podpiramo vse nove metode, ki pripomorejo k temu, da je
               odpadkov čim manj.</p>
               <p>Potem se strinjam z vami, da je treba ozaveščati pa tudi spremeniti miselnost ljudi
               kako ravnati z odpadki, da se ne zgodi to, kar se dogaja zdaj, da odpadek imamo, ne
               najdemo pa povzročitelja ali pa v bistvu je povzročitelj enostavno prenehal poslovati
               in ga ni več moč na nek način prisiliti v to, da ta odpadek tudi odstrani in ostane
               breme države. Absolutno se strinjam. Jaz mislim, da tudi nova strategija in nov zakon
               o varstvu okolja, ki ga pripravljamo, bo odgovoril na ta vprašanja in pripravil
               takšne ukrepe, ki bodo ustrezni tudi za takšne primer.</p>
               <p>In seveda, se globoko strinjam s poslancem Horvatom, da je treba ljudi čim bolj tako
               izobraževati, ozaveščati, na državi pa je seveda tudi, da pripravi primerne ukrepe za
               to, da je odpadkov čim manj, da ne bodo potrebne ne sežigalnice pa tudi čim manj
               odlagališč za odlaganje odpadkov.</p>
               <p>Toliko na kratko.</p>
            </sp>
            <sp xml:id="SDT7-OZZEU-redna-81-2016-04-22.sp19">

               <speaker>PODPREDSEDNICA MARINKA LEVIČAR:</speaker>

               <p>Hvala.</p>
               <p>Zdaj pa dajem na glasovanje predlog stališča v zvezi z EU U 638. Ker ga je uvodoma
               državna sekretarka zelo lepo predstavila, bi jaz predlagala, da ga še enkrat jaz v
               celoti ne bi prebrala, zapisan pa je na 4. strani gradiva. Se strinjate. No, torej,
               pričenjam glasovanje. Glasujemo in končujemo glasovanje.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je stališče sprejeto.</p>
               <p>Zdaj bomo odločali oziroma glasovali še o naslednjem predlogu stališča, in sicer
               stališče v zvezi z EU U 640, ki se glasi, to pa bom prebrala, ker ni tako dolgo:
               Republika Slovenija podpira večino predlaganih sprememb Predloga direktive Evropskega
               parlamenta in Sveta o spremembi Direktive 1999/31/ES o odlaganju odpadkov na
                  odlagališčih.<stage type="mag">(nadaljevanje)</stage> Glede
               na trenuten rezultate odlaganja odpadkov in stanje zgrajene infrastrukture termične
               obdelave odpadkov Republika Slovenija izraža pomisleke za doseganje cilja odlaganja
               komunalnih odpadkov na odlagališča na 10 % do leta 2030 <stage>(novi peti odstavek 5.
               člena)</stage>, saj je ta ob obstoječi infrastrukturi za ravnanje s komunalnimi odpadki v
               Republiki Sloveniji težko dosegljiv. Glasujemo. Začenjamo glasovanje. Končujem
               glasovanje.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je stališče sprejeto.</p>
               <p>S tem končujem 4. in 5. točko ter hkrati tudi 81. sejo Obora za zadeve Evropske
               unije.</p>
               <p>Vsem se lepo zahvaljujem za udeležbo in uspešen dan še naprej želim.</p>
               <p>Hvala. <stage type="time">Seja se je končala 22. aprila 2016 ob 8.46.</stage>
               </p>
            </sp>
         </div>
      </body>
   </text>
</TEI>
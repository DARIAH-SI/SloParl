<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-KZNJF-redna-46-2017-11-23">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">AA86564B0EC2990BC125813D00490615</idno>
               <idno type="custom" subtype="day">DFE337CF8007492AC12581E6002AD534</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=DFE337CF8007492AC12581E6002AD534</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-KZNJF-redna-46-2017-11-23.KZNJF" n="46">
               <name>redna seja</name>
               <date when="2017-11-23"/>
            </setting>
         </settingDesc>
         <particDesc>
            <listOrg>
               <org xml:id="SDT7-KZNJF-redna-46-2017-11-23.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-KZNJF-redna-46-2017-11-23.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA  DRŽAVNI ZBOR KOMISIJA ZA NADZOR JAVNIH FINANC</stage>
            <stage type="session">1. nadaljevanje 46. seje</stage>
            <stage type="date">(23. november 2017)</stage>
            <stage type="chairman">Sejo je vodil mag. Andrej Šircelj, predsednik Komisije za nadzor javnih
            financ.</stage>
            <stage type="time">Seja se je pričela ob 9.05.</stage>
            


            <sp xml:id="SDT7-KZNJF-redna-46-2017-11-23.sp1">

               <speaker>PREDSEDNIK MAG. ANDREJ ŠIRCELJ:</speaker>

               <p>Spoštovane gospe in gospodje, spoštovani vabljeni predstavniki Ministrstva za
               finance, kolegi in kolegice začenjam nadaljevanje 46. redne seje Komisije za nadzor
               javnih financ.</p>
               <p>Obveščam vas, da se je s seje opravičil gospod Jan Škoberne in da na seji sodeluje
               mag. Marko Pogačnik namesto gospoda Janeza Janše.</p>
               <p>Nadaljujem z obravnavo <title>1. TOČKE DNEVNEGA REDA – POROČILO MINISTRSTVA ZA FINANCE
                  O OPRAVLJENIH POSTOPKIH INŠPEKCIJSKEGA NADZORA NAD PORABO SREDSTEV DRŽAVNEGA
                  PRORAČUNA V OBDOBJU OD JULIJA DO DECEMBRA 2016.</title>
               </p>
               <p>K temu gradivu je bilo poslanko tudi gradivo Analiza smotrnosti Urada Republike
               Slovenije za nadzor proračuna pri izvajanju nalog proračuna proračunske inšpekcije v
               letih 2011 - 2015 z dne 10. 3. 2017.</p>
               <p>Pri tej točki je komisija matično delovno telo. Povabil sem k tej točki mag. Matejo
               Vraničar Erman – ministrico za finance, predstavnike in predstavnice Urada Republike
               Slovenije za nadzor proračuna in Ministrstva za finance. Še enkrat vas lepo
               pozdravljam!</p>
               <p>V prvem delu seje smo slišali uvod v poročilu, potem smo začeli z razpravo članic in
               članov komisije k tej točki. Tako da, če želijo, najprej bom vprašal če želijo
               predstavniki Ministrstva za finance še kaj pojasniti v zvezi s tem, s to točko, če
               želijo še kakšne poudarke dati, kakšne splošne poudarke. Ne. potem pa nadaljujemo z
               razpravo.</p>
               <p>Najprej sprašujem kolege in kolegice, če imajo kakršnokoli vprašanje glede samega
               poročila in glede analize smotrnosti? No, bom pa … Ugotavljam, da bom jaz začel.
               Nekaj vprašanj v zvezi z gradivom kjer ste dejansko analizirali smotrnosti Urada, ki
               nadzoruje državni proračun in v zvezi s tem bi vas še enkrat dejansko vprašal nekaj.
               Namreč v poglavju tri navajate pomen proračunske inšpekcije doslej in razlogi za njen
               obstoj. Tukaj omenjate tudi, da je na sejah Komisije za nadzor javnih financ večkrat
               se postavilo vprašanje o obstoju proračunske inšpekcije oziroma nikoli ni bilo
               vprašanje vsebinsko o obstoju, vsaj kot sem jaz tu bil, ampak je bilo vedno vprašanje
               seveda o združitvi, o združitvi proračunske inšpekcije z Računskim sodiščem in v tej
               povezavi seveda o tem, da se nekatere naloge podobne naloge opravljajo tako tukaj kot
               tam. Tako Računsko sodišče kot Proračunska inšpekcija ugotavljata pravilnost
               poslovanja. Z drugimi besedami, zakonitost poslovanja. S tem, da seveda Računsko
               sodišče opravlja tudi smotrnost poslovanja, med tem, ko  Proračunska inšpekcija, ki je na Ministrstvu za
               finance, ne. tukaj so stične točke. Obe, vi tudi tukaj navajate neke formalne razloge
               kako deluje ena inšpekcija in kako deluje druga inšpekcija. Ena inšpekcija deluje,
               Proračunska inšpekcija deluje po Zakonu o javnih financah, po Zakonu o prekrških in
               tako naprej, v tem obdobju 2011 – 2015 ste enkrat en prekršek dejansko imeli in
               dejansko ste samo enkrat to naredili, vse ostalo je bilo poravnano že prej, med tem,
               ko Računsko sodišče deluje seveda po drugi zakonodaji, vendar tudi Računsko sodišče
               lahko uvede prekršek, lahko pravzaprav vse to naredi, lahko pravzaprav formalno
               pravno podobno naredi. Zaradi tega me pravzaprav nekako še vedno vidim velike
               povezave tukaj in še vedno vidim veliko sinergije v tem in še vedno imamo dve
               organizaciji ali pa dve pravni osebi, če želite in dve pravni osebi seveda v
               določenih primerih se prekrivata in delata eno in isto. Ne glede seveda, vi tukaj
               vsebinsko niste opredelili zakaj je to drugače. Pač navedli ste pravne podlage po
               katerih deluje en in pač da nekdo lahko izda, proračunski inšpektorji lahko izdajo
               odločbo, ampak glejte, to niso razlogi, to vse vemo, to je vse znano. Mene zanima
               tukaj seveda čista vsebina. Eno in isto delata dve inšpekciji. Eno in isto opravljata
               dve inšpekciji in mene zanimajo seveda tukaj kje so te povezave in kje bi lahko našli
               te povezave, ne da se ukine ampak da se dejansko poveže. To je prva zadeva.</p>
               <p>Druga zadeva, vi tukaj omenjate seveda, glejte jaz ne bom bral enega zelo dolgega
               stavka ali pa ga tudi bom, da vemo, da bomo videli kako kaj beremo tukaj. »Razvoj
               notranjega nadzora javnih financ doslej ni dosegel razvojne stopnje, ko bi bilo
               mogoče trditi, da zagotavlja učinkoviti nadzora nad porabo proračunskih sredstev.« To
               je na strani 18 te analize. »… in ostalih javnih sredstev. Na kar kažejo tudi ocene
               stanja notranjega nadzora javnih financ, ki jih vsako leto o poročilu o stanju
               notranjega nadzora javnih financ v Republiki Sloveniji tudi v zadnjem poročilu v letu
               2015 poda Urad Republike Slovenije za nadzor proračuna oziroma sektor za nadzor
               javnih financ kot organ pristojen za razvoj, usklajevanje in preverjanje delovanja
               notranjega nadzora javnih financ.« Pika.</p>
               <p>To se pravi razvoj notranjih javnih financ ni dosegel razvojne stopnje. To je v
               bistvu povedano s tem dolgim stavkom. In potem naprej: »Iz tega razloga je
               Ministrstvo za finance v predlog novega Zakona o javnih financah umestilo spremembe
               tako na področju zagotavljanja notranjega nadzora javnih financ oziroma organiziranje
               notranjih revizijskih služb kot na področju proračunske inšpekcije, kjer je
               predlagalo razširitev pristojnosti izvajanja proračunskega nadzora nad porabniki vseh
               javnih sredstev <stage>/ nerazumljivo/</stage> kršitve Zakona o javnih financah pa opredelilo kot
               prekrške in določilo primerno višino glob.« Fino.</p>
               <p>To se pravi tukaj se še razširja zadeva in še bom rekel poglablja in tako naprej in v
               bistvu se ne išče sinergije v predlogu novega Zakona o javnih financah. Zdaj me
               najprej zanima kje je ta zakon? Pa kdaj so bile dejansko že obljube, da ta zakon bo?
               Zaradi tega, ker če ne, je to fikcija, če tega zakona ni, je to fikcija. In potem
               tukaj dejansko v tej analizi, bom rekel, na nek način, jaz ne bom rekel na nek način
               ne dajete pravilne informacije. Zelo milo sem se izrazil poslancem o tem kaj se
               dejansko dogaja. Vi tukaj dejansko že govorite o tem, da ste to naredili in tako
               naprej in tako naprej. Saj glejte, a je ta zakon mogoče na Vladi? Mislim uradno na
               Vladi?  Ne da je v delo
               na delovnih področjih in da se usklajuje ne vem med kom, med sektorji ministrstva,
               med ministrstvi, med komerkoli že. Tako da glejte, vi ste tukaj sicer napisali kako
               ste tukaj sami sebi povečali vlogo, povečali utemeljenost za to, ampak tega dejansko
               ni. Jaz ne bom rekel, da je to zavajanje, ampak to je nekaj česar ni. Zdaj me zanima
               kdaj bo? Glejte, obljube so bile, veste kakšne. Obljuba dela dolg pri ljudeh, včasih.
               V tej Vladi, ne vem če.</p>
               <p>No ampak karkoli že. Glejte, to so zdaj najprej vprašanja glede te analize. Tako da,
               verjetno bi bilo fino, da glede tega poveste nekaj, nekaj več. Prvič o vsebinski
               utemeljenosti, ne mi povedati še enkrat, da pač so različni zakoni pa prekrški in
               tako naprej. Zakaj tukaj ni sinergije? Pa tudi tega sektorja za inšpekcijo. Zdaj ne
               bom vas še spraševal o tem kako nadzorujete evropske kmetijske zadeve in tako naprej,
               ker to je ta sektor, ki je tukaj notri.</p>
               <p>Pa zdaj dajem kar besedo predstavnikom Ministrstva za finance. Želi gospa državna
               sekretarka?</p>
               <p>Gospa Saša Jazbec izvolite.</p>
            </sp>
            <sp xml:id="SDT7-KZNJF-redna-46-2017-11-23.sp2">

               <speaker>MAG. SAŠA JAZBEC:</speaker>

               <p>Ja hvala lepa za besedo.</p>
               <p>Lepo pozdravljeni!</p>
               <p>Z vidika smotrnosti delovanja ali pa obstoja proračunske inšpekcije oziroma Urada za
               nadzor proračuna, bi rada povedala, da je to organ, ki ga ima Vlada, zato, da sama
               nadzoruje proračunske uporabnike. Zato, ker sprašujete oziroma da prihaja do nekega
               podvajanja pristojnosti z Računskim sodiščem, se mi zdi pomembno poudariti, da mora
               Vlada sama pri sebi vedeti in da mora imeti sama nadzor nad proračunskimi uporabniki
               in v bistvu med tem, ko je pa na drugi strani je pa Računsko sodišče, je pa najvišji
               organ kontrole državnih računov. Se pravi je drugačen pristop, je druga instanca, če
               glede enega uporabnika Računsko sodišče ali pa če ga gleda proračunska inšpekcija
               oziroma Urad za nadzor proračuna.</p>
               <p>Mogoče bo nekoliko bolj več teh razlogov za obstoj ali pa za ne za torej
               neprekrivanje pristojnosti bom prosila še kolega, bi pa še odgovorila na vaše
               vprašanje glede Zakona o javnih financah.</p>
               <p>Zakon o javnih financah ne rabim posebej omenjati, da je težak zakon. Če bi bil tako
               enostaven, bi bil že kdaj prej noveliran ali pa sprejet. Mi smo imeli projekt v
               bistvu leto in pol smo ga sestavljali. Imamo pripravljenega. Posega na vsa področja,
               tudi na to kar je bilo zdaj omenjeno v vašem uvodu oziroma v razpravi. V vmesnem času
               ali pa nov moment, ki je nastal je, da je Evropska komisija zdaj dejansko vložila
               tožbo zaradi neprenosa direktive o proračunskih oziroma o fiskalnem upravljanju. Tako
               da smo se zdaj odločili, da bomo šli naprej z novelo ZJF, s katero bomo prenesli ta
               nesporen del. Se pravi prenos direktive o fiskalnem upravljanju. Novela je bila do
               predvčerajšnjim v medresorskem usklajevanju in bo do konca meseca na Vladi in potem
               tudi čim prej v Državnem zboru.</p>
            </sp>
            <sp xml:id="SDT7-KZNJF-redna-46-2017-11-23.sp3">

               <speaker>PREDSEDNIK MAG. ANDREJ ŠIRCELJ:</speaker>

               <p>A lahko … Se opravičujem gospa Jazbec. Ali lahko nekaj več poveste o tej tožbi? Zakaj
               je Evropska komisija sprožila tožbo proti Sloveniji? Česa Slovenija tukaj ni
               naredilo? Česa ministrstvo ni naredilo? Kaj je, … In zakaj ni naredilo?</p>
            </sp>
            <sp xml:id="SDT7-KZNJF-redna-46-2017-11-23.sp4">

               <speaker>MAG. SAŠA JAZBEC:</speaker>

               <p>Ministrstvo oziroma Evropska komisija je vložila tožbo zato, ker je potekel rok za
               prenos evropske direktive o fiskalnem upravljanju oziroma o fiskalnem okviru. Zdaj v
               našem obstoječem Zakonu o javnih financah so in v Zakonu o fiskalnem pravilu je ta
               direktiva prenesena delno, ne v celoti, v praksi se pa dejansko stvari izvajajo. Se
               pravi to kar direktiva zahteva se  v praksi izvaja. Gre za to, da se uporabljajo neodvisne
               napovedi za načrtovanje javnofinančnih prihodkov, da obstaja, da obstaja torej
               neodvisni organ, ki glede nad, ki bdi nad izvajanjem fiskalnih pravil in da obstajajo
               v bistvu javno dostopni podatki o torej tokovih v javnih financah. Tako da, to v
               bistvu vse obstaja, to delamo, nimamo pa v celoti prenesenega v pravne podlage, tako
               da s to novelo bomo zdaj zadostili tudi temu.</p>
            </sp>
            <sp xml:id="SDT7-KZNJF-redna-46-2017-11-23.sp5">

               <speaker>PREDSEDNIK MAG. ANDREJ ŠIRCELJ:</speaker>

               <p>Zakaj pa ne? Zakaj nimamo to preneseno? Zakaj to nimamo preneseno?</p>
            </sp>
            <sp xml:id="SDT7-KZNJF-redna-46-2017-11-23.sp6">

               <speaker>MAG. SAŠA JAZBEC:</speaker>

               <p>Nimamo v celoti preneseno …</p>
            </sp>
            <sp xml:id="SDT7-KZNJF-redna-46-2017-11-23.sp7">

               <speaker>PREDSEDNIK MAG. ANDREJ ŠIRCELJ:</speaker>

               <p>Ne zakaj nimamo v celoti preneseno?</p>
            </sp>
            <sp xml:id="SDT7-KZNJF-redna-46-2017-11-23.sp8">

               <speaker>MAG. SAŠA JAZBEC:</speaker>

               <p>Kar še manjka, bo preneseno zdaj natančno po členih s to novelo zakona.</p>
            </sp>
            <sp xml:id="SDT7-KZNJF-redna-46-2017-11-23.sp9">

               <speaker>PREDSEDNIK MAG. ANDREJ ŠIRCELJ:</speaker>

               <p>No ampak nek vsebinski razlog je tukaj no. Saj to ni tako. Saj prenesti verjetno je.
               Ampak sprašujem čisto.</p>
            </sp>
            <sp xml:id="SDT7-KZNJF-redna-46-2017-11-23.sp10">

               <speaker>MAG. SAŠA JAZBEC:</speaker>

               <p>Ideja je bila …</p>
            </sp>
            <sp xml:id="SDT7-KZNJF-redna-46-2017-11-23.sp11">

               <speaker>PREDSEDNIK MAG. ANDREJ ŠIRCELJ:</speaker>

               <p>Kaj, kaj, kaj, kaj manjka? Zakaj, glejte, če da Evropska komisija da tožbo, potem ko
               nekajkrat to opozori državo. Saj to je v bistvu nek zadnji korak glede tega. Ampak
               kaj je v bistvu to, da nas Evropska komisija zdaj toži, ker nismo nekega predpisa
               sprejeli. Saj to ga na Ministrstvu za finance, ne bom rekel, da ga slučajno nismo
               sprejeli. Ne bom rekel, da ga namerno nismo sprejeli. Ampak slučajno se te stvari ne
               dogajajo. Tukaj komunikacije potekajo dnevno, tedensko, med Brusljem in Ljubljano.
               Tako da glejte, saj to se točno ve. Kaj, kaj, kaj nas moti v tej direktivi? Če lahko
               to odgovorite gospa Jazbec?</p>
            </sp>
            <sp xml:id="SDT7-KZNJF-redna-46-2017-11-23.sp12">

               <speaker>MAG. SAŠA JAZBEC:</speaker>

               <p>V tej direktivi nas nič ne moti. Ideja je bila, da se v celoti prenovi Zakon o javnih
               financah in da je pač direktiva eno poglavje, ki se prenese v, ki se prenese v pravni
               red. Ker je Zakon o javnih financah težak zakon pri katerem je težko doseči konsenz
               vseh, ki se jih tiče, zato ker pač imamo različne poglede na nekatere vprašanja, zato
               pač ni bilo pravi čas doseženo soglasje in zato je bila zdaj sprejeta odločitev, da
               se gre naprej z novelo, ki bo prinesla prav ta del direktive.</p>
            </sp>
            <sp xml:id="SDT7-KZNJF-redna-46-2017-11-23.sp13">

               <speaker>PREDSEDNIK MAG. ANDREJ ŠIRCELJ:</speaker>

               <p>Zakon o javnih financah pa ne? Zakona o javnih financah pa ne bo?</p>
            </sp>
            <sp xml:id="SDT7-KZNJF-redna-46-2017-11-23.sp14">

               <speaker>MAG. SAŠA JAZBEC:</speaker>

               <p>Ja, to bo novela Zakona o javnih financah. Zakon o spremembah in dopolnitvah Zakona o
               javnih financah v tem delu.</p>
            </sp>
            <sp xml:id="SDT7-KZNJF-redna-46-2017-11-23.sp15">

               <speaker>PREDSEDNIK MAG. ANDREJ ŠIRCELJ:</speaker>

               <p>Aha. A bo v tem delu tudi to notri kar tukaj piše o tej inšpekciji? A je
               mišljeno?</p>
            </sp>
            <sp xml:id="SDT7-KZNJF-redna-46-2017-11-23.sp16">

               <speaker>MAG. SAŠA JAZBEC:</speaker>

               <p>Mislim ne. Ne.</p>
            </sp>
            <sp xml:id="SDT7-KZNJF-redna-46-2017-11-23.sp17">

               <speaker>PREDSEDNIK MAG. ANDREJ ŠIRCELJ:</speaker>

               <p>Potem je to, ta analiza je potem, bom rekel, tukaj nekaj piše česar dejansko ne
               bo.</p>
            </sp>
            <sp xml:id="SDT7-KZNJF-redna-46-2017-11-23.sp18">

               <speaker>MAG. SAŠA JAZBEC:</speaker>

               <p>Ta analiza je nastala v času, ko je bilo to še vse relevantno. Ta odločitev, da se bo
               šlo v novelo je stara manj kot en mesec.</p>
            </sp>
            <sp xml:id="SDT7-KZNJF-redna-46-2017-11-23.sp19">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja okej hvala.</p>
               <p>Želite še kaj pojasniti v zvezi z … Ja gospod Sterle Dušan izvolite.</p>
            </sp>
            <sp xml:id="SDT7-KZNJF-redna-46-2017-11-23.sp20">

               <speaker>STERLE DUŠAN:</speaker>

               <p>Ja mogoče malo za nazaj težje govorim o zadevah na uradu, ker sem ga prevzel aprila
               letos. Vendar pa, ko ste omenjal prej to sinergijo z Računskim sodiščem, Urad za
               nadzor proračuna v bistvu ves čas že sodeluje z Računskim sodiščem, imamo neke stične
               točke, kot ste že sami povedal, tako na področju notranjega revidiranja, kot bom
               rekel mogoče malo v manjšem delu na področju same inšpekcije, proračunske inšpekcije,
               tako da tukaj neka povezava je. Zdaj govoriti o tem kar ste omenil, da bi se
               eventualno ta inšpekcijski nadzor prenesel v Računsko sodišče je mogoče zdaj ta
               trenutek malo težko govoriti, ker nimamo mnenja Računskega sodišča kaj meni o tem.
               Gre pa tu vsebinsko gledano, ko ste rekel eno so zakoni, razlike v tem, drugo so pa
               vsebine. Samo revidiranje v bistvu in »inšpiciranje« se razlikujeta po svoji naravi –
               med tem, ko se inšpekcija loteva posameznih bom rekel bolj fokusiranih preiskav,
               revidiranje pokriva le malo širše področje, se mogoče malo bolj veže na same postopke
               procedure. Tako da, ja so neke stične točke, so pa tudi razlike. Seveda stvar presoje
               je zdaj ali dati to skupaj na nek isti organ, pod neko isto okrilje ali ne, ampak tu
               bi morali imeti pogovor še s kom. Z Računskim sodiščem kot pravim sodelujemo, nimamo
                   pa nekih skupnih
               drugih podlag, da bi se lahko pogovarjali o tem, kam bi kaj umestili.</p>
               <p>Toliko zaenkrat.</p>
            </sp>
            <sp xml:id="SDT7-KZNJF-redna-46-2017-11-23.sp21">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja. No, tukaj, takoj preden dam besedo, samo pojasnim, ta razprava ni prvič na tej
               komisiji in Računsko sodišče je tudi že sodelovalo pri teh razpravah in nekega
               nasprotovanja takrat ni bilo, no.</p>
               <p>Gospa Urška Ban, izvolite.</p>
            </sp>
            <sp xml:id="SDT7-KZNJF-redna-46-2017-11-23.sp22">

               <speaker>URŠKA BAN (PS SMC):</speaker>

               <p>Ja, hvala lepa, spoštovani predsednik za besedo.</p>
               <p>Jaz bi imela tukaj samo eno vprašanje … Vi ste, državna sekretarka, povedali, da je
               prav, da Vlada sama nadzira proračunske uporabnike, so tudi drugačni pristopi, ki jih
               ima Računsko sodišče, je bilo povedano. Pa me tukaj, na tem mestu zanima … V
               poročilu, ki ga imamo danes v obravnavi, je zavedeno, da je bilo v zaključenih
               postopkih nadzora zajetih skupno 164 milijonov proračunskih sredstev v letu 2016. In
               me zanima – kakšen je pa glede na pristojnosti, ki jih proračunska inšpekcija ima po
               Zakonu o javnih financah, kolikšen del državnega proračuna, glede na te vaše
               pristojnosti, bi pa lahko bil zajet, da vidimo, koliko teh sredstev, ker pravite, da
               je pomembno, da sami proračunske uporabnike nadzirate, koliko teh sredstev pa bi vi
               potencialno lahko glede na pristojnosti nadzirali? Ali je to 9 milijard, je to cel
               državni proračun, pa potem vi nadzirate, ne vem, en procent tega ali kako? Kakšna je
               ta proračunska poraba različnih neposrednih kot posrednih proračunskih uporabnikov
               državnega proračuna, ki ga vi lahko nadzirate, in po kakšnih podlagah oziroma kakšnih
               kriterijih ta letni načrt teh rednih inšpekcij določate? Ali so to zneski ali so to…
               Po kakšnih kriterijih, no. Ne govorim o tistih prijavah v tistem delu, ampak v tem
               rednem delu, ki ga izvajate letno.</p>
               <p>Hvala.</p>
            </sp>
            <sp xml:id="SDT7-KZNJF-redna-46-2017-11-23.sp23">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospa Urška Ban.</p>
               <p>Preden dam besedo predstavnikom ministrstva, vas obveščam, da gospa Teja Ljubič
               nadomešča dr. Dragana Matića.</p>
               <p>Izvolite, če lahko kar daste odgovor. Gospa Janja Perme.</p>
            </sp>
            <sp xml:id="SDT7-KZNJF-redna-46-2017-11-23.sp24">

               <speaker>JANJA PERME:</speaker>

               <p>Ja, dober dan, pozdravljeni.</p>
               <p>Tako bom rekla … Načeloma je lahko predmet nadzora proračunske inšpekcije vseh 9
               milijard proračuna, katerakoli od teh postavk, s tem, da tukaj obstaja potem, bom
               rekla, presoja, da je mogoče nekatere postavke manj smiselno z naše strani nadzirati,
               recimo če gre za plačilo obresti. To je ena od takih stvari, ki jih mi načeloma, vsaj
               do zdaj, nismo nadzirali. Druga postavka so pa recimo evropska sredstva, ki so v
               veliki meri nadzirana, sicer na drug način, v obliki revizije s strani naših ostalih
               sektorjev, na našem uradu. Ampak ne glede na to, mi evropska sredstva inšpiciramo
               kljub temu, in sicer predvsem v primerih, ko dobimo kakšno prijavo oziroma pač v
               primeru, ko določene proračunske postavke inšpiciramo in naletimo tudi na morebitne
               nepravilnosti pri evropskih sredstvih. Tako da ta niso izjema. Drugače pa, načeloma,
               teoretično bi lahko bil celoten proračun predmet nadzora, ampak glede na to, da imamo
               pet inšpektorjev, se potem poskušamo čim bolj fokusirati na tista področja, kjer
               ocenjujemo, da pa so možne nepravilnosti.</p>
               <p>Tako da, če me sprašujete za oblikovanje letnega načrta dela, bom rekla tako … Pri
               letnem načrtu dela usmerjamo večjo pozornost v neposredne proračunske uporabnike, in
               sicer iz tega razloga, ker imamo večji delež nadzora potem na podlagi prijav pa pri
               posrednih proračunskih uporabnikih. Zdaj, kako določamo letni načrt dela? V bistvu se
               poslužujemo predvsem tega kriterija, da gledamo večje porabe,  večje proračunske postavke oziroma večje
               uporabnike, pa predvsem gledamo na to, da se ne ponavljamo, če je to možno. Se pravi,
               da tisti proračunski uporabnik, ki je bil v zadnjih letih inšpiciran, ga brez razloga
               ne umeščamo ponovno v inšpekcijski nadzor. To je v bistvu glavni kriterij. Kar se pa
               tiče tega kriterija indicev nepravilnosti, smo pa mi zdaj prišli do tega, da lahko
               tam, kjer imamo prijave, te prijave sproti obdelamo in sproti izvedemo inšpekcijske
               nadzore, tako da te indice pri letnem načrtu dela nekako ne rabimo upoštevati, ker
               jih obdelamo že na podlagi prijav.</p>
               <p>To bi bilo to. Hvala lepa.</p>
            </sp>
            <sp xml:id="SDT7-KZNJF-redna-46-2017-11-23.sp25">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja, hvala lepa.</p>
               <p>Zdaj, gospa Ban … Glejte, samo, da jaz dopolnim, no, to, kar ste vprašali. To piše
               tudi v tem poročilu, kakorkoli že.</p>
               <p>V letu 2011 je bila višina sredstev v pristojnosti inšpekcije 9 milijard 362
               milijonov, in tako naprej, višina nadziranih sredstev 590 milijonov in še nekaj. 2012
               – 8 milijard 993, višina 599 milijonov. 2013 – 9 milijard 300, višina nadziranih
               sredstev 218 milijonov. 2014 – 9 milijard 654, višina nadziranih sredstev 973. 2015 –
               9 milijard 652, višina 146. To je odgovor na to, kar je gospa Ban vprašala. Postavlja
               pa se vprašanje, zakaj taka nihanja. Od 973 milijonov v letu 2014, do 218 v letu 2013
               in 2015 146. Ampak, glejte, to v bistvu izhaja iz vašega materiala, tako da se vam
               pomagal zdaj odgovoriti na to vprašanje, ki ga je dala gospa Urška Ban.</p>
               <p>Ja, seveda bomo nadaljevali.</p>
               <p>Gospa Julijana Bizjak Mlakar, izvolite.</p>
            </sp>
            <sp xml:id="SDT7-KZNJF-redna-46-2017-11-23.sp26">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Hvala lepa za besedo, gospod predsednik. Lep pozdrav tudi iz moje strani vsem
               prisotnim.</p>
               <p>Sama doslej nisem imela, pa tudi danes nimam nobenih pomislekov, ali je proračunska
               inšpekcija potrebna ali ne, morda tudi zaradi tega, ker sem kot ministrica ugotovila,
               da je zelo pomembno, da imamo tudi proračunsko inšpekcijo prav zaradi te odzivnosti,
               ki je bistveno drugačna, kot pa je odzivnost Računskega sodišča. Namreč, proračunska
               inšpekcija obravnava vse prijave, ki jih prejme, tudi predloge ministrstev, tudi sama
               sem dala enkrat en predlog in odziv je bil takojšen, medtem ko pa se odziv Računskega
               sodišča, lahko rečem, še danes ni realiziral, kar seveda pomeni, da je pomembno, da
               imamo proračunsko inšpekcijo, ki se lahko takoj loti določenega problema in so zadeve
               urejene. Tako je bilo recimo v primeru KSEVT-a, kjer je proračunska inšpekcija takoj
               odreagirala in takoj so se tudi tista zavajanja, ki so bila v javnosti, pomirila, ker
               smo imeli potem uradni organ, ki je te stvari tudi uradno potrdil, kaj in kako se je
               pravzaprav odvijalo, kaj je bilo narobe in tudi zahteval vrnitev tistih sredstev, ki
               so jih zahtevali tudi uradniki na ministrstvu. Tako da se mi zdi, no, da je ta
               inšpekcija zelo pomembna, zaradi tega, ker če se nekje pojavi nek problem, kljub
               temu, da ima samo pet inšpektorjev, kot ste rekli, se lahko ti problemi takoj
               razčistijo. Ker sicer se pa zadeve vlečejo, pa na koncu lahko vse skupaj izzveni in
               ne vemo, kaj je res in kaj ni res. Tudi iz stališča ljudi, ki želijo imeti čiste
               račune, ker jim ni vseeno, kaj se dogaja z javnimi sredstvi, je to pomembno. Tako da,
               že iz tega vidika, mislim da, je prav, da imamo takšno bolj aktivno inšpekcijsko
               službo. Ker mi vemo, da imamo veliko nadzornih organov, imamo jih v javnih zavodih,
               imamo jih na ministrstvih, vse tiste, ki nadzirajo potem porabo teh javnih
                  sredstev, ampak na
               koncu pa le rabiš nek organ, ki pa reče: »To je tako in nič drugače.« Tako da se mi
               zdi, da je to zelo ustrezno.</p>
               <p>Me pa zanima v zvezi s tem tudi, kakšni so kadrovski načrti za naprej. Torej, ali se
               na tem področju, kaj premika, ker vemo, da je pet inšpektorjev res premalo. Koliko je
               pravzaprav trenutno osebja? In kakšni so načrti? In koliko inšpektorjev bi pravzaprav
               rabili, da bi lahko zajeli večji del? Vemo, da se veliko dela s petimi inšpektorji ne
               da opraviti. Po drugi strani vemo, da so inšpektorji, inšpektorski nadzori… Torej, da
               je včasih že pomembno, da obstaja taka inšpekcija, že sama zavest, da je nekdo, ki
               lahko takoj nekam pride in zadeve pregleda, že sama zavest preprečuje neustrezno rabo
               javnih sredstev. Vendar pa kljub temu, če bi vas bilo več, mislim, da bi bilo to delo
               lahko še bolj učinkovito.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-46-2017-11-23.sp27">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Izvolite, gospod Sterle.</p>
            </sp>
            <sp xml:id="SDT7-KZNJF-redna-46-2017-11-23.sp28">

               <speaker>DUŠAN STERLE:</speaker>

               <p>Ja, hvala za besedo, hvala za vprašanje.</p>
               <p>Kadrovsko, kot je že bilo rečeno, delo proračunske inšpekcije opravlja pet
               inšpektorjev plus gospa <stage>(?)</stage> Perme je vodja inšpekcijskega sektorja v Uradu za nadzor
               proračuna. Moje osebno mnenje je, da je ta sektor bistveno podhranjen glede na to,
               kaj so pričakovanja v zvezi z inšpiciranjem državnega proračuna. Trenutno bomo,
               pravzaprav naslednji teden, začeli z razpisnim postopkom za še enega inšpektorja,
               ampak tu smo omejeni tako s sistematizacijo, kot tudi s temi kvotami. Tako da, eno je
               realnost, drugo so pa neke možnosti. Tu smo bistveno podhranjeni, ne samo pri teh
               inšpekcijskih pregledih, ampak tudi kar se tiče revidiranja. Delamo pač, kar lahko
               glede na obstoječe potenciale in potem se temu primerno tudi letni načrt nekako
               pripravlja. Ja, v nadaljevanju pa seveda je neka želja, pa tudi pogovori v to smer
               tečejo z ministrstvom, da se inšpekcijska služba okrepi.</p>
            </sp>
            <sp xml:id="SDT7-KZNJF-redna-46-2017-11-23.sp29">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa za odgovor.</p>
               <p>Zdaj imam pa jaz še nekaj vprašanj, na katere nisem dobil odgovora zadnjič v zvezi s
               samim poročilom. Pa dajmo zdaj poskusiti še enkrat, no, če bo šlo.</p>
               <p>Točka 2.3.2. v tem poročilu, Zavod Republike Slovenije za zaposlovanje. Napisani so
               ukrepi, kaj ste dejansko naredili pri tej družbi, ki je tukaj navedena, ne pa
               dejansko, kaj je bilo narobe. Zato me zanima to pri tej točki, kot tudi pri točki
               2.3.3. v predzadnjem odstavku oziroma predpredzadnjem, kakor želite, ni navedeno,
               kako je direktorat dejansko v tem primeru ukrepal.</p>
               <p>Pri pregledu Zavoda - če se zdaj vrnem na prvega -, Zavoda Republike Slovenije za
               zaposlovanje ste pregledali eno pravno osebo. Zanima me tudi, če še kakšne druge, pa
               zakaj ne, če jih niste. Tako da, še enkrat bi tudi priporočil, čisto splošno, da se
               bistveno ne poveča vsebinsko to poročilo… Se opravičujem, ne poveča glede števila
               strani, ampak da se vsebinsko navedejo stvari, ki so bile dejansko narobe.</p>
               <p>Pa bi prosil zdaj za odgovore.</p>
               <p>Izvolite.</p>
            </sp>
            <sp xml:id="SDT7-KZNJF-redna-46-2017-11-23.sp30">

               <speaker>JANJA PERME:</speaker>

               <p>Hvala.</p>
               <p>Jaz bi šla zdaj kar po vrsti. Najprej Urad Republike Slovenije za Slovence v
               zamejstvu in po svetu, to je bilo vprašanje, in sicer…</p>
            </sp>
            <sp xml:id="SDT7-KZNJF-redna-46-2017-11-23.sp31">

               <speaker>PREDSEDNIK MAG. ANDREJ ŠIRCELJ:</speaker>

               <p>To že na prejšnji seji, ne?</p>
            </sp>
            <sp xml:id="SDT7-KZNJF-redna-46-2017-11-23.sp32">

               <speaker>JANJA PERME:</speaker>

               <p>Ja, že na prejšnji, ja. V zvezi s tem so bile določene nepravilnosti kar združene v
               točki, pač nekatere nepravilnosti, pa sem zdaj jaz še enkrat pogledala, katere  nepravilnosti so to bile.
               In sicer so bile naslednje: prejemniki sredstev urada, in sicer Slovensko-gospodarska
               zveza Celovec, potem Slovenski znanstveni inštitut Celovec, Krščanska kulturna zveza
               Celovec, Slovenski narodopisni inštitut Urbana Jarnika Celovec in Slovenska prosvetna
               zveza Celovec, so v zvezi s poročanjem o porabi sredstev uradu imele določene
               nepravilnosti v smislu, da podatki v teh poročilih niso bili popolni. Se pravi,
               nekateri niso navedli zneska lastnih sredstev, ki je pač obvezen v tem poročilu,
               potem, nekateri so oddajali poročila z zamudo. Konkretno je bil to Slovenski
               znanstveni inštitut Celovec. Nekateri od njih pa tudi niso priložili dokazil, se
               pravi računov, pogodb in ostalih dokumentov, ki dokazujejo namenskost porabe teh
               sredstev pri teh prejemnikih. Iz tega razloga je inšpektor uradu naložil, da predvsem
               preuredi mogoče navodilo za izpolnjevanje poročil, vsebinskih in finančnih poročil
               prejemnikov sredstev v tem smislu, ali da zahteva dosledno vso dokumentacijo o porabi
               sredstev, ali pa navodilo preuredi v tem smislu, da mogoče postavi neko spodnjo mejo,
               se pravi, da ni potrebno za vsak najmanjši znesek predlagati dokazil, ampak samo
               recimo za porabo večjih zneskov. Poleg tega je zahteval, da urad izvede nadzore pri
               treh uporabnikih oziroma prejemnikih sredstev, tega ni zahteval pri vseh petih
               inšpiciranih uporabnikih iz tega razloga, ker pri dveh je že sam urad izvajal
               finančni nadzor, tako da je inšpektor naložil – če smem pogledati – pri treh
               prejemnikih sredstev. Se pravi, pri Krščanski kulturni zvezi Celovec, Slovenski
               narodopisni inštitut in Slovenska prosvetna zveza je naložil, da opravijo finančni
               pregled, se pravi, porabo finančnih sredstev.</p>
            </sp>
            <sp xml:id="SDT7-KZNJF-redna-46-2017-11-23.sp33">

               <speaker>PREDSEDNIK MAG. ANDREJ ŠIRCELJ:</speaker>

               <p>Pri njih?</p>
            </sp>
            <sp xml:id="SDT7-KZNJF-redna-46-2017-11-23.sp34">

               <speaker>JANJA PERME:</speaker>

               <p>Pri njih, ja. Se pravi, da urad opravi nadzor pri prejemnikih sredstev in to je urad
               tudi naredil in ni ugotovil nepravilnosti v smislu porabe sredstev, pač pa je za
               vnaprej dal navodila, da je potrebno obvezno…</p>
            </sp>
            <sp xml:id="SDT7-KZNJF-redna-46-2017-11-23.sp35">

               <speaker>PREDSEDNIK MAG. ANDREJ ŠIRCELJ:</speaker>

               <p>Pa ima… Zdaj, samo vprašanje, čisto logično. Pa ima urad pristojnosti, da to naredi
               pri tujih pravnih osebah?</p>
            </sp>
            <sp xml:id="SDT7-KZNJF-redna-46-2017-11-23.sp36">

               <speaker>JANJA PERME:</speaker>

               <p>Seveda ima pristojnost. V vsakem primeru, ko financira… Saj to je v bistvu nadzor nad
               porabo sredstev, a ne. Se pravi, če on dodeljuje sredstva uporabnikom, ima možnost
               zahtevati predložitev ustreznih zagotovil. Saj v tem smislu nadzora govorimo, ja. Ni
               to nadzor finančnega poslovanja.</p>
            </sp>
            <sp xml:id="SDT7-KZNJF-redna-46-2017-11-23.sp37">

               <speaker>PREDSEDNIK MAG. ANDREJ ŠIRCELJ:</speaker>

               <p>No, tako, da bo to jasno. Mislim, ker, ne vem, drugače gre lahko verjetno tudi v
               Bruselj koga gledati. Govorim hipotetično. Zdaj, če gre lahko pač v Avstrijo, gre
               lahko najbrž tudi v Bruselj.</p>
            </sp>
            <sp xml:id="SDT7-KZNJF-redna-46-2017-11-23.sp38">

               <speaker>JANJA PERME:</speaker>

               <p>V bistvu tako… Gotovo, da lahko gre, po moji oceni oziroma ne vidim razloga, da bi
               tja hodil. Zahteva lahko dokumentacijo, to je nekako bolj smiselno.</p>
            </sp>
            <sp xml:id="SDT7-KZNJF-redna-46-2017-11-23.sp39">

               <speaker>PREDSEDNIK MAG. ANDREJ ŠIRCELJ:</speaker>

               <p>To razumem, ja, da zahteva dokumentacijo. Če pa jih lahko nadzira, pa ne vem… Če vi
               mislite, da lahko… Jaz sem malo skeptičen glede tega.</p>
            </sp>
            <sp xml:id="SDT7-KZNJF-redna-46-2017-11-23.sp40">

               <speaker>JANJA PERME:</speaker>

               <p>Ne, ne mislim v tem smislu, ja. Mislim, v tem smislu, da lahko zahteva dokumentacijo,
               pojasnila, podatke, in tako naprej v zvezi s porabo sredstev, ki jih je on sam
               dodelil, ja.</p>
            </sp>
            <sp xml:id="SDT7-KZNJF-redna-46-2017-11-23.sp41">

               <speaker>PREDSEDNIK MAG. ANDREJ ŠIRCELJ:</speaker>

               <p>To razumem, ja, to razumem. Ni pa to nadzor, no. Ker vi ste omenjali nadzor. Da je
               nadziral te tuje pravne osebe.</p>
            </sp>
            <sp xml:id="SDT7-KZNJF-redna-46-2017-11-23.sp42">

               <speaker>JANJA PERME:</speaker>

               <p>Ja, v bistvu je kontrola porabe sredstev, bomo tako rekli, ja.</p>
            </sp>
            <sp xml:id="SDT7-KZNJF-redna-46-2017-11-23.sp43">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja, izvolite.</p>
            </sp>
            <sp xml:id="SDT7-KZNJF-redna-46-2017-11-23.sp44">

               <speaker>JANJA PERME:</speaker>

               <p>Okej. Potem druga zadeva je bil Zavod Republike Slovenije za zaposlovanje … V bistvu,
               v tem primeru inšpektor ni gledal drugih poslov razen konkretno v povezavi s
               podjetjem Invel, d.o.o. <stage>(?)</stage> in Novus, ki pa je v bistvu pravni predhodnik tega istega
               podjetja. Ni pa gledal drugih poslov oziroma drugih prejemnikov sredstev iz tega
               razloga, ker je bil Zavod za zaposlovanje v preteklosti že predmet našega nadzora, ne
               samo enkrat, vsaj v teh šestih letih, od kar sem pač jaz vodja, vem, da je bil
               dvakrat zagotovo. Tako da iz tega razloga, seveda, nismo zdaj širili pregleda na vse
               ostale prejemnike, pa tudi v povezavi s tem, da je bilo tukaj očitno, da je šlo za
               neko  nepravilnost, bomo
               rekli, na strani prejemnika sredstev. Nismo zaznali tega, da bi recimo na strani
               zavoda prišlo do nekih namernih nepravilnosti v zvezi z dodeljevanjem sredstev temu
               uporabniku.</p>
               <p>Inšpektorat Republike Slovenije za šolstvo in šport je bilo pa zadnjič tudi, mislim
               da, vprašanje oziroma pomislek. Ja, kako je ukrepal inšpektorat v zvezi s pogodbo?
               Tukaj je bilo ugotovljeno, da je pogodba o izvajanju informacijskih sredstev, da je v
               bistvu potekla konec leta 2016. Zdaj, zaenkrat mi še nismo nadzirali in tudi običajno
               takih stvari ne nadziramo sproti v tem smislu, da bi delali neko poinšpekcijsko
               inšpekcijo, kot recimo Računsko sodišče dela porevizijsko revizijo. Ampak smo
               nadzirali realizacijo tega ukrepa do tiste faze, kolikor je bilo na ukrepu tudi
               naloženo. Se pravi, za vnaprej smo mi naložili, da se upošteva določbe ZJN-3 pri
               naročanju teh storitev. Bo pa zagotovo, če bomo v prihodnosti izvajali inšpekcijski
               nadzor, inšpektor preveril tudi to, kako so bili realizirani še v nadaljevanju takšni
               ukrepi. Tukaj gre pač za ukrep, ki se nanaša na prihodnost, ne za tisti trenutek, ko
               je bila inšpekcija opravljena.</p>
               <p>Če je to zdaj…</p>
            </sp>
            <sp xml:id="SDT7-KZNJF-redna-46-2017-11-23.sp45">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa, gospa Perme.</p>
               <p>Želi še kdo besedo od članov in članic? Ugotavljam, da ne, zato predlagam, da to
               razpravo zaključimo z ugotovitvijo, da se je komisija seznanila s poročilom
               Ministrstva za finance, Urada Republike Slovenije za nadzor proračuna o opravljenih
               postopkih inšpekcijskega nadzora nad porabo sredstev državnega proračuna v obdobju od
               julija do decembra 2016. Pri naslednjem poročilu se pa ponovno srečamo. To se pravi,
               prva polovica leta 2017.</p>
               <p>S tem zaključujem to točko dnevnega reda in s tem… Oziroma ne zaključujem celotne
               seje, ker ima komisija še eno točko dnevnega reda, bo obravnavala, in sicer
               revizijsko poročilo Računskega sodišča Republike Slovenije o financiranju primerne
               porabe občin. Tudi ta točka je bila prekinjena in nadaljevali jo bomo kmalu. Včeraj
               smo prejeli porevizijsko poročilo od Računskega sodišča, tako da imamo sedaj tudi vse
               pravne podlage za nadaljevanje točke financiranja primerne porabe občin.</p>
               <p>To točko zaključujem. Hvala vsem za udeležbo in naslednje nadaljevanje seje bo čez 5
               minut v tej dvorani. <stage type="time">Seja se je končala 23. novembra 2017 ob 9.48.</stage>
               </p>
            </sp>
         </div>
      </body>
   </text>
</TEI>
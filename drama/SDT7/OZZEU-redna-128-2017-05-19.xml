<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZEU-redna-128-2017-05-19">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">E8C1B264D5FAF901C125811B00223BB0</idno>
               <idno type="custom" subtype="day">04BD4C747B836CA0C12581320028F305</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=04BD4C747B836CA0C12581320028F305</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZEU-redna-128-2017-05-19.OZZEU" n="128">
               <name>redna seja</name>
               <date when="2017-05-19"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZEU-redna-128-2017-05-19.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZEU-redna-128-2017-05-19.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">128. seja</stage>
            <stage type="date">(19. maj 2017)</stage>
            <stage type="chairman">Sejo je vodil Kamal Izidor Shaker, predsednik Odbora za zadeve Evropske
            unije.</stage>
            <stage type="time">Seja se je pričela ob 9.56. </stage>


            <sp xml:id="SDT7-OZZEU-redna-128-2017-05-19.sp1">

               <speaker>PREDSEDNIK KAMAL IZIDOR SHAKER:</speaker>

               <p>Kolegice, kolegi, nadaljujemo s sejo Odbora za zadeve Evropske unije, ki je od tega
               trenutka dalje odprta za javnost.</p>
               <p>Prehajamo na <title>1.B TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PRIPOROČILA SKLEPA SVETA O POOBLASTITVI KOMISIJE ZA ZAČETEK POGAJANJA O SPORAZUMU
                  Z ZDRUŽENIM KRALJESTVOM VELIKA BRITANIJA IN SEVERNA IRSKA O PODROBNOSTIH NJEGOVEGA
                  IZSTOPA IZ EVROPSKE UNIJE</title>
               </p>
               <p>Gradivo smo prejeli od Vlade 11. 5. 2017 na podlagi prvega odstavka 4. člena Zakona o
               sodelovanju med Državnim zborom in Vlado v zadevah Evropske unije. Skrajni rok za
               njegovo obravnavo v Državnem zboru je danes. Gradivo je bilo v skladu z določili
               poslovnika dodeljeno v obravnavo Odboru za zadeve Evropske unije kot pristojnemu
               odboru.</p>
               <p>Kar prosim državno sekretarsko na Ministrstvu za zunanje zadeve, gospo Sanjo Štiglic,
               da nam predstavi priporočilo sklepa in predlog stališča Republike Slovenije do tega
               sklepa. Izvolite.</p>
            </sp>
            <sp xml:id="SDT7-OZZEU-redna-128-2017-05-19.sp2">

               <speaker>SANJA ŠTIGLIC:</speaker>

               <p>Hvala lepa. Spoštovani predsednik odbora, poslanke in poslanci.</p>
               <p>Priporočilo sklepa Sveta o odobritvi začetka pogajanj v 1. členu odobri začetek
               pogajanj in imenuje Evropsko komisijo za pogajalca Evropske unije za sklenitev
               sporazuma z Združenim kraljestvom o podrobnostih njegovega izstopa iz Evropske unije
               in iz Evropske skupnosti za atomsko energije, ki upošteva okvir njegovih prihodnjih
               odnosov z unijo.</p>
               <p>V 2. členu Priporočilo sklepa Sveta določa, da morajo pogajanja potekati na podlagi
               pogajalskih smernic Evropskega sveta in v skladu s pogajalskimi direktivami iz
               priloge sklepa. Pogajalske direktive nadgrajujejo pogajalske smernice, ki jih je
               Evropski svet sprejel na zasedanju 29. aprila in podrobneje opredeljujejo stališča
               Evropske unije za prvo fazo pogajanj o izstopu Združenega kraljestva. Že sprejete
               pogajalske smernice in pogajalske direktive tako skupaj tvorijo paket pogajalskih
               stališč Evropske unije. Področja, ki so bila na tej točki opredeljena kot ključna za
               zagotovitev urejenega izstopa Združenega kraljestva, so pravice državljanov, enotni
               finančni dogovor, ureditev glede blaga, danega na trg, in postopkov v teku, ki
               temeljijo na pravu Evropske unije, ureditev glede drugih upravnih zadev v zvezi z
               delovanjem unije in pa upravljanje sporazuma. Temeljna načela, ki se bodo v skladu s
               pogajalskimi smernicami Evropskega sveta uporabljale tekom celotnega procesa
               pogajanj, pa so ravnotežje med pravicami in obveznostmi, ohranitev celovitosti
               enotnega trga in spoštovanje štirih svoboščin, načelo, da država, ki ni članica EU,
               ne more imeti enakih pravic in ugodnosti kot država članica, in načelo, da nič ni
               dogovorjeno, dokler ni vse dogovorjeno.</p>
               <p>Kar se tiče stališč Republike Slovenije, Slovenija na splošno podpira besedilo
               priporočilo sklepa Sveta, vključno s prilogo, ki vsebuje predlog pogajalskih
               direktiv. Pri tem posebno pozornost namenja pogajalskim ciljem Evropske unije na področjih
               pravic državljanov in finančnega dogovora. V pogajanjih se bomo še posebej zavzemali,
               da bodo slovenski državljani, ki živijo in delajo v Združenem kraljestvu, ohranili
               status in pravice, izhajajoče iz prava Evropske unije, in dodatno si bomo prizadevali
               tudi za ohranitev pravic na področju izobraževanja. Glede pravic državljanov predlog
               pogajalskih direktiv predvideva garancijo učinkovitih, izvršljivih in
               nediskriminatornih jamstev za pravice državljanov EU 27 in njihovih družin v
               Združenem kraljestvu in obratno. Med pravicami, ki jih bo zagotavljal sporazum, bi
               morala biti tudi pravica do pridobitve stalnega prebivališča po petletnem obdobju
               zakonitega prebivanja v državi. Za Republiko Slovenijo bo pomemben cilj pogajanj na
               področju finančne poravnave v tem, da končni dogovorjeni znesek v čim večji meri
               pokrije izpad prispevka Združenega kraljestva v trenutno veljavni proračun Evropske
               unije oziroma večletni finančni okvir 2014-2020. Glede enotnega finančnega dogovora
               med Evropsko unijo in Združenim kraljestvom se tako v prvi fazi pogajanj skladno s
               predlogom pogajalskih direktiv predvideva predvsem opredelitev metodologije za
               finančni dogovor, ki mora obsegati vse obveznosti Združenega kraljestva glede na
               proračun Evropske unije, in njegovo sodelovanje v posebnih skladih in instrumentih,
               povezanih s politikami Evropske unije, ter v povezavi s prenehanjem članstva v vseh
               organih in institucijah, ustanovljenih s pogodbami. Na tej točki kot posebej
               pozitivno velja omeniti, da v pogajanjih ni vprašanj, ki bi v veliki meri razdvajale
               države članice, tako da upamo in pričakujemo takšen dogovor EU 27, ki bo po eni
               strani predstavljal ambiciozna pogajalska izhodišča, ki pa bodo obenem tudi ohranila
               zadostno mero fleksibilnosti, kar bo glavnemu pogajalcu omogočilo učinkovita
               pogajanja. Pomembno je tudi poudariti, da se bodo pogajalske direktive med pogajanji
               po potrebi tudi spremenile in dopolnile, in ko bo Evropski svet odločil, da je bil
               dosežen zadosten napredek, da se lahko pogajanja premaknejo v drugo fazo, bodo
               pripravljene tudi nove pogajalske direktive. Zaradi zagotovitve, ustrezne rešitve
               ključnih vprašanj v pogajanjih z Združenim kraljestvom, Republika Slovenija kot
               najboljše pogajalsko izhodišče podpira fazni pristop, ki predvideva najprej dogovor o
               zagotovilih, nujnih za urejen izstop Združenega kraljestva, in šele potem po presoji
               Evropski sveta o doseženem zadostnem napredku pri teh vprašanjih tudi začetek
               pogovorov o okviru prihodnjih odnosov Evropske unije z Združenim kraljestvom.</p>
               <p>Ko bo zaključena prva faza in bodo dogovorjeni ključni elementi izstopa, si bo
               Republika Slovenija prizadevala za čimbolj ambiciozen sporazum z Združenim
               kraljestvom, ki bi poleg proste trgovine vključeval tudi partnerstvo na čim več
               področjih, med drugim tudi na področju raziskav boja proti terorizmu in mednarodnemu
               kriminalu, varnosti, obrambe in zunanje politike, vključno z zahodnim Balkanom.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-128-2017-05-19.sp3">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa tudi vam.</p>
               <p>Z nami je tudi državni sekretar iz kabineta predsednika Vlade, ki ga lepo
               pozdravljam. Gospod Igor Mally, želite besedo? Izvolite.</p>
            </sp>
            <sp xml:id="SDT7-OZZEU-redna-128-2017-05-19.sp4">

               <speaker>IGOR MALLY:</speaker>

               <p>Najlepša hvala. Lep pozdrav vsem.</p>
               <p>Zelo na kratko kot samo kratka dopolnitev k temu, kar je državna sekretarka Štiglic
               že izpostavila. 24. aprila je bilo na Evropskem svetu v formatu 27 držav so bile
               potrjene pogajalske smernice, ki so dale nek politični okvir začetkov samega
               pogajanja. Zdaj obravnavamo pogajalske direktive, ki so bolj podrobne, bolj tehnične,
               izhajajo pa seveda iz smernic. Tako da ta paket direktiv ni nič novega, je pa malo
               bolj detajlirano, kar je bilo že sprejeto na Evropskem svetu. In hkrati daje tudi
               neko pravno osnovo za pogajanja. Se pravi paket teh dveh dosjejev, smernic in
               direktive, je, če se malo plastično izrazim, biblija pogajalcu Bernieru za začetek
               pogajanj. Pogajanja bodo zagotovo intenzivna, zagotovo bo prišlo do kakšnih sprememb
               v samem teku pogajanj, tako da pričakovati je, da se in smernice in direktive tudi
               ustrezno prilagajajo oziroma spreminjajo. Tako da bomo tudi mi prihajali na ta odbor
               oziroma v Državni zbor nasploh tudi z morebitnimi spremembami. Kot je bilo že rečeno, časovnica tega
               prvega dela pogajanj je predvidoma do jeseni letos. V temu delu naj bi se dosegel nek
               dogovor, predvsem kar se tiče državljanov in kar se tiče financ. Ampak finance so
               vedno najbolj kompleksna zadeva, tako da lahko se zgodi, da se bo ta časovnica tudi
               spreminjala oziroma da se bodo pogajanja sama tudi zavlekla, ker zdajle, kar imamo na
               mizi, je naše stališče, so naša pričakovanja. Vprašanje je… Zagotovo imajo Združeno
               kraljestvo tudi svoja pričakovanja in svoja stališča. Tako da ko se bodo pogajanja v
               juniju dejansko začela, šele takrat bomo videli, ali bo časovnica, ki smo jo
               predvideli, prava oziroma kako bodo potekala pogajanja za naprej. Toliko zaenkrat z
               moje strani.</p>
               <p>Hvala.</p>
            </sp>
            <sp xml:id="SDT7-OZZEU-redna-128-2017-05-19.sp5">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Odpiram razpravo poslank in poslancev. Mag. Bojan Krajnc, izvolite.</p>
            </sp>
            <sp xml:id="SDT7-OZZEU-redna-128-2017-05-19.sp6">

               <speaker>MAG. BOJAN KRAJNC (PS SMC):</speaker>

               <p>Hvala za besedo, gospod predsednik.</p>
               <p>Imel bi dve vprašanji, pa bi prosil za komentar oziroma odgovore. Prvo je povezano v
               zvezi z javnimi ugibanji ali pa namigovanji o tem, da Združeno kraljestvo na nek
               način nagaja. Minister za zunanje zadeve se je sicer bolj diplomatsko izrazil in
               govoril o tem, da z Združenim kraljestvom želi okrepiti pogajalski položaj, zato
               njihovo sodelovanje ni najbolj konstruktivno, ampak ne glede na to, če povemo bolj
               konkretno in plastično, naj bi uporabljali veto. Zdaj za to imamo dva primera.
               Aktualni je vzpostavitev vojaškega poveljstva EU za njene neizvršene misije, pred
               kratkim pa še njihovo glasovanje okoli proračuna EU, ko so s sklicevanjem na
               skorajšnje volitve zavrli odločitev nameniti več denarja za varnost in migracije.
               Zdaj sicer sta obe temi povezani na nek način z varnostjo, z vojaštvom, ampak kakšen
               je tu pogled Ministrstva za zunanje zadeve, ali bo to bistveno zavrlo tudi delovanje,
               normalno delovanje Evropske unije do dejanskega začetka pogajanj, ali je to pač neko
               normalno nadaljevanje delovanja in stališč Združenega kraljestva, ki je že do zdaj
               imelo zelo različna stališča v zvezi z nekaterimi drugimi temami. To je prvo
               vprašanje.</p>
               <p>Drugo je povezano pa s statusom uslužbencev Združenega kraljestva v času pogajanj,
               torej kako bo urejen njihov stratus, tako kot do zdaj, ali bo prišlo do kakih
               sprememb. Predvsem me tu zanima dostop do informacij v zvezi s stališči Evropske
               komisije do pogajanj. Se pravi, govorili ste o smernicah in direktivah in kakšna bo
               pravzaprav njihova vloga v pogajanjih.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-128-2017-05-19.sp7">

               <speaker>PREDSEDNIK KAMAL IZIDOR SHAKER:</speaker>

               <p>No, jaz moram reči, da sem vesel, da so državljanke in državljani na prvem mestu, ki
               jih potrebno zaščititi, in to mora biti prva prioriteta, mislim da, vsake države
               članice, zaradi tega so tudi na prvem mestu, sploh pa je moje mnenje, moje osebno
               mnenje in stališče, da pravice državljank in državljanov sploh ne bi smele biti
               predmet pogajanj, ker pridobljene pravice je pač treba ohranjati.</p>
               <p>Druga stvar, enotni finančni dogovor je pa tako, čisti računi, dobri prijatelji. Vsaj
               tako pravi ta vse znani rek. In mislim, da tukaj mora Evropska unija oziroma države
               članice 27 vztrajati pri poravnavi vseh finančnih obveznosti, ki jih je ali pa jih bo
               Združeno kraljestvo povzročilo s svojim izstopom. Toliko.</p>
               <p>Še kakšna želja po razpravi? Drugače dajem besedo državni sekretarki iz Ministrstva
               za zunanje zadeve. Izvolite.</p>
            </sp>
            <sp xml:id="SDT7-OZZEU-redna-128-2017-05-19.sp8">

               <speaker>SANJA ŠTIGLIC:</speaker>

               <p>Hvala lepa. Morda je
               dobro poudariti ob tem, ko govorimo tudi recimo o pristopu ali pa na kakšen način
               funkcionira zdaj Združeno kraljestvo znotraj Evropske unije, izpostaviti dejstvo, da
               je Združeno kraljestvo, dokler ne odide iz Evropske unije, polnopravna članica z
               vsemi pravicami in obveznostmi. To pomeni, da bodo seveda skladno s svojimi stališči
               in nacionalnimi interesi, tako kot so do zdaj, tudi še naprej delovali znotraj
               Evropske unije. Mislim pa, da se vsi zavedamo, in EU-27 in Združeno kraljestvo, da
               potrebujemo neko konstruktivno vzdušje za to, da se na koncu teh pogajanj, ki vemo,
               da bodo težka in zapletena, doseže neka rešitev, ki bo omogočala tudi še naprej dobro
               partnerstvo z Veliko Britanijo, po drugi strani seveda zaščitila in naše pravice in
               interese, in, z njihovega vidika, tudi njihove. Tako da, vemo, da to bo umetnost
               sklepanja kompromisov, kar bo zahteven proces, in videli bomo verjetno veliko faz v
               pripravah na pogajanja in med samimi pogajanji, ko bo prišlo do zaostrovanja stališč,
               do različnih izjav in tako naprej. Ampak vendarle mislim, da je skupen cilj vseh, da
               se najde na koncu neka rešitev, ki bo dobra za obe strani.</p>
               <p>Glede statusa uslužbencev. To je seveda ena od točk, ki jo bo treba razrešiti. Gre za
               tudi posebno pravno vprašanje. Kako se bo to na koncu razrešilo, ne vemo, je pa treba
               poudariti, da, kar se tiče pogajanj o Brexitu, da seveda ni nihče od britanskih
               državljanov vključen v pogajalsko ekipo glavnega pogajalca in da so to tudi stvari,
               ki se pač dogajajo v okviru EU-27. Naj samo še povem, da seveda bo naša prioriteta
               vedno zagotavljati vse pravice za naše državljane, ki živijo v Veliki Britaniji. Je
               pa dejstvo, da bo tudi to del pogajanj, ker gre za vrsto kompleksnih vprašanj. Od
               tega, kateri datumi se upoštevajo kot presežni <stage>(?)</stage>, na podlagi katerih zakonov bo kdo
               upravičen do katerih pravic in tako naprej. Za katero obdobja. Skratka, tudi tukaj
               gre za težka vprašanja, je pa to vsekakor že od vsega začetka ena od naših
               prioritet.</p>
            </sp>
            <sp xml:id="SDT7-OZZEU-redna-128-2017-05-19.sp9">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala za vsa pojasnila in odgovore.</p>
               <p>Ne vidim več želje po razpravi, zato jo tudi zaključujem. In, če se strinjate,
               kolegice in kolegi, ker je predlog tega stališča malo daljši, ga ne bi bral v celoti.
               Ne vidim nasprotovanj, zato dajem na glasovanje predlog stališča, kot je objavljen na
               četrti in peti strani gradiva z dne 11. 5. 2017, in to njem tudi pričenjam
               glasovanje. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage> </p>
               <p>Ugotavljam, da je stališče soglasno sprejeto.</p>
               <p>Obema državnima sekretarjema se najlepše zahvaljujem in jima želim uspešen dan. In s
               tem tudi končujem 1.b točko dnevnega reda.</p>
               <p>In prehajam na <title>2. TOČKO DNEVNEGA REDA, TO JE PREDLOG STALIŠČA REPUBLIKE SLOVENIJE
                  DO PREDLOGA UREDBE EVROPSKEGA PARLAMENTA IN SVETA O FINANČNIH PRAVILIH, KI SE
                  UPORABLJAJO ZA SPLOŠNI PRORAČUN UNIJE IN SPREMEMBI UREDBE ŠTEVILKA 2012-2002,
                  UREDB ŠTEVILKA 1296-2013, 1301-2013, 1303-2013, 1304-2013, 1305-2013, 1306-2013,
                  1307-2013, 1308-2013, 1309-2013, 1316-2013, 223-2014, 283-2014, 652-2014
                  EVROPSKEGA PARLAMENTA IN SVETA TER SKLEPA ŠTEVILKA 541-2014-EU EVROPSKEGA
                  PARLAMENTA IN SVETA.</title>
               </p>
               <p>Gradivo smo prejeli od Vlade še 4. 5. na podlagi prvega odstavka 4. člena Zakona o
               sodelovanju med Državnim zborom in Vlado v zadevah Evropske unije, in skrajni rok za
               njegovo obravnavo je danes. Gradivo je bilo v skladu z določili Poslovnika Državnega
               zbora dodeljeno v obravnavo Odbora za zadeve Evropske unije, kot pristojnemu odboru,
               ter Odboru za finance in monetarno politiko, kot matičnemu delovnemu telesu. Slednji
               ga je tudi obravnaval 
               na svoji 37. seji, 9. 5., in sprejel mnenje, ki smo ga tudi prejeli.</p>
               <p>Med nami lepo pozdravljam mag. Sašo Jazbec, državno sekretarko na Ministrstvu za
               finance, in jo prosim, da nam predstavi predlog uredbe in pa zlasti predlog stališča
               Republike Slovenije do te uredbe.</p>
               <p>Izvolite.</p>
            </sp>
            <sp xml:id="SDT7-OZZEU-redna-128-2017-05-19.sp10">

               <speaker>MAG. SAŠA JAZBEC:</speaker>

               <p>Najlepša hvala za besedo, lepo pozdravljeni.</p>
               <p>Komisija je septembra lani objavila predlog uredbe Evropskega parlamenta in sveta o
               finančnih pravilih, ki se uporabljajo za letni proračun Unije. Številk ne bom brala,
               če se strinjate, hvala. Po domače ji pa rečemo finančna uredba, to je temeljni
               zakonodajni akt, ki ureja financiranje iz proračuna EU. S to uredbo naj bi se
               nadomestila starejša uredba, ki določa splošna pravila za proračun EU. Predlog
               finančne uredbe je del tako imenovane omnibus uredbe, ki, prvič, združuje hkrati tudi
               predloge sprememb 15 sektorskih aktov, celoten paket pa je hkrati del vmesnega
               pregleda večletnega finančnega okvira 2014-2020.</p>
               <p>Cilji predloga so predvsem nadaljnje poenostavitve pri izvrševanju proračuna EU,
               zlasti za prejemnike EU sredstev, potem izboljšanje učinkovitosti porabe sredstev EU
               skozi uporabo finančnih instrumentov, skozi prožnejše izvrševanje proračuna EU, skozi
               spremembe v sistemih kontrol in pri usmerjenosti k rezultatom, in pa tretjič, večja
               prilagodljivost proračuna EU, predvsem v kriznih razmerah.</p>
               <p>Od oktobra lani do konca aprila letos je potekala na ravni delovne skupine Sveta za
               proračun EU intenzivna razprava o predlogu finančne uredbe. V maju in do prve
               polovice junija pa je predvidena obravnava kompromisnega predloga predsedstva po
               delih. Nato bo potekalo glasovanje držav članic o celotnem paketu. Države članice so
               aktivno sodelovale pri obravnavi predloga, ki je zelo obsežen in zahteven. Največ
               nasprotovanja je bil delež člen 125, pri katerem je Komisija želela državam omogočiti
               prenos neporabljenih sredstev iz poglavja Kohezija, torej iz tako imenovanih
               nacionalnih ovojnic, na druga poglavja proračuna EU, kjer bi bila bolj potrebna, na
               primer na CEF, na Horizon, glede na nasprotovanje držav, - sredstva bi se prenašala
               namreč iz deljenega v neposredno upravljanje -, se je predsedstvo odločilo predlog
               člena v kompromisnem predlogu izločiti.</p>
               <p>Države so nasprotovale tudi podvojitvi sredstev za tako imenovano negativno rezervo,
               saj so menile, da ima proračun EU na razpolago dovolj instrumentov za nepredvidene
               namene. Prav tako so nasprotovale krizni rezervi, ki je bila v okviru prej omenjenega
               vmesnega pregleda že zavrnjena, Komisija pa je zaradi pravnih postopkov še ni mogla
               umakniti iz predloga.</p>
               <p>Slovenija s predlogom finančne uredbe ni imela večjih težav. Organi vključeni v
               delovno skupino <q>»14-Proračun«</q> so v prvi fazi splošne obravnave po sklopih sprememb,
               imeli določena vprašanja v zvezi s predlogi, na katere so prejeli odgovore Komisije.
               V drugi fazi obravnave po členih je bilo najbolj aktivno Ministrstvo za kmetijstvo,
               gozdarstvo in prehrano. Za navedeno ministrstvo je bil najbolj pomemben predlog člena
               123, ki določa novo obliko revizije. Ministrstvo je pri tem členu prosilo za dodatna
               pojasnila, natančna navodila s strani Komisije, in za zadosten čas za pripravo, da bi
               se na spremembo lahko temeljito pripravili.</p>
               <p>Končni kompromisni predlog finančne uredbe bo obravnavan predvidoma 14. junija na
               sestanku COREPER in uradno potrjen na enem od ministrskih zasedanj Sveta, predvidoma
               do konca julija letos ali jeseni, veljati naj bi pričela s 1. januarjem drugo leto.
               Na podlagi predstavljenega poteka obravnave in stališč, Republika Slovenija
               pozdravlja napor Komisije, da bi bilo izvrševanje proračuna EU bolj enostavno, prožno
               in hitro, posebno ob nepričakovanih potrebah. Glede na predstavljeno časovnico
               obravnave, bo Slovenija tudi ob predstavitvi kompromisnih predlogov pozorno
               spremljala razpravo do sprejema končnega kompromisnega predloga, in se glede na njen
               interes, ustrezno odzivala na morebitne nove predloge, ki bi bili manj sprejemljivi
               od sedanjih predlogov.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-128-2017-05-19.sp11">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Za predstavitev mnenja matičnega delovnega telesa prosim poslanko Vlasto Počkaj,
               izvolite.</p>
            </sp>
            <sp xml:id="SDT7-OZZEU-redna-128-2017-05-19.sp12">

               <speaker>VLASTA POČKAJ (PS SMC):</speaker>

               <p>Hvala lepa, lep pozdrav tudi v mojem imenu.</p>
               <p>Odbor za finance in monetarno politiko je na 37. seji 9. maja, kot matično delovno
               telo, obravnaval predlog stališča Republike Slovenije do predloga uredbe Evropskega
               parlamenta in sveta o finančnih pravilih, ki se uporabljajo za splošni proračun Unije.</p>
               <p>Odbor za finance in monetarno politiko je sprejel naslednje mnenje: Odbor za finance
               in monetarno politiko podpira predlog stališča Republike Slovenije do predloga uredbe
               Evropskega parlamenta in sveta o finančnih pravilih, ki se uporabljajo za splošni
               proračun Unije, in predlaga pristojnemu Odboru za zadeve Evropske unije, da predlog
               stališča sprejme.</p>
               <p>Hvala.</p>
            </sp>
            <sp xml:id="SDT7-OZZEU-redna-128-2017-05-19.sp13">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Odpiram razpravo, poslanke in poslanci. Mag. Bojan Krajnc, izvolite.</p>
            </sp>
            <sp xml:id="SDT7-OZZEU-redna-128-2017-05-19.sp14">

               <speaker>MAG. BOJAN KRAJNC (PS SMC):</speaker>

               <p>Hvala za besedo, gospod predsednik.</p>
               <p>Eno vprašanje in komentar. Vprašanje se nanaša na splošno stališče oziroma na
               stališče Slovenije v tistem delu, ko govorite o tem, da Slovenija ni imela s predlogi
               posebnih težav. Vendarle me pa zanima v delu, ki se nanaša na prenos sredstev iz
               kohezijske ovojnice na druge instrumente. Ali to velja za Slovenijo tudi v tem delu,
               in, če sem zelo konkreten, ali morda te pomeni, da bi vendarle lahko imeli v
               prihodnje kakšne težave oziroma manko finančnih sredstev zaradi tega?</p>
               <p>Komentar se pa nanaša na mnenje Evropskega računskega sodišča v zvezi s predlogom
               finančne uredbe. Iz gradiva izhaja, da Slovenija na splošno seveda podpira ugotovitve
               Evropskega računskega sodišča. Ta Državni zbor in Odbor za finance je že večkrat
               poslušal predstavitev poročila Evropskega računskega sodišča, takrat je bilo največ
               poudarka danega na zmanjševanje stopnje napake pri izvrševanju evropskega proračuna,
               ki se sicer zmanjšuje, vendar Evropsko računsko sodišče vedno znova predlaga Komisiji
               nove ukrepe, v tem primeru pa je podalo tudi svoje mnenje, ki ga, kot rečeno,
               Slovenija podpira. Zanima me pa vendarle, če, v zvezi z mnenjem Evropskega računskega
               sodišča, Slovenija podpira vse njihove predloga ali imamo morda kje kakšne
               zadržke?</p>
               <p>Hvala lepa.</p>
            </sp>
            <sp xml:id="SDT7-OZZEU-redna-128-2017-05-19.sp15">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa tudi vam.</p>
               <p>Ja, tudi letošnje leto bomo obravnavali to poročilo Evropskega računskega sodišča,
               namreč član Evropskega računskega sodišča iz Republike Slovenije je že dal pobudo
               oziroma iniciativo za ponovno predstavitev tega, vsakoletno, redno predstavitev tega
               poročila, in bomo to tudi obravnavali, vendar to ni vezano na to spremembo teh uredb.
               Gre za izjemno komplicirano materijo, ampak mislim, da je to del tistega paketa
               Evropske komisije, s katerim je obljubila poenostavitev določenih uredb.</p>
               <p>Kakorkoli že, besedo dajem, ker ne vidim več želje po razpravi, dajem besedo državni
               sekretarki, izvolite.</p>
            </sp>
            <sp xml:id="SDT7-OZZEU-redna-128-2017-05-19.sp16">

               <speaker>MAG. SAŠA JAZBEC:</speaker>

               <p>Hvala lepa za besedo.</p>
               <p>Zdaj, če sem prav razumel vaše vprašanje. Na željo oziroma na predlog Komisije, da bi
               se en del ovojnice, ki je bila posameznim državam članicam dodeljena, da bi se iz
               tega dodeljenega dela prenašala sredstva za druge namene, temu so države članice
               logično nasprotovale, prav tako Slovenija. Tako da, ta predlog je potem Komisija
               umaknila.</p>
               <p>Glede drugega pa glede na to, da Evropsko računsko sodišče opozarja na prave stvari,
               na potrebo po zmanjšanju stopenj napake in daje predloge, kako bi to dosegli, nimamo
               nobenih zadržkov do mnenja Evropskega računskega sodišča.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-128-2017-05-19.sp17">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa tudi vam za predstavitev pojasnila.</p>
               <p>In ker ne vidim več želje po razpravi, jo tudi zaključujem in dajem na glasovanje
               naslednji predlog stališča: Republika Slovenija se je seznanila s predlogom vseh prej
               naštetih uredb za splošni proračun Unije in sklepa Evropskega parlamenta in sveta ter
               sklepa številka 541-2014-EU Evropskega parlamenta in sveta. Pozdravljam napor
               Komisije, da bi bilo izvrševanje proračuna EU ob ustreznih mehanizmih in čim nižjih
                  stroških nadzora bolj
               enostavno, prožno in hitro, posebno ob nepričakovanih potrebah, na primer ob krizah.
               Glede na odziv organov, vključenih v delovno skupino 14 proračun, Slovenija s
               predlogi ni imela posebnih težav, zato s sprejemom predloga finančne uredbe ne bo
               nasprotovala. Bo pa spremljala razpravo do sprejema končnega kompromisnega predloga
               finančne uredbe in se ustrezno glede na njen interes odzivala na morebitne nove
               kompromisne predloge do posameznih členov, ki bi bili zanjo manj sprejemljivi od
               dosedanjih predlogov. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem tudi končujem 2. točko dnevnega reda.</p>
               <p>In prehajamo na <title>3. TOČKO DNEVNEGA REDA – ZASEDANJE SVETA EVROPSKE UNIJE ZA
                  EKONOMSKE IN FINANČNE ZADEVE, KI BO V BRUSLJU 23. 5. 2017</title>
               </p>
               <p>Gradivo k tej točki smo prejeli od Vlade 18. 5. na podlagi 8. člena Zakona o
               sodelovanju med Državnim zborom in Vlado v zadevah Evropske unije.</p>
               <p>Ponovno dajem besedo državni sekretarki na Ministrstvu za finance, mag. Saši Jazbec,
               da nam predstavi ta izhodišča za ta ECOFIN. Izvolite.</p>
            </sp>
            <sp xml:id="SDT7-OZZEU-redna-128-2017-05-19.sp18">

               <speaker>MAG. SAŠA JAZBEC:</speaker>

               <p>Ja, najlepša hvala za besedo.</p>
               <p>Torej na dnevnem redu ECOFIN sta dva davčna dosjeja. Prvi je Predlog direktive Sveta
               o mehanizmih za reševanje sporov glede dvojnega obdavčenja v EU, kjer je cilj doseči
               dogovor o splošnem pristopu sveta. Predlog je del širših prizadevanj EU za
               vzpostavitev pravičnega in učinkovitega sistema obdavčitve podjetij v Evropski uniji.
               Sedanji mehanizmi za reševanje sporov glede dvojnega obdavčevanja delujejo na podlagi
               postopkov medsebojnega dogovora, predvidenih v konvencijah o izogibanju dvojnega
               obdavčenja, ki so jih sklenile države članice, ter konvencije unije o odpravi
               dvojnega obdavčenja v zvezi s preračunom dobička povezanih podjetij. Namen predloga
               direktive je, da se v obstoječa pravila vključi več podrobnejših določb in določi
               časovnica, tako da bo sistem bolj učinkovit. Stališča Slovenije do predloga direktive
               je vaš odbor že podal 12. februarja 2017. Slovenija podpira nadgradnjo obstoječih
               mehanizmov, reševanja sporov glede dvojnega obdavčenja v EU zaradi zagotovitve pravne
               varnosti in usmeritve iz predlagane direktive. Prizadevamo si za rešitve, ki so
               administrativno manj obremenjujoče in se bodo lahko ustrezno prenesle v nacionalno
               zakonodajo. Za končni dogovor na politični ravni je ostalo nekaj odprtih vprašanj
               glede področja uporabe, zagotavljanja neodvisnosti arbitrov ter oblikovanja stalnega
               arbitražnega odbora, ki jih bodo ministri skušali razrešiti na zasedanju v torek.</p>
               <p>Drugi davčni dosje, o katerem se bodo pogovarjali, je Predlog direktive Sveta o
               skupni osnovi za davek od dohodkov pravnih oseb. Razprava bo orientacijske narave.
               Predlog nadomešča zakonodajni predlog iz leta 2011, torej Predlog direktive o skupni
               konsolidirani osnovi za davek od dohodkov pravnih oseb, glede katerega ni bilo
               dogovora, predvsem zaradi konsolidacije. Evropska komisija zdaj predlaga postopen
               pristop. V prvem koraku bi se države članice dogovorile o pravilih za izračun skupne
               davčne osnove, v naslednjem koraku pa o pravilih konsolidiranja. Do uvedbe
               konsolidirane osnove za davek od dohodkov pravnih oseb bi za davčne zavezance veljal
               mehanizem za ugodnost za pokrivanje čezmejne izgube s poznejšo ponovno vključitvijo.
               Predlog direktive predvideva obvezno uporabo za družbe, ki pripadajo konsolidirani
               skupini za namen finančnega računovodenja, katere skupni konsolidirani prihodki
               presegajo 750 milijonov evrov. Predlog davka ne harmonizira stopenj davkov od
               dohodkov pravnih oseb, še naprej ostajajo v pristojnosti držav članic. Razprave o
               novem predlogu so še v zgodnji fazi, stališče Slovenije k temu predlogu je vaš odbor
               podal 10. februarja letos v skladu s katerim bo Slovenija nastopala tudi na zasedanju
               ECOFIN. Podpiramo prizadevanja za pravičnejše in učinkovito obdavčenje dohodkov
               pravnih oseb ter ustvarjanje enostavnega in podjetjem prijaznega davčnega okolja, ki
               omogoča rast. Podpiramo skupni pristop k določitvi skupne osnove za davek od dohodkov
               pravnih oseb v Evropski uniji, kot tudi določitev obvezne uporabe direktive za
               skupine družb s konsolidiranimi prihodki nad 750 milijoni evrov. Prizadevamo si za
               rešitve, ki so administrativno manj obremenjujoče. V pogajanjih na tehnični ravni
               bomo pozorni na nejasnost in enotno razumevanje določil, pardon, na jasnost in enotno
               razumevanje določil. 
               Med nedavčnimi točkami dnevnega reda ECOFIN bo najprej potekala razprava na temo
               pretoka kapitala v uniji. Ministri se bodo seznanili z rednim letnim poročilom
               Ekonomsko-finančnega odbora o gibanjih globalnih kapitalskih tokov v 2015 in prvi
               polovici leta 2016, vključno z razvojem pravnega okvira. Razprava bo tudi o poročilu
               Evropske komisije, pospešitev unije kapitalskih trgov, odprava nacionalnih ovir za
               pretok kapitala, kjer se pričakuje, da bodo ministri odobrili časovni načrt za
               sprejem ukrepov, ki bi odpravili določene nacionalne ovire. Gre za ovire s področja
               investicijskih skladov, pokojninskih skladov, finančnega izobraževanja, davčnih
               odtegljajev in zahteve glede stalnega bivališča za člane uprav podjetij. Slovenija
               podpira prizadevanja za identifikacijo in opravo nacionalnih ovir pretoka kapitala in
               smiselno si je zastaviti časovni načrt za njihovo odpravo, nekoliko podrobneje pa se
               bo potrebno pogovoriti o posamičnih predlogih na pristojnost delovnih skupinah, da
               bodo jasnejše opredeljene obveznosti za države članice. V dnevnem redu je ponovno
               točka evropski semester. Ministri bodo sprejeli sklepe o poglobljenem pregledu in
               izvajanju specifičnih poročil državam članicam za leto 2016. Glede na to, da so bili
               dokumenti Evropske komisije, ki so osnova za zaključke sveta, že objavljeni v
               februarju, da so države članice do konca aprila že predložile Evropski komisiji
               programe stabilnosti in nacionalne reformne programe in da naj bi Evropska komisija v
               ponedeljek sprejela specifična poročila za države članice za letošnje leto, sklepe pa
               je uskladil Ekonomsko-finančni odbor, večje razprave pri tej točki ne pričakujemo.
               Ostali točki dnevnega reda ECOFIN sta informativne narave. Prva je informacija o
               spomladanskem zasedanju Mednarodnega denarnega sklada Svetovne banke G20 aprila v
               Washingtonu, druga pa je stanje pogajanj o zakonodajnih aktih s področja finančnih
               storitev. Ob robu ECOFIN bodo potekala tudi druga zasedanja. Dan prej se bodo sestali
               ministri evroskupine, na dnevnem redu so 3 točke, prva je Grčija, druga je ekonomska
               situacija v evroobmočju oziroma spomladanska napoved Evropske komisije, tretja je
               razvoj inflacijske stopnje in četrta programski nadzor Španije. Pričakovanja so, da
               bo dominantna tema Grčija. V začetku maja so institucije in grške oblasti dosegle
               preliminarni dogovor o paketu ukrepov, ki jih je sprejela grška vlada in jih je prav
               včeraj izglasoval tudi grški nacionalni parlament. To bo osnova, na podlagi katere se
               bodo ministri evroskupine naslednji teden odločali o potrditvi paketa politik ter o
               pogojih za izplačilo naslednje tranše Grčiji. Stališče Slovenije je sledeče: V
               primeru pozitivnega mnenja institucij glede izvajanja tretjega programa pomoči Grčiji
               in izpolnjevanja ciljev drugega pregleda Slovenija podpira izplačilo naslednje tranše
               posojila ESM. Slovenija podpira predloge ukrepov, ki bodo okrepili vzdržnost grškega
               dolga. V razpravah glede morebitnega prestrukturiranja grškega dolga si Slovenija
               prizadeva, da bi bile države bolj enakomerno obremenjene, saj je Slovenija po
               podatkih Eurostata do programskih držav bolj izpostavljena kot druge države
               evroobmočja, izražena v deležu bruto domačega proizvoda, in se zavzema, da se takšno
               obliko prestrukturiranja, ki bi pomenila znižanje izpostavljenosti Slovenije.</p>
               <p>Ob robu zasedanja ECOFIN bo potekalo tudi redno letno zasedanje guvernerjev Evropske
               investicijske banke, kjer bo predstavljeno revizijsko poročilo za leto '16, imenovan
               opazovalec v Revizijskem odboru in seznanitev s predsednikom Revizijskega odbora. Po
               koncu zasedanja bo potekal ekonomski in finančni dialog med EU in državami zahodnega
               Balkana ter Turčijo. Svet po sprejel sklepe s priporočili posameznim državam,
               Albaniji, Črni gori, Srbiji, Makedoniji, Turčiji, Bosni in Hercegovini ter Kosovu
               glede nadaljnjega izvajanja ekonomskih reform. Z EU strani bo Evropsko unijo
               zastopalo malteško predsedstvo skupaj z bodočim estonskim in bolgarskim predsedstvom.
               Toliko za uvod.</p>
               <p>Hvala.</p>
            </sp>
            <sp xml:id="SDT7-OZZEU-redna-128-2017-05-19.sp19">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Odpiram razpravo. Mag. Bojan Krajnc, izvolite.</p>
            </sp>
            <sp xml:id="SDT7-OZZEU-redna-128-2017-05-19.sp20">

               <speaker>MAG. BOJAN KRAJNC (PS SMC):</speaker>

               <p>Hvala za besedo, gospod predsednik.</p>
               <p>Samo eno kratko vprašanje v zvezi s 4. točko, torej evropski semester 2017, postopek
               makroekonomskih neravnovesij, poglobljeni pregledi. Zanima me, če bo v okviru te
               razprave govora tudi kaj  o pobudi, ki jo je pravzaprav dal že bivši finančni
               minister, dr. Dušan Mramor, in nadaljevala sedanja ministrica v zvezi z metodologijo
               za izračun strukturnega napora in če ne, če mogoče lahko poveste, kaj se je v zvezi s
               tem dogajalo, pa čeprav morda ni tema te točke.</p>
            </sp>
            <sp xml:id="SDT7-OZZEU-redna-128-2017-05-19.sp21">

               <speaker>PREDSEDNIK KAMAL IZIDOR SHAKER:</speaker>

               <p>Še kakšna želja po razpravi? Ugotavljam, da ne. Izvolite, državna sekretarka.</p>
            </sp>
            <sp xml:id="SDT7-OZZEU-redna-128-2017-05-19.sp22">

               <speaker>MAG. SAŠA JAZBEC:</speaker>

               <p>Na tem zasedanju po mojem vedenju ta debata ne bo, torej te debate ne bo. Sicer pa
               mislim, da smo, da je Slovenija, tako kot ste rekli, z napori, ki jih je začel bivši
               minister Mramor, je v bistvu pripeljala Evropsko komisijo do tega, da je, kot rečemo
               pogovorno, dala neke odpustke, da je pripoznala, da metodologija, ki jo kot <q>"one size
               fits all"</q> imajo za države članice, da ni povsem primerna, ali pa, da se ne da
               aplicirati na vse države, da dajo v nekaterih država, kot je bil pač tudi primer
               Slovenije, ki ves čas poudarjamo, da številke komisije, da metodologija komisije kaže
               na pregrevanje slovenskega gospodarstva, ki ga ne zaznavamo in iz česar izhajajo
               potem ta razlikovanja med našimi ocenami in ocene Evropske komisije. Tako da bi
               rekla, da Evropska komisija je nekako pripoznala in da v teh potem mehkejših
               interpretacijah teh zahtevanih strukturnih naporov nam je to že pripoznala. Tako da
               mi te razprave nadaljujemo, mi te, torej na tehnični ravni z Evropsko komisijo smo
               povezani in te, kako naj rečem, napore nadaljujemo, ni pa zelo verjetno, da bo
               metodologija kot taka, ker je relativno rigidna, da bo spremenjena, je pa na teh
               ravneh delovnih skupin za output gap, output gap working group v te razprave
               intenzivno potekajo, ne pa na ministrski ravni.</p>
               <p>Hvala.</p>
            </sp>
            <sp xml:id="SDT7-OZZEU-redna-128-2017-05-19.sp23">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa za vse, za predstavitev in vse za odgovor.</p>
               <p>Zaključujem razpravo in dajem na glasovanje naslednji predlog sklepa: Odbor za zadeve
               Evropske unije se je seznanil z izhodišči za udeležbo delegacije Republike Slovenije
               na zasedanju Sveta Evropske unije za ekonomske in finančne zadeve, ki bo v Bruslju
               23. 5. 2017 in jih podprl. Glasujemo. Kdo je za? <stage>(9 članov.)</stage> Je kdo proti?
               <stage>(Nihče.)</stage></p>
               <p>Ugotavljam, da je sklep sprejet.</p>
               <p>Najlepše se zahvaljujem predstavnici Ministrstva za finance.</p>
               <p>S tem tudi končujem 3. točko.</p>
               <p>4. točka je bila umaknjena z dnevnega reda.</p>
               <p>Zato prehajamo na <title>5. TOČKO DNEVNEGA REDA – ZASEDANJE SVETA EVROPSKE UNIJE ZA
                  IZOBRAŽEVANJE, MLADINO, KULTURO IN ŠPORT, KI BO V BRUSLJU 22. IN 23. 5. 2017</title>
               </p>
               <p>Gradivo k tej točki smo prejeli od Vlade 18. 5. na podlagi 8. člena Zakona o
               sodelovanju med Državnim zborom in Vlado v zadevah Evropske unije.</p>
               <p>Med nami lepo pozdravljam državnega sekretarja z Ministrstva za izobraževanje in
               državno sekretarko z Ministrstva za kulturo, ker je Svet povezan.</p>
               <p>In najprej dajem besedo državnemu sekretarju z Ministrstva za izobraževanje, znanost
               in šport, dr. Tomažu Bohu. Izvolite.</p>
            </sp>
            <sp xml:id="SDT7-OZZEU-redna-128-2017-05-19.sp24">

               <speaker>DR. TOMAŽ BOH:</speaker>

               <p>Hvala lepa. Dober dan, dobro jutro spoštovane poslanke, spoštovani poslanci.</p>
               <p>Kot že v uvodu omenjeno s strani predsednika, gre za izhodišče oziroma za gradivo, ki
               se nanaša na Svet za izobraževanje in vse ostalo, skratka, ki bo potekal 22. in 23.
               maja. Skupaj seveda s kolegi s kulture bomo predstavili osnovna izhodišča. Ne glede
               na to, da je zaradi dnevnega reda in zaradi pravzaprav predhodnih točk nastala tako
               velika luknja med nama, verjamem, da imamo kar nekaj povezovalnih elementov, ki bodo
               potem v nadaljevanju tudi predstavljeni.</p>
               <p>Zdaj, če dovolite, samo za začetek pravzaprav, kar se tiče dela, ki se nanaša na
               izobraževanje, mladino in šport, lahko na nek način strnemo celotno gradivo oziroma
               celotno dogajanje v nekaj ključnih stvari. Prvič, točke, ki so na dnevnem redu, so v
               veliki meri po eni strani zaključevanje malteškega predsedovanja oziroma nekako zaključek
               procesov, ki so bili kot prioritete postavljeni v času malteškega, oziroma so bile
               prioritete malteškega predsedovanja. Tako imamo v prvem dnevu, ko se, kako se
               dotikamo mladine, pod 1. točko sklepe Sveta o vlogi mladinskega dela v podporo mladim
               pri razvoju bistvenih življenjskih spretnosti, ki jim bodo pomagale pri vstopu v
               odraslost. V tem kontekstu je Slovenija, gre za točko, kjer je predvideno sprejetje
               teh sklepov. Sami sklepi so bili oblikovani že v predhodnih fazah oziroma na
               predhodnih svetih in tudi večkrat obravnavani tako v tem državnem zboru, kot njihove
               predhodne verzije, kot potem tudi na delovnih skupinah.</p>
               <p>In iz tega lahko rečemo, da Slovenija, kot izhodišče, oziroma kot stališče predvsem,
               meni, da je delo, ki pripravlja posameznika na življenje, in s tem prispeva k razvoju
               socialnih in družbenih kompetenc. Ena izmed ključnih stvari, ki jo moramo spodbujati
               in v tem kontekstu tudi Slovenija aktivno funkcionira, aktivno izvaja aktivnosti za
               vključevanje mladih v kontekstu formalnega in neformalnega učenja oziroma kompetenc.
               In v tem kontekstu tudi sklepe, ki so predlagani, v polni meri podpiramo.</p>
               <p>Druga točka, ki je na sporedu, so sklepi Sveta o strateških možnostih za evropsko
               sodelovanje na področju mladih po letu 2018. Tudi v tem kontekstu je izhodišče
               Slovenije, da same sklepe, ki so pripravljeni, podpiramo in verjamemo, da je to, kar
               je bilo to sedanje delo, skratka program od 2010 do 2018, dobra osnova za pripravo
               bolj poglobljenih, bolj fokusiranih aktivnosti tudi v naprej. In predvsem poudarjamo,
               da so tiste vrednote, ki morajo biti vključene, predvsem prostovoljstvo kot ena izmed
               vrednot v sodobni družbi, neformalno učenje, učna mobilnost, mladinsko delo, aktivno
               državljanstvo, sodelovanje v demokratičnem in družbenem življenju in tako naprej.</p>
               <p>Skratka, opolnomočenje mladine, opolnomočenje mladih in dejstvo je, da tudi v tem
               kontekstu v Sloveniji na nacionalni ravni potekajo kar pomembne in obsežne
               aktivnosti, povezane seveda tudi z programi, ne samo finančno, tudi vsebinsko, s tem,
               kar se dogaja na ravni EU.</p>
               <p>Potem naslednja točka, ravno tako sprejetje, kjer razprava, vsaj obširnejša, ni
               predvidena, je sprejetje resolucije Sveta o strukturiranem dialogu in prihodnjem
               razvoju dialoga z mladimi v okviru politik za evropsko sodelovanje na področju
               mladine po letu 2018. Tudi ta točka je na nek način povezana s predhodno. Skratka,
               dodatno poudarjanje strukturiranega dialoga z mladimi v Sloveniji oziroma v kontekstu
               aktivnosti Ministrstva za izobraževanje, znanost in šport, še bolj podrobno znotraj
               Urada za mladino Republike Slovenije. Znotraj poteka aktivno strukturiran dialog z
               mladimi, ki jih skladno tudi s tem, o čemer bo tekla razprava oziroma, kar je vsebina
               te resolucije, vključuje mlade v oblikovanje politik in jih pripravlja za odgovorno
               in polno vključeno delovanje v fazi oziroma v dobi odraslosti. Kakorkoli, pač,
               skratka, da je ta prehod čim bolj mehak in brez dvoma vključujoč tudi mlade.</p>
               <p>Potem sledi gradnja evropske prihodnosti. Prisluhnimo mladim, prisluhniti mladim in
               jih podpirati. V tem kontekstu gre za politično razpravo, to pa je točka, kjer bodo
               ministri odgovarjali na dve vprašanji, ki sta bili postavljeni v predhodnih tezah za
               razpravo, in predvsem to sta, kako se lahko vključimo v inovativen in konstruktiven
               dialog z mladimi. Ali smo pripravljeni in sposobni poslušati? Skratka, gre za
               vprašanje institucionalnega pristopa oziroma institucionalnega vključevanja mladih v
               dialog in vključevanje njihovega glasu v odločanje o zadevah, ki se, po eni strani
               dotikajo mladih, pa vendar tudi tistih, ki se mladih ne dotikajo neposredno, pa so za
               njih pomembna.</p>
               <p>V tem kontekstu bomo predstavili oziroma bodo predstavljeni predvsem aktivnosti, ki
               na to temo potekajo v Sloveniji. Skratka, v njihovo vključevanje, strukturirani
               dialog v Sloveniji, in pravzaprav poudarjen pomen vključevanja mladih, tako preko
               Mladinskega sveta, kot
               preko študentskih svetov, Študentske organizacije in tako naprej, v aktivnosti, ki se
               dotikajo področja mladih in tudi širše.</p>
               <p>To je prvi del zasedanja, v drugem delu gremo na področje izobraževanja, ravno tako
               brez zakonodajnih aktivnosti. Gre pa za, na dnevnem redu je nekaj sprejetih predlogov
               sklepov, in pa potem tudi v tem kontekstu politična razprava. Prvo bo poročilo o
               napredku. Predlog sklepa Evropskega parlamenta in sveta o skupnem okviru za
               zagotavljanje boljših storitev za znanje in spretnosti ter kvalifikacije, po domače
               Europass, pač bolj poznano vsem skupaj. Gre za to, da je zaradi relativno velikih
               sprememb v okolju in glede na to, da Europass je, pač ima že, se izvajanje njegovih
               aktivnosti, oziroma pri njegovem izvajanju pokazalo, da ga je treba nadgraditi,
               zaradi spremenjenih okoliščin seveda, je bilo znotraj malteškega predsedovanja
               pravzaprav prvotno načrtovano, da bi na koncu zdaj že sprejeli sklepe in stvar
               oziroma Europass, kot orodje, prenovili.</p>
               <p>Pa vendar, zaradi nasprotovanja nekaterih držav, predvsem po vključevanju nekaterih
               stvari oziroma nekaterih vsebin v samo orodje, bo tokrat na sporedu predvsem oziroma
               samo seznanitev o napredku oziroma poročilo o napredku in prenesene aktivnosti, ki
               bodo sledile v naslednjo, estonsko predsedovanje.</p>
               <p>Naslednja točka je predlog sklepa Evropskega parlamenta in sveta o skupnem okviru za
               zagotavljanje boljših storitev za znanje in spretnosti ter kvalifikacije, - se
               opravičujem, ta je bila prejšnja -, Predlog priporočila Sveta o evropskem ogrodju
               kvalifikacij za vseživljenjsko učenje. Skratka, ti dve točki sta povezani, zaradi
               tega, ker tudi EQF je pač ena izmed točk, o kateri bo tekla razprava v Europassu.
               Skratka, na kakšen način in kje ga vključevati noter. Pa vendar, tule gre za to, da
               Slovenija je imela nekaj pripomb v tem kontekstu, ki pa so bile potem v končni
               verziji dokumenta upoštevane in s tega vidika lahko rečemo, da dokument, kot je
               predložen, za Slovenijo ni problematičen oziroma se Slovenija z njim strinja.</p>
               <p>Potem imamo pod točko razno na področju izobraževanja tri oziroma štiri seznanitve
               oziroma informacije. Prve tri bodo podane s strani Komisije. Prva, Erasmus+, kot 30.
               letnica programa, njegovi uspehi, njegovi potenciali za naprej. Naslednjo informacijo
               <stage>(?)</stage> Komisije o izobraževalnem vrhu in pa začetek javne razprave za zbiranje
               predlogov, vsebino priporočil Sveta ob pospeševanju socialne vključenosti in podpori
               skupnim vrednotam, formalnemu in neformalnemu izobraževanje. Skratka, v vseh treh
               primerih bo Komisija podala informacije o aktivnostih.</p>
               <p>Zadnja točka je pa naša. In sicer gre za seznanitev oziroma informacijo o
               organizaciji drugega svetovnega kongresa Unesca o prosto dostopnih izobraževalnih
               virih. Kot verjetno veste, v tem obdobju oziroma v tem mandatu, je Slovenija znotraj
               Unesca, pač članica Izvršnega odbora. In ena izmed naših ključnih prioritet oziroma
               bi lahko rekli, kar tista ključna rdeča nit, so odprti izobraževalni viri oziroma
               prosto dostopni izobraževalni viri. Znotraj tega so že v preteklem in tem letu
               potekale obsežne aktivnosti in tudi že v sami kandidaturi oziroma v začetku, je
               Slovenija napovedala, da bo organizirala oziroma si želi aktivno vlogo pri
               vzpostavljanju… pri procesih in vzpostavljanju sistemov dostopnosti, pač prosto
               dostopnih virov, in v jesenskem času bo zaradi tega pač drugi svetovni kongres,
               precej velik dogodek z predvidenih nekaj tisoč udeleženci s celega sveta.</p>
               <p>Skratka, gre za Unescov dogodek, pa vendar, glede na to, da je pomemben člen oziroma
               pomembne države, pričakujemo pomemben angažma držav članic Evropske unije, bo naša
               ministrica na zasedanju podala informacijo. In še enkrat, kljub temu, da je šlo že
               pisno vabilo ven, tako z naše strani, kot s strani Unesca, še posebej povabila vse
               države članice na udeležbo na tem dogodku, za katerega verjamemo, da je eden izmed
               pomembnih v tej fokusni oziroma tej prioritetni vsebini, ki so jo je Slovenija
               postavila kot tisto jedro svojega članstva v odboru v Unescu. Potem pa imamo še v drugem dnevu, se
               pravi 23. maja, je pa na sporedu, kar se tiče področij našega resorja, so na sporedu
               tematike športa. Tudi v tem kontekstu nimamo nobenih zakonodajnih obveznosti oziroma
               dejavnosti. Imamo sprejetje, na sporedu sprejetje dveh sklepov in pa eno politično
               razpravo.</p>
               <p>Prvi sklepi so v kontekstu osnutka, osnutek sklepov Sveta in predstavnikov držav
               članic, zbranih v Svetu o športu, kot osnovi za socialno vključevanje skozi
               prostovoljno delo. Skratka, tudi v tem kontekstu povezava na predhodne dneve oziroma
               na predhodni dan, pomen prostovoljstva in pomen športa kot enega izmed ključnih
               socializacijskih dejavnikov preprečevanja oziroma nekako, ja, preprečevanja
               nestrpnosti, povečevanja inkluzivnosti oziroma kohezivnosti družbe, in tako
               naprej.</p>
               <p>Drugi sklepi oziroma drug osnutek se nanaša na delovanja oziroma o delovnem programu
               za šport Evropske unije za obdobje 2017, se pravi 1. julij 2017 – 31. december 2020.
               Tudi program športa v tem kontekstu Slovenija podpira in je v dokumentu oziroma v
               fazi, kot je v tekstu, kot je predložen, za Slovenijo sprejemljiv in nanj nima
               pripomb.</p>
               <p>Politična razprava, skratka, pa bo glede nove tematike, ki se prvič pojavlja znotraj
               tovrstne razprave, in sicer gre za izkoriščanje športnih medijev za krepitev
               socialnega vključevanja. To pa je tematika, ki je relativno, kot rečeno, nova, pa
               vendar pereča in pomembna, ker se vedno bolj tudi v tem kontekstu zavedajo države
               članice, da mediji v kontekstu športa igrajo večplastno vlogo, ki ni nujno vedno
               pozitivna. Gre za, po eni strani, seveda, pozitivna stvar, ki jo prinašajo mediji
               oziroma, ki jo prinašajo, vključenost, prisotnost medijev pri športnih prireditvah je
               predvsem vzgojna komponenta, izobraževalna komponenta, in pa pač informacije, ki jih
               prinašajo, podatke, in pa nenazadnje, kljub vsemu, tudi zabavo.</p>
               <p>Pa vendar, na drugi strani so mediji, kot pomemben kreator javnega mnenja, tisti, ki
               lahko z pojavnostjo ali z nepojavnostjo pripeljejo ali odženejo sponzorje. Pripeljejo
               ali odženejo gledalce in tudi tiste, ki se udejstvujejo v tem športu, in pravzaprav
               je od medijskega prostora lahko kar naenkrat odvisno, kakšna je podoba športa, kakšna
               je mesto nekega športa v neki družbi, in brez večjih težav z neustreznim medijskim
               pristopom se nekateri športi lahko kar naenkrat izginejo iz obličja oziroma se
               pravzaprav pojavlja tako imenovana gladiatorska, gladiatorski šport, ki je namenjen
               zgolj in samo zabavi, ne športu kot športu, ampak pravzaprav tisti gladiatorski borbi
               med posameznimi ekipami, kar pa je zagotovo eden izmed negativnih trendov oziroma ena
               izmed negativnih lastnosti, o kateri bodo ministri tudi razpravljali v okviru te
               debate.</p>
               <p>Potem pa pod točko razno še tri informacije glede udeležbe na protidopinški, na
               srečanju Svetovne protidopinške agencije, skratka WADA. Kandidatura Pariza za
               organizacijo olimpijskih in paraolimpijskih iger 2024. In pa še ena, ki je na prvi
               pogled relativno tehnična, pa vendar, tudi ta bo na sporedu. Vprašanje uporabe
               granulata gume za umetne športne steze. Skratka, to je nekako vozni red naslednjega
               ponedeljka in torka, in tematike, ki so na sporedu, kot rečeno, po eni strani
               zaključki procesov, in pa na drugi strani politična razprava, ki bo uvod tudi v
               predstavitev programa dela estonskega predsedovanja, ki sledi.</p>
               <p>Hvala lepa, toliko na kratko in potem.</p>
            </sp>
            <sp xml:id="SDT7-OZZEU-redna-128-2017-05-19.sp25">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa, državni sekretar.</p>
               <p>Besedo pa dajem državni sekretarki z Ministrstva za kulturo, gospe Damjani Pečnik, za
               predstavitev izhodišč taistega sveta, vendar s področja kulture.</p>
               <p>Izvolite.</p>
            </sp>
            <sp xml:id="SDT7-OZZEU-redna-128-2017-05-19.sp26">

               <speaker>DAMJANA PEČNIK:</speaker>

               <p>Najlepša hvala.</p>
               <p>Ministrstvo za kulturo oziroma na področju kulture bosta na dnevnem redu dve redni
               točki, in sicer, prva točka se nanaša na sprejetje splošnega pristopa do predloga
               direktive Evropskega parlamenta in sveta o spremembi direktive 2010-2013-EU o
               usklajevanju nekaterih zakonov in drugih predpisov držav članic o upravljanju
               avdio-vizualnih medijskih storitev glede na spreminjajoče se tržne razmere. Teme, ki bodo najbolj
               zaznamovale oziroma teme, ki so najbolj zaznamovale pogajanja v svetu, so bile
               širitev področja uporabe direktive, jurisdikcija in promocija evropskih
               avdio-vizualnih del. V zadnjem mesecu je bilo zelo aktivno na tem področju, tako da v
               bistvu vsebine so bile usklajevane tako doma, kot tudi na Predsedstvu.</p>
               <p>Slovenija podpira hiter napredek pri tem dosjeju ter sprejetje splošnega pristopa,
               zato je v izhodiščih za udeležbo na ministrskem Svetu podan tudi mandat za umik
               preučitvenega pridržka, ki ga je vložila v zvezi s širitvijo področja uporabe.
               Preučitveni pridržek je izhajal zlasti iz vprašanja morebitnega prekomernega
               obremenjevanja ponudnikov spletnih platform, vendar je bilo besedilo zakonodajnega
               predloga, tudi zaradi prizadevanj Slovenije, spremenjeno v zadostni meri, da lahko
               pridržek tudi umaknemo. Tudi Ministrstvo za javno upravo, ki je vztrajalo pri
               vložitvi preučitvenega pridržka v prvotnem stališču, ne nasprotuje več njegovemu
               umiku.</p>
               <p>V zvezi s pravili za spletne platforme za izmenjavo video posnetkov, tako zagovarjamo
               načelo minimalne harmonizacije ob upoštevanju zakonodajnih rešitev na nacionalni
               ravni, za doseganje enakovrednih pogojev za avdio-vizualne medijske storitve in
               ponudnike avdio-vizualnih vsebin na spletu. Menimo, da je ob izenačitvi pogojev za
               linearne in nelinearne avdio-vizualne medijske storitve ter prilagoditvi pogojev
               specifičnim ponudnikom na spletu, to potrebno urediti na način, ki bi upošteval
               zakonite možnosti ponudnikov spletnih platform za ponujanje avdio-vizualnih programov
               in vsebin.</p>
               <p>Kar pa zadeva vprašanje jurisdikcije, zagovarjamo načelo ciljne države v sklopu
               določb, ki opredeljujejo izogibanje strožjim pravilom, saj menimo, da s tem ni
               ogroženo načelo države izvora. Poudarjamo, da je za pravni prenos direktive jasnost
               in uporabnost določb bistvenega pomena. Podpiramo dodatne določbe glede sodelovanja
               med državami, pri tem pa tudi poudarjamo, da je sodelovanje opredeljeno kot
               obveznost, in da bodo morale države sprejeti tudi določene odločitve v primeru
               nespoštovanja teh določb.</p>
               <p>Ena izmed poglavitnih ali pa eden izmed poglavitnih elementov predloga direktive, pa
               so določbe glede promocije in spodbujanja evropskih avdio-vizualnih del, zato
               Republika Slovenija meni, da je potrebno vključevati vse ukrepe, tako kvote kot
               možnosti finančnih prispevkov, in sicer za vse linearne in nelinearne avdio-vizualne
               medijske storitve. Ob predvidenem sprejetju splošnega pristopa bo naš minister, med
               drugim, izpostavil, da Republika Slovenija podpira sprejetje splošnega pristopa ter
               da je pomembno doseči enake pogoje za vse ponudnike linearnih in nelinearnih
               avdio-vizualnih medijskih storitev ter ponudnike avdio-vizualnih vsebin na spletu,
               zlasti, kar zadeva oglaševanje in zaščito potrošnikov. Glede na spremenjene tržne in
               tehnološke razmere, je izjemnega pomena, da EU pravočasno sprejme in opredeli ukrepe,
               ki bodo omogočili dolgoročno in fleksibilno urejanje temeljnih vprašanj
               avdio-vizualnega medijskega trga.</p>
               <p>Zaščita državljanov pred vsebinami, ki spodbujajo k sovraštvu in nasilju, zaščito
               otrok pred škodljivimi vsebinami, vezanimi zlasti na nekontrolirano komercialno
               oglaševanje in konkurenčnost evropske avdio-vizualne produkcije na globalnem trgu. Za
               Republiko Slovenijo je prav tako pomembno, da se doseže ravnovesje med liberalizacijo
               trga in pogoji, ki jih ponudniki potrebujejo za svoj nadaljnji razvoj storitev ter
               splošni interes, ki zadeva tako zaščito državljanov, še zlasti pa otrok, kot tudi
               zaščito kulturne in jezikovne raznolikosti Evrope. To je naša prva točka.</p>
               <p>V drugem delu, v drugi točki, pa je na programu sprejetje predloga sklepov Sveta o
               strateškem pristopu EU k mednarodnim kulturnim povezavam. Republika Slovenija je
               besedilo predloga sklepa Sveta o strateškem pristopu EU k mednarodnim kulturnim
               povezavam v celoti podprla, obenem pa tudi z veseljem ugotavljamo, da so v besedilo
               vključeni predlogi, naši predlogi, med njimi velja zlasti izpostaviti predlog za
               vzpostavitev spletne kontaktne točke za doseganje dostopnosti in preglednosti vseh
               prizadevanj EASE <stage>(?)</stage> in EAC s področja mednarodnih kulturnih odnosov ter predlog za
               dopolnitev besedila z vidiki medkulturnega dialoga in medkulturnih kompetenc.</p>
               <p>Kot nadaljnje konkretne korake do strategije za mednarodne kulturne odnose, Republika
               Slovenija predlaga čimprejšnji pristop k pripravi strategije, ki bo po našem mnenju
               morala vključevati tudi akcijski načrt dejavnosti. Pri tem izpostavljamo, da je
               potrebne korake na poti do strategije treba opraviti komplementarno, ob popolnem
               spoštovanju načela subsidiarnosti. Da bi lahko ta cilj čim prej dosegli, Republika
               Slovenija tudi podpira predlog za oblikovanje skupine Prijateljev predsedstva. Ta
               skupina naj bi imela po našem prepričanju jasen vsebinski, geografski in časovni
               mandat ter prožno strukturo.  Zato naj bi po mnenju Republike Slovenije med naloge
               skupine Prijateljstva sodile vsaj naslednje naloge: Določitev skupnih vsebinskih in
               geografskih prioritet, prepoznavanje ključnih partnerskih organizacij, in okrepitev
               sodelovanja z njimi, ter odpravo ovir za krepitev prihodnjih mednarodnih kulturnih
               povezav.</p>
               <p>Republika Slovenija obenem podpira sporazuma z Mrežo kulturnih institutov držav
               članic EU o sodelovanju pri izvajanju strategije v tretjih državah, skladno z
               aktualnim delovnim načrtom za kulturo 2015-2018 pa podpira tudi nadaljevanje prakse
               prostovoljnih skupin, neformalnih srečevanj višjih uradnikov z Ministrstva za kulturo
               in višjih uradnikov, pristojnih za kulturo, z Ministrstva za zunanje zadeve. Ob
               popolnem spoštovanju načela subsidiarnosti in v sinergiji z že obstoječimi pobudami,
               se Republika Slovenija tako še naprej zavzema za projekte recipročnega mednarodnega
               sodelovanja držav članic, ki vključujejo mobilnost strokovnjakov s področja kulture
               in kulturne dediščine.</p>
               <p>Toliko na kratko.</p>
            </sp>
            <sp xml:id="SDT7-OZZEU-redna-128-2017-05-19.sp27">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Odpiram razpravo. Mag. Bojan Krajnc, izvolite.</p>
            </sp>
            <sp xml:id="SDT7-OZZEU-redna-128-2017-05-19.sp28">

               <speaker>MAG. BOJAN KRAJNC (PS SMC):</speaker>

               <p>Hvala za besedo, gospod predsednik.</p>
               <p>Imel bi vprašanje za državnega sekretarja, gospoda Boha, v zvezi z izobraževanjem, in
               sicer 8. točko, povezano z 9. Čeprav gradivo omenja, da razprava ni predvidena, ker
               gre samo za poročilo o napredku, zato tudi vsebinska opredelitev ni potrebna, ste,
               gospod državni sekretar, vseeno v svoji uvodni obrazložitvi govorili o pripombah
               držav članic v zvezi z Europassom. Zdaj, ta sistem je državljanom verjetno najbolj
               znan takrat, ko so se ali se bodo prijavljali za kakšna delovna mesta v Evropski
               uniji, pa tudi seveda doma, tam, kjer se to zahteva na podlagi Europass obrazca. Pa
               vendar me zanima, katere pripombe držav članic ste imeli v mislih in, ali ima
               Slovenija tu tudi pripombe? Podvprašanje bi bilo seveda, zakaj ta razprava ne bo
               zaključena v okviru malteškega predsedovanja in bo preneseno v estonsko
               predsedovanje. Ali zaradi teh pripomb držav članic ali zaradi 9. točke, ki ste jo
               povezali z 8., ker bo seveda evropsko ogrodje kvalifikacij vključeno v Europass
               sistem?</p>
               <p>Potem pa samo še en kratek komentar pri evropskem ogrodju kvalifikacij, pa seveda
               tudi nacionalnem ogrodju kvalifikacij, je zelo pomembno tudi izobraževanje odraslih.
               Evropska unija na splošno, pa tudi Slovenija, se srečuje z nesorazmerno veliko
               brezposelnostjo med odraslimi. Zanima me, če Slovenija meni, ali Ministrstvo za
               šolstvo, meni, da bi to vzpostavitev tega sistema lahko pripomogla k zmanjšanju
               brezposelnosti med odraslimi?</p>
            </sp>
            <sp xml:id="SDT7-OZZEU-redna-128-2017-05-19.sp29">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Državni sekretar, dr. Boh, izvolite.</p>
            </sp>
            <sp xml:id="SDT7-OZZEU-redna-128-2017-05-19.sp30">

               <speaker>DR. TOMAŽ BOH:</speaker>

               <p>Ja, hvala lepa.</p>
               <p>Na kratko. Europass dejansko kot orodje oziroma kot neka vstopno točko vsi najbolj
               poznamo po tem, da je to eden izmed standardiziranih oziroma najbolj uveljavljen
               standardiziran obrazec za prikaz CV oziroma življenjepisov posameznikov, in je kot
               takšen tudi sprejet kot orodje v pač tako institucijah Evropske unije, kakor tudi
               bistveno širše. Pa vendar, z leti se je pokazala potreba oziroma predvsem ambicija
               Europassa kot orodja, da bi prešel to osnovno relativno enostavno tehnično funkcijo.
               Skratka, da ne bi bil zgolj in samo neko orodje, v katerega vi vpišete svoje znanje,
               in je to to, ampak da bi ponujal kar nekaj več točk oziroma kar nekaj več
               standardiziranih vstopnih točk.</p>
               <p>Kar pa je seveda v povezavi z naslednjo točko na razpravi, o kateri sem govoril,
               pravzaprav nastal problem. Kajti, ko govorimo o evropskem ogrodju kvalifikacij in ko
               govorimo o drugih orodjih oziroma portalih – naslednji tak je recimo ESCO -, ki je
               bolj vezan na zaposlitvene veščine in tako naprej. Pravzaprav je prišlo v izhodiščni
               razpravi do precej različnih pogledov posameznih držav, ker imajo ta orodja oziroma
               te stvari v svojih nacionalnih sistemih bistveno drugače urejeno oziroma so
               nacionalni konteksti med seboj relativno nekompatibilni. In s tega vidika je potem
               tistih 14 držav članic, ki so podpisovale to izjavo, pravzaprav izražalo predvsem
               skrb glede nesprejemljivosti  združevanja različnih orodij. Skratka, različnih baz,
               različnih orodij, da jih združujemo v Europass, in da to pravzaprav v veliki meri
               pripomore k temu, da bodo povoženi oziroma nadvladani nacionalni sistemi na tem
               področju. In dokler te reči niso do konca usklajene in tudi pač v skladu s tem, kar
               so nacionalni sistemi, ki onemogočajo na tej točki tovrstno poenotenje. Pravzaprav je
               ta pridržek ostal in s tega vidika bo predstavljen predvsem napredek v pogajanjih z
               državami oziroma napredek pri harmonizaciji teh ovir. In se zadeva ravno zaradi tega,
               ker ni bilo možno zbližati stališč v času malteškega predsedovanja, zadeva prenaša
               naprej.</p>
               <p>Kar se tiče drugega vprašanja. Seveda, vprašanje enotnosti oziroma primerljivosti
               podatkov, ki jih posameznik ima oziroma, ki so posamezniku na voljo in so primerljive
               v vseh državah oziroma v različnih nacionalnih sistemih znotraj EU. To je eden od
               končnih ciljev, ki si ga želi tako Komisija kot države članice. Skratka, da trg
               delovne sile tako v kontekstu mlajših generacij, tudi nenazadnje tudi tistih
               starejših, pravzaprav naredimo čim bolj enoten oziroma pretočnost čim večjo. In v
               bistvu tu pa potem nastajajo različni pogledi med posameznimi državami članicami,
               kako recimo izobraževalni proces, ogrodje kvalifikacij in formalen izobraževalni
               proces, kako, do katere mere in ali sploh ga ena na ena vezati na trg dela, skratka
               kot predstavitveno orodje, kot predstavitveni portal, kot neka vstopna točka,
               informacija o posamezniku, absolutno zelo dobrodošla, pomembno za poenotenje trga
               delovne sile.</p>
               <p>Pa vendar vemo in vsi se zavedamo in zavedajo znotraj EU, da izobraževalni proces ne
               sme biti zgolj en enačaj s trgom dela. Mora biti nekaj več. In v bistvu v tem
               kontekstu je pravzaprav tudi to ESCO, EQF in Europass, to so ključne tematike, ki
               determinirajo razpravo na tem področju.</p>
            </sp>
            <sp xml:id="SDT7-OZZEU-redna-128-2017-05-19.sp31">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa za vsa pojasnila in odgovore.</p>
               <p>Ne vidim več želje po razpravi, zato jo tudi zaključujem, in dajem na glasovanje
               naslednji predlog sklepa: Odbor za zadeve Evropske unije se je seznanil z izhodišči
               za udeležbo delegacije Republike Slovenije na zasedanje Sveta Evropske unije za
               izobraževanje, mladino, kulturo in šport, ki bo v Bruslju 22. in 23. 5. 2017, in jih
               podprl. Glasujemo</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da imamo tehnične težave, pa vendar glasovalne naprave delajo, zato
               ugotavljam, da je sklep sprejet.</p>
               <p>Najlepše se zahvaljujem predstavnikoma Ministrstva za izobraževanje in predstavnicam
               Ministrstva za kulturo in želim uspešen dan tudi vam kolegice in kolegi. S tem tudi
               končujem 5. točko in 128. sejo Odbora za zadeve Evropske unije. <stage type="time">Seja se je
                  končala 19. maja 2017 ob 11.08.</stage>
               </p>
            </sp>
         </div>
      </body>
   </text>
</TEI>
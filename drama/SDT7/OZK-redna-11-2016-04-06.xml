<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZK-redna-11-2016-04-06">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">85A4642A5DF83A7AC1257F7F002A685E</idno>
               <idno type="custom" subtype="day">5DA73893B6E3E9D0C1257F920026EB1F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=5DA73893B6E3E9D0C1257F920026EB1F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZK-redna-11-2016-04-06.OZK" n="11">
               <name>redna seja</name>
               <date when="2016-04-06"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZK-redna-11-2016-04-06.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZK-redna-11-2016-04-06.OZK">
                        <orgName key="OZK">Odbor za kulturo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KULTURO</stage>
            <stage type="session">11. seja</stage>
            <stage type="date">(6. april 2016)</stage>
            <stage type="chairman">Sejo je vodil dr. Dragan Matić, predsednik Odbora za kulturo.</stage>
            <stage type="time">Seja se je pričela ob 9.00.</stage>
            <stage type="mag"/>


            <sp xml:id="SDT7-OZK-redna-11-2016-04-06.sp1">

               <speaker>PREDSEDNIK DR. DRAGAN MATIĆ:</speaker>

               <p>Vse članice in člane odbora, vabljene ter ostale prisotne lepo pozdravljam.</p>
               <p>Pričenjam 11. redno sejo Odbora za kulturo.</p>
               <p>Obveščam vas, da je mag. Branislav Rajić zadržan in ga nadomešča mag. Bojan Krajnc in
               da Marijo Bačič nadomešča mag. Bojana Muršič.</p>
               <p>S sklicem ste prejeli naslednji dnevni red seje odbora:</p>
               <p>1. točka – Predlog Zakona o spremembah in dopolnitvah Zakona o varstvu kulturne
               dediščine.</p>
               <p>2. točka – Razno.</p>
               <p>Ker v poslovniškem roku nisem prejel predlogov v zvezi z dnevnim redom seje, je
               določen takšen dnevni red seje kot je predlagan s sklicem.</p>
               <p>Smo pri <title>1. TOČKI DNEVNEGA REDA – TO JE PREDLOG ZAKONA O SPREMEMBAH IN
                  DOPOLNITVAH ZAKONA O VARSTVU KULTURNE DEDIŠČINE</title>, druga obravnava.</p>
               <p>V zvezi s to točko ste dobili naslednje gradivo, ki je objavljano na spletni strani
               Državnega zbora: Predlog zakona, ki je objavljen v Poročevalcu z dne 26. 2. 2016,
               mnenje Zakonodajno-pravne službe z dne 23. 3. 2016, sklep Madžarske samoupravne
               narodne skupnosti, občine Dobrovnik z dnem 16. 3. 2016, amandma Poslanske skupine
               Italijanske in madžarske narodne skupnosti z dnem 23. 3. 2016. Mnenje Komisije
               Državnega sveta za kulturo, znanost, šolstvo in šport z dne 24. 3. 2016. Poročilo
               Komisije za narodni skupnosti z dnem 24. 3. 2016, pripombe Gospodarske zbornice
               Slovenije z dnem 29. 3. in 30. 3. 2016, spremembo amandmaja z dnem 4. 4. 2016 in
               pregled amandmajev z dnem 5. 4. 2016.</p>
               <p>K tej točki dnevnega reda sem vabil Ministrstvo za kulturo, Državni svet,
               Zakonodajno-pravno službo, Javni zavod Republike Slovenije za varstvo kulturne
               dediščine in Madžarsko samoupravno narodno skupnost, občino Dobrovnik. Dodatno pa sem
               vabil še Združenje ocenjevalskih podjetij, zbornice za poslovanje z nepremičninami
               pri GZS.</p>
               <p>Odbor bo predlog zakona obravnaval na podlagi 126. člena Poslovnika. Rok za vlaganje
               amandmajev se je iztekel v četrtek 31. 3. 2016. V poslovniškem roku pa so amandmaje
               vložile Poslanske skupine SMC, DeSUS in SD, Poslanska skupina Združena levica,
               Poslanska skupina Nova Slovenija – krščanski demokrati in Poslanska skupina skupine
               Italijanske in madžarske narodne skupnosti.</p>
               <p>Odboru predlagam, da po končanem glasovanju o amandmajih v skladu s tretjo alinejo,
               prvega odstavka 128. člena Poslovnika glasujemo o vseh členih skupaj. Kdo temu
               nasprotuje? Ugotavljam, da ne.</p>
               <p>Pričenjam drugo obravnavo predloga zakona v kateri bomo opravili razpravo in
               glasovanje o posameznih členih predloga zakona. Želi predlagatelj predloga zakona
               podati dopolnilno obrazložitev k členom predloženega zakona? Izvolite, gospa
               ministrica.</p>
            </sp>
            <sp xml:id="SDT7-OZK-redna-11-2016-04-06.sp2">

               <speaker>MAG. JULIJANA BIZJAK MLAKAR:</speaker>

               <p>Hvala lepa, za besedo. Lep pozdrav vsem poslancem pa tudi ostalim prisotnim.</p>
               <p>Morda bi samo na kratko povedala, da je Zakon o varstvu kulturne dediščine ki je
               začel veljati 1. marca 2008 da je do danes že doživel nekaj najnujnejših sprememb
               vendar pa lahko povemo, da gre za sodoben in napreden zakon, ki celovito ureja
               varovanje materialne in žive oziroma nesnovne kulturne dediščine na našem
               ozemlju.</p>
               <p>Posebej bi opozorili na to, daje bilo potrebno zagotoviti uporabo mednarodne in
               strokovno bolj uveljavljene terminologije na področju žive oziroma nesnovne
               dediščine. In da so poleg celovitih sprememb na področju varstva žive nesnovne
               dediščine, da vsebuje novela še nekaj drugih nujnih sprememb in dopolnitev in če bi
               naštela te najbolj pomembne, da omejuje roke veljavnosti kulturno-varstvenih pogojev
               in soglasij za posege v kulturno dediščino, da ukinja volontersko pripravništvo na
               področju varstva kulturne dediščine in da ureja tudi strokovno delo na področju
                  varstva.<stage type="mag"/> <stage>(nadaljevanje)</stage> Mi smo tudi
               zelo natančno pregledali vse amandmaje in se soglašamo z amandmaji, ki jih je vložila
               koalicija, medtem ko pri ostalih amandmajih pa smo vložili pomanjkljivosti o katerih
               bomo potem še posebej poročali, če bo potrebno in jih ne podpiramo.</p>
               <p>Hvala lepa.</p>
            </sp>
            <sp xml:id="SDT7-OZK-redna-11-2016-04-06.sp3">

               <speaker>PREDSEDNIK DR. DRAGAN MATIĆ:</speaker>

               <p>Želi besedo predstavnica Zakonodajno-pravne službe, mag. Saša Bricelj Podgornik?
               Izvolite.</p>
            </sp>
            <sp xml:id="SDT7-OZK-redna-11-2016-04-06.sp4">

               <speaker>MAG. SAŠA BRICELJ PODGORNIK:</speaker>

               <p>Hvala za besedo.</p>
               <p>K predlogu zakona smo pripravili pisno mnenje. Uvodoma bi povedala le, da so naše
               pripombe, ki smo jih podali upoštevane z vloženimi amandmaji koalicijskih poslanskih
               skupin. Tako da, uvodoma samo toliko.</p>
               <p>Hvala.</p>
            </sp>
            <sp xml:id="SDT7-OZK-redna-11-2016-04-06.sp5">

               <speaker>PREDSEDNIK DR. DRAGAN MATIĆ:</speaker>

               <p>Želi besedo predstavnik Državnega sveta, Tomaž Horvat? Izvolite.</p>
            </sp>
            <sp xml:id="SDT7-OZK-redna-11-2016-04-06.sp6">

               <speaker>TOMAŽ HORVAT:</speaker>

               <p>Hvala lepa za besedo in lep pozdrav vsem prisotnim.</p>
               <p>Komisija Državnega sveta za kulturo, znanost, šolstvo in šport je predlog zakona
               obravnavala. Komisija ugotavlja, da so v predlogu zakona upoštevane vse pripombe in
               predlogi s strani strokovne javnosti, ki pa je hkrati opozorila na nujno, sistemsko
               prenovo celotnega zakona.</p>
               <p>Ministrstvo za kulturo nam je zagotovilo, da se pripravlja nova strategija na
               področju kulturne dediščine in napovedalo tudi nov prenovljen zakon.</p>
               <p>Komisija je kot glavno vprašanje izpostavila spremembo 44. člena veljavnega zakona v
               zvezi s prepovedjo uporabe imena in podobe iz spomenikov v primeru, ko gre za
               nepridobitni namen na katero je opozoril že Državni svet v pobudi za spremembo tega
               člena.</p>
               <p>Komisija opozarja, da glede na pripombe dela strokovne javnosti ta sprememba ne
               ustreza povsem na primeru uporabi fotografij spomenikov na wikipedii, ki jih v
               neprofitne namene oziroma za ozaveščanje javnosti objavljajo zainteresirani avtorji.
               Tako objavljene fotografije spomenikov so po licenci wikipedie svetovne proste
               spletne enciklopedije na voljo uporabnikom tudi za komercialno rabo z namenom čim
               boljše globalne promocije kulturne dediščine. Komisija poudarja da je na eni strani
               potrebno zaščititi podobo posameznika in njegovo uporabo pred nenadzorovano
               komercializacijo vendar pa je pomembno upoštevati tudi javni interes v najširšem
               smislu in za ozaveščanje njenega pomena.</p>
               <p>Komisija predlaga, da se pristojno ministrstvo in strokovna javnost uskladita o
               primernejšem besedilu 44. člena da bi zagotovila njegovo nedvoumno in smiselno
               uporabo v korist tako lastnikov spomenikov kulturne dediščine kot tudi javnega
               interesa oziroma javne koristi varstva kulturne dediščine. Vendar po zadnjih
               informacijah, ki smo jih v Državnem svetu dobili se udeleženci glede tega vprašanja
               niso uskladili in bo na 44. člen podan amandma na katerega smo opozorili tudi in
               katerega smo izpostavili tudi na seji komisije Državnega sveta.</p>
               <p>Sicer pa komisija Državnega sveta predlog zakona takšen kot je, s to spremembo,
               podpira. Hvala.</p>
            </sp>
            <sp xml:id="SDT7-OZK-redna-11-2016-04-06.sp7">

               <speaker>PREDSEDNIK DR. DRAGAN MATIĆ:</speaker>

               <p>Prehajamo na razpravo in glasovanje o posameznih členih predloga zakona. Vabljene, ki
               bodo sodelovali v razpravi prosim, da se predstavijo z imenom in priimkom in iz
               katere inštitucije prihajajo za potrebe magnetograma.</p>
               <p>Odpiram razpravo o 1. členu, želi kdo razpravljati o vloženem amandmaju? Gospod
               Göncz, izvolite.</p>
            </sp>
            <sp xml:id="SDT7-OZK-redna-11-2016-04-06.sp8">

               <speaker>DR. LÁSZLÓ GÖNCZ (PS IMNS):</speaker>

               <p>Hvala lepa za besedo, gospod predsednik. Spoštovana gospa ministrica, ostali
               prisotni. Bi želel razpravljati še pred 1. členom, nekoliko postopkovne narave je
               moje vprašanje.</p>
               <p>In sicer, pri 2. členu je navedena opomba, da če bo sprejet predlog koalicije oziroma
               amandma koalicije potem postane brezpredmeten amandma Poslanske skupine skupine
               Italijanske in madžarske narodne skupnosti. Mi menimo, da vsebinskega prekrivanja
               dveh amandmajev ni. Vsebinsko torej se ne bom zdaj opredeljeval, ker se bom pozneje
               javil pri tistemu amandmaju ko bomo o tem razpravljali vendar postopkovno sprašujem
               tudi Zakonodajno-pravno službo ali tukaj vzdrži ta ugotovitev v opombi, da če bo
               sprejet amandma pod številko ena potem je amandma pod številko dva brezpredmeten? Po
               naši presoji vsebinsko se dve zadevi ne prekrivata.</p>
            </sp>
            <sp xml:id="SDT7-OZK-redna-11-2016-04-06.sp9">

               <speaker>PREDSEDNIK DR. DRAGAN MATIĆ:</speaker>

               <p>Prosim za stališče Zakonodajno-pravne službe.</p>
            </sp>
            <sp xml:id="SDT7-OZK-redna-11-2016-04-06.sp10">

               <speaker>MAG. SAŠA BRICELJ PODGORNIK:</speaker>

               <p>Hvala za besedo.</p>
               <p>No, te opombe so sicer v pristojnosti strokovne službe odbora. Vsebinsko kakor zdaj
               na hitro vidim se ne prekriva verjetno bi bilo treba pa popraviti ta <stage type="mag"/> <stage>(nadaljevanje)</stage> napovedni stavek.</p>
               <p>Hvala.</p>
            </sp>
            <sp xml:id="SDT7-OZK-redna-11-2016-04-06.sp11">

               <speaker>PREDSEDNIK DR. DRAGAN MATIĆ:</speaker>

               <p>Ste zadovoljni s pojasnilom, dr. Göncz?</p>
            </sp>
            <sp xml:id="SDT7-OZK-redna-11-2016-04-06.sp12">

               <speaker>DR. LÁSZLÓ GÖNCZ (PS IMNS):</speaker>

               <p>Hvala lepa.</p>
               <p>S pojasnilom sem zadovoljen zato tudi prosim zdaj ali bo koalicija svoj amandma ali
               popravila ali pa predlagam, da vsekakor glasuje o mojem amandmaju.</p>
            </sp>
            <sp xml:id="SDT7-OZK-redna-11-2016-04-06.sp13">

               <speaker>PREDSEDNIK DR. DRAGAN MATIĆ:</speaker>

               <p>Dr. Göncz, predlagam vam, da vi odložite predlog za amandma odbora. / medsebojno
               pogovarjanje/ No saj na ta način, da to predlagate.</p>
               <p>Odrejam 5-minutno prekinitev pa da v miru to uredite.</p>
               <p><stage>(Seja je bila prekinjena ob 9.11.)</stage><stage type="mag"/>
               </p>
               <stage>(Seja se je nadaljevala ob 9.16.)</stage>
            </sp>
            <sp xml:id="SDT7-OZK-redna-11-2016-04-06.sp14">

               <speaker>PREDSEDNIK DR. DRAGAN MATIĆ:</speaker>

               <p>Dr. Göncz, verjamem, da imate postopkovno, izvolite.</p>
            </sp>
            <sp xml:id="SDT7-OZK-redna-11-2016-04-06.sp15">

               <speaker>DR. LÁSZLÓ GÖNCZ (PS IMNS):</speaker>

               <p>Hvala lepa.</p>
               <p>Torej, predlagam amandma na amandma in bom prebral predlog s tem da bomo tudi vpisni
               obliki posredovali, se že piše.</p>
               <p>Torej, predlagam, da amandma na amandma koalicije k 2. členu in sicer tako, da za
               prvim odstavkom ki se glasi, v prvem odstavku 3. člena se tretja alineja 32. točke
               spremeni tako, da se glasi: "kot pristojna organizacija za varstvo nesnovne
               dediščine: koordinator varstva nesnovne dediščine." Torej za tem odstavkom se doda
               novi odstavek, ki se glasi - V prvem odstavku 3. člena se v 42. točki za besedilom
               "subjekti varstva" doda vejica ni besedilo: "samoupravne narodne skupnosti, ki dajejo
               mnenja k aktom o razglasitvi na narodnostno mešanih območjih ter dediščinske
               skupnosti." Potem se pa ostale navedbe ustrezno preštevilčijo oziroma naslednja točka
               pač postane naslednji odstavek in tako naprej, torej ne bom zdaj številke bral.</p>
               <p>To je bistvo.</p>
            </sp>
            <sp xml:id="SDT7-OZK-redna-11-2016-04-06.sp16">

               <speaker>PREDSEDNIK DR. DRAGAN MATIĆ:</speaker>

               <p>V redu, zdaj razumem da je amandma pravilno vložen in bom o njemu glasovali, ko bo
               prišel na vrsto.</p>
               <p>Zdaj smo pa pri razpravi o 1. členu oziroma odpiram razpravo o 1. členu. Želi kdo
               razpravljati? Izvolite, gospa Sluga.</p>
            </sp>
            <sp xml:id="SDT7-OZK-redna-11-2016-04-06.sp17">

               <speaker>JANJA SLUGA (PS SMC):</speaker>

               <p>Hvala lepa.</p>
               <p>Jaz bom sicer zelo na kratko samo na splošno v bistvu oglasila. Rada bi povedala, da
               v SMC menimo, da se s predlaganimi spremembami pristopilo le k najnujnejšim
               spremembam s katerimi se odpravljajo le najbolj pereče težave v zvezi z izvajanjem
               zakona in zagotavljanjem javnega interesa na področju nesnovne dediščine. Menimo, da
               bi bil nujen celovitejši pristop.</p>
               <p>V bistvu se nam postavlja osnovno vprašanje zakaj je dejansko predlog, ki ga imamo na
               mizi sploh potreben, ker se omejuje zgolj na tiste prilagoditve terminologije, ki se
               prilagajo mednarodnim smernicam in bi po našem mnenju lahko to uredili ob teh večjih
               potrebnih spremembah zakona.</p>
               <p>Imam pa tudi v bistvu eno vprašanje v zvezi z novim 40.a členom, kjer je navedba, da
               določbe nimajo neposrednih finančnih posledic. Ker vlaganje javnih sredstev v
               spomenike žive nesnovne dediščine in programe pokrajin ali občin omogočajo v okviru
               možnosti oziroma veljavnega proračuna ministrstva vendar k vlaganju javnih sredstev
               ne zavezujejo… Tukaj se težko s tem strinjam, moram priznati, ker po mojem mnenju bo
               ta člen vsekakor prinesel neke dodatne finančne posledice, ki v temu predlogu niso
                  <stage type="mag"/> <stage>(nadaljevanje)</stage> navedene, kar je
               razumljivo, ker so seveda zelo težko predvidljive in se jih po mojem v temu trenutku
               niti ne da opredeliti nikakor pa ne bi se mogla strinjati s tem, da nimajo
               neposrednih finančnih posledic.</p>
               <p>Kot rečeno, rada bi samo poudarila našo željo oziroma mnenje po nujni prenovi
               celotnega zakona. Hvala lepa.</p>
            </sp>
            <sp xml:id="SDT7-OZK-redna-11-2016-04-06.sp18">

               <speaker>PREDSEDNIK DR. DRAGAN MATIĆ:</speaker>

               <p>Predlagam, da to vprašanje razčistimo takrat, ko bomo prišli do tega člena, da ne bi
               zdaj mešali ta vrstni red. Jaz verjamem da sta si gospoda iz Ministrstva za kulturo
               to zabeležila in da bosta takrat to tudi pojasnila.</p>
               <p>Želi še kdo razpravljati k 1. členu? Izvolite.</p>
            </sp>
            <sp xml:id="SDT7-OZK-redna-11-2016-04-06.sp19">

               <speaker>MAG. BOJANA MURŠIČ (PS SD):</speaker>

               <p>Hvala lepa za besedo.</p>
               <p>Tudi jaz bom šla malce širše pa si bodo po vsej verjetnosti ministrstvo pribeležilo
               zadeve da se ne bom tolikokrat oglašala.</p>
               <p>Najprej tudi v Poslanski skupini Socialnih demokratov menimo, da bi potrebovali
               sistemske spremembe. Pa kot je bilo že omenjeno, po vsej verjetnosti bodo te
               sistemske spremembe podane tudi v najkrajšem možnem času. Torej, če danes govorimo o
               temu zakonu lahko govorimo da gre za bolj ali manj nujno potrebne spremembe pa če mi
               ne zamerite gre to za kozmetične popravke.</p>
               <p>Zdaj, v Sloveniji je okoli 30 tisoč enot dediščine od katerih je okoli 300 državnega
               pomena in okoli 8 tisoč lokalnega pomena. Če pa še k temu prištejemo 46 vpisov enot
               žive kulturne dediščine zaobseženo velik del dediščinega bogastva. Ko se pa
               osredotočimo na kulturno dediščino je treba vsem številkam podati tudi stanje na trgu
               oziroma tega bogastva danes na samem trgu.</p>
               <p>Živa dediščina živi, precejšen del nepremičnin pa životari. Pri tem pa ne mislim
               zgolj na zidove zato bi morebiti vprašala ministrico, v kolikor mi lahko odgovori,
               kaj je z Zakonom o zagotavljanju sredstev za nekatere nujne programe v kulturi?
               Slišali smo že, da je v vladni proceduri ali lahko pričakujemo ta zakon oziroma kako
               daleč zadeva je?</p>
               <p>Zavedamo se, da je kulturna dediščina zelo pomembna, upravljanje je pomembno,
               pomembno pa je tudi, da poleg upravljanja dodamo tudi vsebino. Vsebina je tako na
               lokalni ravni kot tudi na državni ravni ključnega pomena v obliki delovnih mest,
               razvoja poslovnih priložnosti pa tudi krepi se narodna zavest.</p>
               <p>Me pa ali pa, če se mogoče kasneje oglasim ali pa tudi ne, najbolje da kar zdaj
               izpostavim eno zelo pomembno stvar – ukinja se volontersko pripravništvo. Temu sicer
               je vse v redu in prav če vemo, kaj bo temu sledilo. Pri ukinitvi volonterskega
               pripravništva se pojavlja drugi problem, volontersko pripravništvo je bila velikokrat
               edina pot, da so lahko dijaki, mislim študentje pristopili k opravljanju strokovnega
               izpita ki je pogoj za opravljanje tega dela.</p>
               <p>Ob ukinjanju volonterskega pripravništva pa te poti volonterskega pripravništva več
               ne bo. Pojavili se bodo viški delovne sile med katerimi ima zelo velik pomen tudi
               opravljen strokovni izpit. Zato me na temu mestu zanima, ministrica, ali ste naredili
               kakšno analizo na temu področju koliko je kandidatov za opravljanje pripravništva
               oziroma koliko jih bo v prihodnje? Ali ima ministrstvo kakšen alternativni predlog
               glede ukinitve volonterskih pripravništev, zagotovilo pa ustrezna sredstva za to, da
               bodo mladi brez strokovnega izpita lahko opravljali in pristopili k rednemu
               pripravništvu.</p>
               <p>Toliko zaenkrat, hvala lepa.</p>
            </sp>
            <sp xml:id="SDT7-OZK-redna-11-2016-04-06.sp20">

               <speaker>PREDSEDNIK DR. DRAGAN MATIĆ:</speaker>

               <p>Hvala gospe Bojani Muršič za stališče Poslanske skupine Socialnih demokratov.</p>
               <p>Besedo ima gospa ministrica.</p>
            </sp>
            <sp xml:id="SDT7-OZK-redna-11-2016-04-06.sp21">

               <speaker>MAG. JULIJANA BIZJAK MLAKAR:</speaker>

               <p>Hvala lepa za besedo.</p>
               <p>Zdaj, če začnem kar s tem, kar ste ravnokar povedali. Jaz sem zelo vesela, da ste
               poudarili pomen Zakona o kulturnem evru, ker namreč ta zakon je tudi del koalicijske
               pogodbe in Ministrstvo za kulturo si že lep čas prizadeva za to, da bi bil ta zakon
               sprejet. Mi smo ga že po mojem že kakšno leto <stage type="mag"/><stage>(nadaljevanje)</stage> dni od kar smo ga predložili tudi v koalicijsko
               usklajevanje v parlament vendar se poslanske skupine niso želele izjasnjevati v zvezi
               s tem zakonom češ, da mora biti najprej medresorsko usklajen, medresorsko pa ne more
               biti usklajen zaradi tega, ker Ministrstvo za finance zakonu nasprotuje zaradi tega,
               ker ima finančne posledice. Vendar pa ali veste skrbeti za kulturno dediščino brez
               finančnih posledic je nesmisel. To se pravi, da je to seveda zakon je pri vas v
               koaliciji pomeni, da, če ga želite dati ga lahko jutri vložite, to je odvisno tudi od
               vas. Tako, da upam, da boste razmislili tudi v poslanskih skupinah kaj s tem zakonom
               narediti.</p>
               <p>Potem kar se tiče volonterskega pripravništva je to je bila zahteva Vlade in z njo se
               povsem strinjam. Torej zdi se mi nesprejemljivo, da ljudje delajo zastonj. Na samem
               Ministrstvo za kulturo je bilo tega zelo malo tako, da pač treba bo zagotoviti
               sredstva za te ljudi, ki bodo delali. Tako, da mislim, da je to kar prav. Kar se tiče
               tega, da torej, da imamo veliko nepremičnin, ki životarijo kot rečeno ta minimum, ki
               smo ga želeli z Zakonom o kulturnem evru bi lahko to rešil že zdavnaj, že pred letom
               dni vendar tega zakona ni. Smo ga naredili vendar ga pa ni. Drug problem je seveda,
               da so bila nepovratna evropska sredstva za kulturno dediščino zapravljena že v času
               prejšnje vlade. To vemo ane. Finančni perspektivi 2014, 2020 ni tistih prednostnih
               naložb, ki bi nam omogočala pridobitev teh sredstev med tem, ko recimo, ko se
               pogovarjam z hrvaškimi ministri za kulturo so mi zagotavljali, da so si pa oni uspeli
               v tej finančni perspektivi izboriti takšna torej, da bodo lahko dobili iz teh, iz te
               finančne perspektive okoli 134 ali 135 milijonov evrov. Torej mi pa teh sredstev
               nimamo med tem, ko to se pravi na ravni koalicije, na ravni Vlade pa tega posluha
               očitno ni. Tako, da upam, da boste kaj naredili v to smer. Zdaj tukaj nikakor ne gre
               za kozmetične popravke, to vam moram povedati in bi resnično prosila, da naša
               strokovna sodelavka, gospa Naglič, da pove to in seveda tudi na opozorila, ki so bila
               dana s strani poslanke Sluga. Hvala.</p>
            </sp>
            <sp xml:id="SDT7-OZK-redna-11-2016-04-06.sp22">

               <speaker>PREDSEDNIK DR. DRAGAN MATIĆ:</speaker>

               <p>/izklopljen mikrofon/</p>
            </sp>
            <sp xml:id="SDT7-OZK-redna-11-2016-04-06.sp23">

               <speaker>MAG. KSENIJA KOVAČEC NAGLIČ:</speaker>

               <p>Hvala za besedo.</p>
               <p>Menimo, da tukaj res ne gre samo za kozmetične popravke kajti ob tem, ko je bila
               spremenjena terminologija je bilo celovito pogledano področje žive oziroma nesnovne
               dediščine, to je popolnoma novo področje, ki ga je v letu 2008 zakon uvedel in smo
               dejansko vse člene, ki se nanašajo na to področje pregledali in ugotovili, da so
               nekatere spremembe res potrebne in zato menimo, da jih je bilo potrebno urediti
               recimo nismo imeli niti možnosti objavljati podatkov o nosilcih zato, ker je bilo
               neusklajeno z Zakonom o varstvu osebnih podatkov potem določbe glede razglašanja niso
               bile eksplicitno pojasnjene in je bilo mnogo vprašanj v zvezi s tem.</p>
               <p>Zdaj ostali, ostale spremembe, ki so, so se pa prav tako izkazale v praksi za nujne
               in nekako smo poskušali tiste, ki smo jih seveda dobili tudi upoštevati in jih v ta,
               v to novelo vključiti. Zdaj, če bi še na tem mestu mogoče vseeno glede 40a. člena, da
               nima finančnih posledic. Zdaj ugotovili smo, ko smo želeli prispevati k ohranjanju
               nesnovne kulturne dediščine, da v bistvu Zakon o varstvu kulturne dediščine 40. člen
               daje osnovno samo za materialno kulturno dediščino, tudi to je eden od razlogov, da
               ne gre za kozmetični popravek in v bistvu smo zato se nam je zdelo nujno, da dodamo v
               bistvu tak člen. Ta pa seveda ne zavezuje ne vsa sredstva se prispevajo k okviru
               razpisov, razpisi pa se pripravljajo v okviru razpoložljivih proračunskih sredstev.
               Zdaj zavedamo se, da bo, če ne bo povečanih proračunskih sredstev, da bomo pač
               sredstva za nesnovno dediščino morali zagotoviti pač iz obstoječih sredstev za
               ohranjene kulturne dediščine kar pa pomeni, da bomo še manj lahko vlagali in je to
               pač splošno vprašanje na katerega je pa na začetku mislim, da ministrica že podala
               tudi odgovor. Hvala lepa.</p>
            </sp>
            <sp xml:id="SDT7-OZK-redna-11-2016-04-06.sp24">

               <speaker>PREDSEDNIK DR. DRAGAN MATIĆ:</speaker>

               <p>Besedo ima, gospod državni sekretar.</p>
            </sp>
            <sp xml:id="SDT7-OZK-redna-11-2016-04-06.sp25">

               <speaker>ANTON PERŠAK:</speaker>

               <p>Jaz bom kratek.</p>
               <p>Rad bi se samo odzval na tisto stališče, da češ, da kar je bilo že odgovorjeno, da
               urejamo samo neke manj pomembne zadeve, da bi bilo treba se lotiti <stage type="mag"/><stage>(nadaljevanje)</stage> celovite prenove oziroma novega
               zakona. Načeloma se seveda s tem strinjam čeprav je treba takoj dodati, da 8 let star
               zakon vendarle ni tako star, da bi se mu tako mudilo, da bi mogel na vrat na nos
               skočiti v vodo z nekim novim predlogom. Bolj smiselno je in tega smo se motili, da
               seveda razmere na tem področju temeljito premislimo, da se pripravi strateški
               dokument, ki bo z vidika novih okoliščin tudi takšnih, ki so pač, ki jih imenujemo
               ali družbene javno finančne in tako naprej razmislimo o položaju naredimo dialog s
               tudi strokovno javnostjo neko strategijo in se potem lotimo zakona, ker, če ne bomo
               spet ugotavljali čez leto, dve, da smo mogoče pa kaj spregledali, da nam kakšna
               stvar, da na kakšno stvar nismo bili pozorni in tako naprej. In leto, dve bo ta zakon
               gotovo tudi še vzdržal tudi s temi dopolnitvami in popravki.</p>
            </sp>
            <sp xml:id="SDT7-OZK-redna-11-2016-04-06.sp26">

               <speaker>PREDSEDNIK DR. DRAGAN MATIĆ:</speaker>

               <p>Hvala tudi za vaše mnenje, gospod državni sekretar.</p>
               <p>Ko ste ravno omenili strategijo bi tukaj želel tudi sam pripomniti, tukaj pa v imenu
               SMC, da je, ko je govora o vlaganjih v kulturno dediščino in tako je bilo ravno tudi
               govora oziroma je bil vzpostavljen Zakon o interventnih investicijah oziroma o nujnih
               investicijah na področju kulture, ki je nekoliko širši pojem, danes pa govorimo o
               kulturni dediščini je ravno tudi naše stališče podobno kot vaše, gospod državni
               sekretar, da je tudi glede investicij kulturno dediščino potrebno najprej stvari zelo
               domisliti strategijo, da ne bo prihajalo do takšnih situacij kot je bilo pred nekaj
               leti, ko je Ministrstvo za kulturo skupaj z Ministrstvom za gospodarstvo tudi prek
               spleta in medijev v mednarodnem prostoru iskalo partnerje za vlaganje v recimo
               gradove v obliki javno zasebnega partnerstva. Zdaj po nekaj letih pa vidimo, da so
               ti, te isti gradovi tudi na seznamu nujnih investicij na področju kulturne dediščine.
               Tako, da videti je, da tej državi manjka neka strategija, nek dolgoročen pogled na to
               kar pravzaprav želi s svojo kulturno dediščino kateri njen del misli varovati kot
               primarni interes, javni interes na ta način, da bo vanj vlagala javna sredstva in
               kateri seveda je tisti del pri katerem bo iskala neke strateške partnerje, ker
               verjetno je vsem jasno, da je dediščinski fond tako širok, da je verjetno samo
               računati na proračunska sredstva nekoliko nerealna in tukaj seveda pogrešamo nek
               strateški razmislek, nek dolgoročen pogled naprej, ko bi bil ta narejen potem bi se
               seveda tudi lahko lažje o tem pogovarjali. Je pa res, da bi takšna strategija, ko bi
               bila narejena verjetno koristila tudi v dialogu z Ministrstvom za finance, ker bi
               potem seveda tudi Ministrstvo za kulturo lahko izkazalo nek strateški dolgoročen
               pogled. Glede tega vsekakor zelo pomembnega vprašanja in bi na ta način seveda tudi
               lažje pričakovalo neka sredstva, ki bi bila s strani integralnega proračuna v to smer
               tudi vložena. Tako, da res je strategija je tisto kar si želimo, kar pričakujemo in
               kar pogrešamo in upamo, da bo izdelana čim prej in, da bomo potem lažje tudi reševali
               vsa odprta vprašanja na tem področju.</p>
               <p>Zdaj pa dajem, gospa ministrica, izvolite.</p>
            </sp>
            <sp xml:id="SDT7-OZK-redna-11-2016-04-06.sp27">

               <speaker>MAG. JULIJANA BIZJAK MLAKAR:</speaker>

               <p>Hvala lepa za besedo.</p>
               <p>Vsekakor moram, se moram strinjati s tem, da je potrebna strategija, ker namreč tudi,
               ko sem prišla na to ministrstvo sem ugotovila torej, da se je nekako na neustrezen
               način, da se je obravnavalo kulturno dediščino, ki je končno državnega pomena in
               pomeni, da je ne moreš kar tako nekomu dati brez, da bi torej brez, da bi bile
               sklenjene tudi določene obveze tistega, ki bo takšno dediščino dobil, ki bo z njo
               upravljal ali pa, ki jo bi še celo lahko dobil v last. To se pravi, to je seveda
               marsikaj smo ugotovili, da se je dogajalo na tem področju zelo,<stage type="mag"/><stage>(nadaljevanje)</stage> da ne rečem, dvomljivo, s tega stališča
               kaj se potem s to kulturno dediščino dogaja. Predvsem še s tisto kulturno dediščino,
               ki gre tudi v nek, torej, ki postane zasebna. Ker če potem tisti zasebnik neustrezno
               z njo ravna, mi vemo tudi kakšne zakonske možnosti potem imaš, ukrepanja. In
               ugotavljali smo, da je prišlo, tudi v preteklosti, tam, kjer se je pojavil zasebni
               lastnik, recimo neko podjetje ali kaj podobnega, potem je šlo pa podjetje v
               likvidacijo in, da se je nekatera dediščina še celo uničila. Torej izgubila
               dediščinske lastnosti in da je skoraj verjetno nemogoče čez naše sodne procedure
               spraviti karkoli, da bi lahko hitro ukrepal, četudi bi imel denar. Ob tem seveda, da
               ministrstvo tega denarja nima. In prav zaradi pomanjkanja te strategije, se je po
               moje lahko tudi zgodilo, da se je, torej, da se sploh ni poskrbelo za nepovratna
               evropska sredstva za to področje. Tako, da to je razlog torej, da smo mi dali v
               normativni plan dela vlade tudi pripravo strategije na tem področju. Tako, da se naš
               Direktorat za dediščino skupaj z Zavodom za varstvo kulturne dediščine, torej, da se
               to pripravlja. In jaz upam, da bo kmalu ta strategija tudi prišla na vlado, da jo
               bomo videli in da bomo lahko torej imeli vsaj tiste osnovne usmeritve, kaj početi s
               to kulturno dediščino. Hvala lepa.</p>
            </sp>
            <sp xml:id="SDT7-OZK-redna-11-2016-04-06.sp28">

               <speaker>PREDSEDNIK DR. DRAGAN MATIĆ:</speaker>

               <p>Besedo ima Violeta Tomić.</p>
            </sp>
            <sp xml:id="SDT7-OZK-redna-11-2016-04-06.sp29">

               <speaker>VIOLETA TOMIĆ (PS ZL):</speaker>

               <p>Ja, hvala za besedo.</p>
               <p>Saj večino mojih pomislekov ste že načeli koalicijski poslanci, kakor tudi v odgovoru
               ministrice in sekretarja je bilo nekaj tega že povedanega. In čeprav je predmet
               novele nesnovna dediščina, je ob tej priložnosti skoraj nujno vendarle se dotakniti
               tudi stanja nepremične kulturne dediščine. Ni pretirano reči, da je večinoma v
               najslabši kondiciji kar obstajamo. V register je vpisanih 29615 enot nepremične
               kulturne dediščine, na primer spomeniško varstvo od 4,18 % deleža sredstev,
               namenjenih za spomeniško-varstvene projekte v proračunu, iz leta 2009, je bilo v
               lanskoletnem proračunu samo še 0,64 %. Se pravi, iz sedmih milijonov je šlo na
               približno milijon evrov. Ta padec je kar sedemkratni in to se vsekakor zelo pozna.
               Največji problem, po našem mnenju, je odsotnost vizije in strategije, tako kot je
               omenil že predsednik pred tem. Kaj narediti s to dediščino? Velikokrat smo slišali,
               da je izvirni greh zagrešila prejšnja vlada, ker ni pač uveljavljala sredstev iz
               perspektive 2013/2020 in da je bil prejšnji minister neambiciozen. In to vemo. In kaj
               na zdaj naredimo? Stanje bo vsekakor treba sanirati, sicer bo na koncu mandata ta
               vlada oziroma to ministrstvo nekako zapisano kot tisto, pod katerim je bilo storjeno
               največ škode kulturni produkciji in kulturni dediščini, zasluženo ali nezasluženo.
               Skratka me veseli, da je ministrica rekla, da se strategija pripravlja, veselimo se
               tega. Kajti na stotine primerov kulturne dediščine naravnost propada pred našimi
               očmi. Gre za neprecenljivo kulturno izgubo, ki je potem nikoli več ne bomo mogli
               nekako povrniti niti na današnje stanje ne. Hkrati pa je kar nekaj primerov, kjer bi
               lahko z obnovo in preureditvijo zadovoljevali družbene potrebe. Seveda pa dediščina
               igra pomembno vlogo tudi pri turizmu, saj je za kulturni turizem ključna kombinacija
               nepremične dediščine in žive kulture, ki pa je prav tako močno prikrajšana zaradi
               varčevanja. In zategovanja pasu v zadnjih šestih letih in pri tem je največ izgubilo
               ravno področje kulture. Sicer gre pri zakonu, ki je pred nami, za manjše korekture in
               spremembe, ki seveda so potrebne. Je pa vprašanje, kako dobro so premišljene in
               pripravljene, kajti pri zakonskih predlogih, ki pridejo iz Ministrstva za kulturo,
               koalicija vedno vloži kup amandmajev, ki jih potem nekako dvigne na neko primerno
               raven. Hkrati dobivamo takšne korekture in prilagoditve evropskim direktivam, doslej
               pa še ni bilo znaka o resni strategiji in sistemski ureditvi na <stage type="mag"/><stage>(nadaljevanje)</stage> kulturnem področju. Se pravi vsi si
               želimo, pravzaprav, teh sistemskih ureditev in neke dolgoročnejše strategije. Tudi
               danes slišimo in smo slišali kar nekaj besedo o resoluciji pa o strategiji, ampak
               dejanskih predlogov še nimamo. Radi bi tudi vedeli, kaj se, na primer, dogaja z
               novelo ZUJIK. No, skratka to je zdaj en tak krajši, splošen pogled. Zato se nisem
               ozko držala teme oziroma predloga novele Zakona o varstvu kulturne dediščine, ampak
               več mogoče pozneje v razpravi. Hvala.</p>
            </sp>
            <sp xml:id="SDT7-OZK-redna-11-2016-04-06.sp30">

               <speaker>PREDSEDNIK DR. DRAGAN MATIĆ:</speaker>

               <p>Gospa ministrica izvolite, beseda je vaša.</p>
            </sp>
            <sp xml:id="SDT7-OZK-redna-11-2016-04-06.sp31">

               <speaker>MAG. JULIJANA BIZJAK MLAKAR:</speaker>

               <p>Ja, želela bi odgovoriti na ta vprašanja, ki so bila postavljena.</p>
               <p>Torej, kot rečeno, to ministrstvo je pripravilo Zakon o kulturnem evru in upam, da ga
               boste tudi podprli, ko bo v parlamentu. Upam pa, da bodo res poslanske skupine
               poskrbele za to, da bo ta zakon prišel v parlament, da bomo imeli tudi ta sredstva,
               ker mi vemo, da je prišlo do izpada nepovratnih evropskih sredstev za to področje.
               Poleg tega se ne morem strinjati s tem, da se ne skrbi za kulturno dediščino. Pač v
               okviru sredstev, ki so, se to skrbi in lahko rečem, da v letu 2014 in v letu 2015 je
               bilo ogromno kulturne dediščine obnovljene prav s pomočjo Ministrstva za kulturo. Jaz
               bi vas spomnila samo na vilo Vipolže, ki je ena od najlepših restavriranih vil,
               priznanje je dobila za to svojo obnovo. Spomnila bi vas na Narodno galerijo, končno,
               ki je bila obnovljena, na Plečnikovo hišo, na Pivka in še na številne druge projekte,
               ki smo jih uspešno zaključili. To se pravi, če je denar, potem je možno to delati,
               sicer pa ne. In veliko tega je bilo narejeno prav v mandatu 2014/2015.</p>
               <p>Potem, ko gre za amandmaje. Ste rekli pač, da je toliko sprememb, večina sprememb je
               nomotehnične narave. Saj mislim, da tudi piše pri samih amandmajih. Tako, da to je
               nekaj povsem običajnega. Torej mi želimo, na ministrstvu, pač ustreči zahtevam, ki
               jih ima državno-pravna Državnega zbora in seveda narediti besedilo čim bolj jasno.
               Tako, da to ni nekaj neobičajnega, kot je že povedala tudi sama predstavnica te
               službe Državnega zbora.</p>
               <p>Za ZUJIK tudi sprašujete. Torej, ta ZUJIK se je dolgo časa ustavljal v sami
               koaliciji, tako, da je bil nazadnje pod nekim kompromisnim predlogom poslan na vlado,
               pred kratkim. Tako, da upam, da ga bo vlada kmalu obravnavala in da bo prišel tudi v
               Državni zbor. Hvala lepa.</p>
            </sp>
            <sp xml:id="SDT7-OZK-redna-11-2016-04-06.sp32">

               <speaker>PREDSEDNIK DR. DRAGAN MATIĆ:</speaker>

               <p>Besedo ima dr. Läszlö Göncz.</p>
            </sp>
            <sp xml:id="SDT7-OZK-redna-11-2016-04-06.sp33">

               <speaker>DR. LÄSZLÖ GÖNCZ (IMNS):</speaker>

               <p>Hvala lepa za besedo gospod predsednik.</p>
               <p>Torej v tem uvodnem delu, oziroma pri prvem členu, bi poudaril dve stvari. Delno sta
               že bili omenjeni. Prva zadeva je ta, da o tem se na dolgo lahko razpravlja, ali je
               zdaj ta sprememba zakona dovoljšnja ali pa bi še lahko katero zadevo odprli.
               Nedvomno, da vsak iz svojega področja najde še elemente, katere bi bilo potrebno
               nadgrajevati. In verjetno, vsaj predvidevam tako, da bo še v tem mandatu ta zakon
               tudi morebiti odprt v nekih členih. Torej, skratka, jaz menim, da gre za vsebino, ki
               nikakor ne more biti dolgo zacementirana. In tu se strinjam, in to je druga stvar kar
               želim poudariti, s predsednikom in vsemi, ki ste pač to poudarjali, da je zelo
               pomembna strategija. In to strategija v nekem drugačnem kontekstu kot smo navajeni.
               Torej ne v smislu zgolj neke formalnosti, ampak res iz vidika dejanskih izzivov, ki
               jih pač v tem trenutku pomeni kulturna dediščina kot možnost in priložnost
               identifikacije, pa tudi razvoja družbe in pa države kot take. Torej jaz menim, da, če
               se lotimo tega problema zgolj tako, da denarja pač ni, potem daleč ne bomo prišli,
               ker denarja verjetno v naslednjih letih, v tolikšni meri kot si ga vsi skupaj želimo,
               ne bo. Ampak z neko pametno politiko, katere osnova pa mora biti strategija, pa lahko
               se le pride do nekih takih zaključkov, da se najvažnejši elementi, najvažnejše<stage type="mag"/><stage>(nadaljevanje)</stage> vrednote kulturne
               dediščine, pa tudi tiste naslednje potem, vsekakor ohranjajo in tudi se prezentirajo.
               Ker predvsem je pomembna tudi prezentacija. Ker poleg ohranjanja seveda, predvsem z
               današnjega vidika, je pomembna prav prezentacija. In tu pa le se odpira, v okviru
               neke drugačne turistične vizije, veliko možnosti in pa priložnosti. Torej jaz
               zaključujem s tem, da tudi pri tem našem delu, bom rekel iz narodnostnega vidika, smo
               opazili nekatere elemente zdaj pri odprtju tega zakona oziroma pri tem predlogu, da
               bi morda še kaj bilo potrebno nadgraditi. Ampak, če pač temu ni tako, potem
               sprejemamo to stališče, saj je ta del, ki je sedaj odprt, se naj do neke mere
               izboljša, nadgradi vsebinsko. In pričakujemo pa vsekakor strategija v obliki in pa
               smislu, da bo ne zgolj nek formalen dokument, ampak dejansko prispeval k ohranjanju
               in pa tudi prezentaciji kulturne dediščine. Hvala lepa.</p>
            </sp>
            <sp xml:id="SDT7-OZK-redna-11-2016-04-06.sp34">

               <speaker>PREDSEDNIK DR. DRAGAN MATIĆ:</speaker>

               <p>Besedo ima Ljudmila Novak.</p>
            </sp>
            <sp xml:id="SDT7-OZK-redna-11-2016-04-06.sp35">

               <speaker>LJUDMILA NOVAK (PS NSi):</speaker>

               <p>Hvala za besedo. Spoštovana gospa ministrica, predsednik. Lepo pozdravljeni.</p>
               <p>Vsekakor so zakoni tisti temelj in so potrebni za ohranjanje kulturne dediščine,
               takšne in drugačne. Seveda hvala bogu, da imamo precej take dediščine in da je tudi
               država, ali pa občine, da smo uspeli obnoviti mnoge gradove, druge pomembne stavbe.
               Seveda nekateri pa čakajo. Na primer jaz poznam grad Trate, kjer vem, da je sicer
               Ministrstvo za kulturo, meni se zdi, da obnovilo streho, ampak vendarle ta grad čaka,
               sameva, prav tako še mnogi drugi. Mene predvsem zanima ta strategija. Kakšna je
               strategija Ministrstva za kulturo, da bi za objekte državne kulturne dediščine tudi
               iskali javno-zasebno partnerstvo, ker meni se zdi pomembno, da je nek spomenik
               obnovljen, da je v uporabi in ni nujno, da je v državni lasti, čeprav je spomenik
               državnega pomena? Ker če prav poznam tudi nekaj gradov, ki jih je država zelo dobro
               obnovila, na primer grad Jable ali pa dol v Loški dolini grad, no, zdaj pa mi je ime
               ušlo ampak saj ni pomembno, in tudi drugi gradovi. Torej kakšna je vaša strategija
               pri pridobivanju tega javno-zasebnega partnerstva oziroma tudi možnost prodaje, tudi
               če za en evro, pomembno je da se spomenik obnovi, da živi, da se uporablja, da služi
               svojemu namenu. Ker vemo, da prav ti spomeniki kulturne dediščine so tudi tisti, ki
               privabljajo turiste, kjer se lahko odvijajo različne dejavnosti. Torej kakšna ja vaša
               strategija na tem področju?</p>
            </sp>
            <sp xml:id="SDT7-OZK-redna-11-2016-04-06.sp36">

               <speaker>PREDSEDNIK DR. DRAGAN MATIĆ:</speaker>

               <p>Želite besedo gospa ministrica? Ne želite. Želi še kdo razpravljati k 1. členu? No,
               tukaj bi rad samo pripomnil, da se v marsičem strinjam z gospo Novak. Možnosti je
               veliko, javno-zasebno partnerstvo vsekakor je neka oblika, ki ji velja namenjati
               primerno pozornost. Pa ne samo v smislu prodaje za en evro, lahko gre tudi za
               dolgoročni najem ali neke druge oblike, ko ne gre za prenos lastništva ampak za
               posest, v smislu, da se grad oziroma katerikoli objekt, nepremična dediščina, na
               primeren način spravi v kulturno funkcijo kot se temu tako reče. To se pravi, da je
               obnovljen, vendar na tak način, da je vpet v lokalno okolje in da začne pravzaprav
               samega sebe vzdrževati, tudi v smislu kulturnega turizma. In da se mu najde tudi
               primeren namen. Ker važno je paziti tudi, da ni v nasprotju s kulturno funkcijo. To
               so vse stvari, ki si jih želimo, vendar je to potrebno, seveda kot je bilo že večkrat
               danes rečeno, reševati na nek premišljen, dolgoročni način preko strategije
               upravljanja z kulturno dediščino.</p>
               <p>Gospa ministrica, imate repliko. Izvolite.</p>
            </sp>
            <sp xml:id="SDT7-OZK-redna-11-2016-04-06.sp37">

               <speaker>MAG. JULIJANA BIZJAK MLAKAR:</speaker>

               <p>Se pravi. Ker sem že prej povedala kaj je strategija in s tem zaradi tega nisem
               posebej želela besede. Ampak glede na to, bi pa vseeno opozorila torej, <stage type="mag"/><stage>(nadaljevanje)</stage> da so se vršile razne
               prodaje, da praktično ni bilo tistih, ki bi bili zainteresirani za nakup. Torej so
               bile tudi ideje o neodplačnem prenosu, nekatere so se tudi realizirale. Vendar pa
               rezultat teh neodplačnih prenosov, tudi v preteklosti, kar smo opazili, je ta, da
               imamo pogodbe, ki se niso realizirale in da je dejansko je zdaj ministrstvo nekako
               pred tem, ker sem pogodbe niso realizirale, da bi moralo vzeti nazaj te, torej to kar
               je šlo v neodplačni prenos. So sicer ideje tudi nekaterih, ki bi radi postali
               lastniki teh gradov, recimo za en evro, vendar pa so to ljudje, ki nimajo denarja in
               društva, ki nimajo denarja. Tako, da, približno, da veste. Torej mi vsekakor zelo
               resno obravnavamo vsako pobudo v tej smeri in kar zadeva neodplačni prenos in ostali,
               vendar pa kot rečeno, ko je to enkrat v drugih rokah, večinoma se pogodbe, torej se
               ne upoštevajo, ne spoštujejo. In ko poteče tisti rok pet ali pa tri leta, ko bi se
               moralo nekaj zgoditi, smo zdaj pred tem, kaj narediti? Ali pogodbo ponovno podaljšati
               in čez pet let najbrž ugotoviti stanje, samo, da bo spomenik, ki je zdaj v lasti
               nekoga drugega, da bo še v slabšem stanju, ali vzeti nazaj? Če vzamemo nazaj nimamo
               teh sredstev, zaradi tega, ker vemo, kakšna finančna situacija je na tem področju.
               Torej skratka to je razlog torej, da naj bi, ta strategija, da naj bi zaživela, in to
               je tudi razlog, da so nekateri gradovi, ki so bili prej v, torej, ki so bili tudi že
               na listi prodajanih, torej, da jih moramo zaradi tega, ker so v takšnem stanju, da
               bodo izgubili lastnosti kulturne dediščine, moramo nujna sredstva vanje vložiti. In
               prav je, da jih vložimo, ker sicer bomo to kulturno dediščino izgubili. In zaradi
               tega je ta Zakon o kulturnem evru, ki smo ga vložili, izjemno pomemben. Tako, da jaz
               samo upam, da bo ta zavest, da bo prišla tako daleč, da bo končno ta zakon sprejet.
               Ker v bistvu tudi s tem, ker smo zakon pripravili na tak način, torej, da smo v teh
               časih, ko je treba seveda, na nek način, zelo racionalno ravnati s sredstvi kulture,
               to se povsem zavedamo, in tudi z ostalimi sredstvi, finančnimi sredstvi, da so ta,
               torej te predlogi, da so takšni, da se pač v prvih letih pripravljajo vse tiste
               zadeve, ki so potrebne, to se pravi restavratorski načrti in vse te najnujnejše
               stvari. V naslednjih, torej, upam pa, da bomo izšli iz te krize končno, finančne, o
               kateri se ves čas govori, čeprav kot vidim, se na nekaterih področjih pa vedno najde
               denar, ne pa tam, kjer bi človek pričakoval, da se bo našlo. Torej, da resnično gre
               sedaj samo za nujne, za nujne posege, tudi, ko gre za kulturno dediščino. Tako, da je
               v celotnem zakonu predvideno okoli šestinšestdeset milijonov evrov do leta 2023 za te
               najnujnejše posege v kulturne spomenike. Tako, da jaz resnično upam, ker če ne bo
               tega zakona, potem je pač… Se pa ve, kaj in zakaj je do tega prišlo. In tudi ne glede
               na to, ali bo to ta vlada ali bo naslednja vlada, bo problem enak. Medtem, ko ta
               strategija pa kot rečeno, mislim, da smo predvidevali v normativnem planu vlade, rok
               do sredine letošnjega leta, in bo seveda pripravljena celovito, tako kot jo mi
               vidimo. In v okviru seveda finančnih zmožnosti, za katere mislimo, da, torej, da so,
               ko gre za to najnujnejšo kulturno dediščino, torej vlaganja v najnujnejšo kulturno
               dediščino. Hvala lepa.</p>
            </sp>
            <sp xml:id="SDT7-OZK-redna-11-2016-04-06.sp38">

               <speaker>PREDSEDNIK DR. DRAGAN MATIĆ:</speaker>

               <p>Ker vidim, da ni več potrebe po razpravi k 1. členu, zaključujem razpravo.</p>
               <p>In dajem na glasovanje amandma poslanskih skupin koalicije k 1. členu. Pričenjamo z
               glasovanjem. / oglašanje iz dvorane/.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Odpiram razpravo k 2. členu. Izvolite dr. Göncz.</p>
            </sp>
            <sp xml:id="SDT7-OZK-redna-11-2016-04-06.sp39">

               <speaker>DR. LÄSZLÖ GÖNCZ (IMNS):</speaker>

               <p>Hvala lepa.</p>
               <p>Tu smo ta formalni del, torej amandma na amandma v formalnem smislu že<stage type="mag"/> <stage>(nadaljevanje)</stage> pač smo razpravo o tem
               opravili praktično. Jaz zdaj zgolj nekaj vsebinskih poudarkov bi želel dodati. Torej,
               naj uvodoma povem, da smo zelo pozdravili prizadevanje ene od naših občinskih
               samouprav in narodnih skupnosti in sicer Občina Dobrovnik, ki je kar zelo intenzivno
               pristopila k obravnavi te zakonske materije ampak žal smo skupaj ugotavljali, da v
               pretežni meri členi niso bili odprti pri tistih vsebinah na katere so se neposredno
               nanašali njihovi predlogi. Ne glede na to je pa njihovo opozorilo zelo pomembno in
               predvsem opozarjajo na to, kar je sicer tudi naše opozorilo že iz preteklosti in kar
               se je vneslo tudi v koalicijsko pogodbo te Vlade, da se tudi kulturni dediščini
               narodnih skupnosti nekje zagotavlja primerna pozornost. Mi za to smo kot nekakšen
               kompromis v sodelovanju s strokovno službo Ministrstva za kulturo iskali rešitev kako
               vsaj do neke mere, vsaj formalno podkrepiti to vlogo samoupravnih narodnih skupnosti
               in glede na to, da zelo iskreno, pač idealne rešitve ni bilo, smo poiskali tisto
               rešitev, ki praktično vsebinsko nič ne dodaja temu zakonu hkrati pa z omenjanjem
               samoupravnih narodnih skupnosti kot subjektov pri dajanju mnenja in poudarjam pri
               dajanju mnenja aktom pri razglasitvi pa le nekje postavlja v eter tudi ta vidik
               ohranjanja kulturne dediščine. Skratka, mi smo zato v členu, kjer se praktično
               obrazlagajo pojmi in pa izrazi k subjektom, kot je država oziroma lokalna skupnost
               predlagali dopolnitev s terminom samoupravne narodne skupnosti, kar je ustavna
               kategorija, naj poudarim, to so osebe javnega prava, ne gre za društva. Praktično to
               funkcijo že tako in tako formalno imajo, hkrati pa se ne posega v strokovnem smislu v
               tisti del dejavnosti za katere so pristojne strokovne institucije. Torej, ta del
               interpretacije je bil po moji presoji na Komisiji za narodne skupnosti, ko pač ta naš
               predlog ni dobil podporo nekoliko, bom rekel nepravilno interpretiran. Torej, tukaj
               gre zgolj za poudarjanje tistega, kar pravzaprav že obstaja in zato jaz menim, da v
               tej obliki kot je zdaj predlagan amandma na amandma kar dejansko povzame naš prvotni
               predlog amandmaja, zadovoljuje tiste težnje in pa tiste tudi vsebinske razlage, ki
               smo jih skupaj poskušali poiskati s strokovno službo Ministrstva za kulturo. In
               hkrati ne glede na vse te okoliščine pa tudi zaplete, jaz se Ministrstvu za kulturo
               za to še posebej zahvaljujem in seveda amandma na amandma bom podprl, če bo to dobilo
               podporo seveda je praktično naš amandma potem brezpredmeten. Hvala lepa.</p>
            </sp>
            <sp xml:id="SDT7-OZK-redna-11-2016-04-06.sp40">

               <speaker>PREDSEDNIK DR. DRAGAN MATIĆ:</speaker>

               <p>Besedo ima.</p>
            </sp>
            <sp xml:id="SDT7-OZK-redna-11-2016-04-06.sp41">

               <speaker>DR. LÁSZLÓ GÖNCZ (IMNS):</speaker>

               <p>Pardon, pardon naš prvotni amandma, se opravičujem, bo brezpredmeten.</p>
            </sp>
            <sp xml:id="SDT7-OZK-redna-11-2016-04-06.sp42">

               <speaker>PREDSEDNIK DR. DRAGAN MATIĆ:</speaker>

               <p>Besedo ima Saša Bricelj Podgornik.</p>
            </sp>
            <sp xml:id="SDT7-OZK-redna-11-2016-04-06.sp43">

               <speaker>SAŠA BRICELJ PODGORNIK:</speaker>

               <p>Hvala za besedo. V zvezi s predlaganim amandmajem na amandma bi opozorila, da takšna
               predlagana rešitev ni povsem ustrezna saj v bistvu določa pristojnost v okviru
               opredelitve pojma, poleg tega ni v bistvu niti v nadaljnjih členih to izvedeno. V
               okviru te novele je namreč odprtih zgolj omejeno število členov zato po našem mnenju
               vnaša bolj nejasnost v zakonsko besedilo.</p>
            </sp>
            <sp xml:id="SDT7-OZK-redna-11-2016-04-06.sp44">

               <speaker>PREDSEDNIK DR. DRAGAN MATIĆ:</speaker>

               <p>Želi še kdo razpravo k temu členu? Izvolite dr. Göncz.</p>
            </sp>
            <sp xml:id="SDT7-OZK-redna-11-2016-04-06.sp45">

               <speaker>DR. LÁSZLÓ GÖNCZ (IMNS):</speaker>

               <p>Bi jaz. Nekoliko z začudenjem poslušam to razlago Zakonodajnopravne službe. Seveda
               moram jo spoštovati ampak z začudenjem poslušam predvsem na osnovi <stage type="mag"/> <stage>(nadaljevanje)</stage> moje prejšnje interpretacije, kjer
               je bilo posebej poudarjeno, da se ne posega v strokovni del ampak zgolj se poudarja
               tisti pomen samoupravnih narodnih skupnosti, ki je že tako in tako zagotovljen in v
               Ustavi in v Zakonu o javnem interesu na področju kulture in v Zakonu za samoupravne
               narodne skupnosti. Torej res, tega argumenta, ki je bil zdaj naveden vsebinsko ne
               morem razumeti.</p>
            </sp>
            <sp xml:id="SDT7-OZK-redna-11-2016-04-06.sp46">

               <speaker>PREDSEDNIK DR. DRAGAN MATIĆ:</speaker>

               <p>Ker ne vidim več potrebe po razpravi prehajamo k glasovanju. Najprej dajem na
               glasovanje amandma koalicije k 2. členu. Aha, najprej, se opravičujem najprej amandma
               gospoda Göncza, kot amandma odbora k amandmaju koalicije. Glasujemo.</p>
               <p>Kdo je za? <stage>(4 člani.)</stage> Kdo je proti? <stage>(8 članov.)</stage></p>
               <p>Amandma ni sprejet.</p>
               <p>Zdaj pa prehajamo k amandmaju koalicije k 2. členu. Pričenjamo z glasovanjem.</p>
               <p>Kdo je za? <stage>(10 članov.)</stage> Kdo je proti? <stage>(1 član.)</stage></p>
               <p>Amandma je sprejet.</p>
               <p>S tem je amandma, ki ga je predlagal gospod Göncz postal brezpredmeten.</p>
               <p>Prehajamo, odpiram razpravo k 3. in 4. členu. Želi kdo razpravljati? Vidim, da
               ne.</p>
               <p>Odpiram razpravo k 5. členu. Želi kdo razpravljati? Vidim, da ne. Prehajam na
               glasovanje o amandmaju koalicije k 5. členu. Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>Odpiram razpravo k 6. členu. Vidim, da ni potrebe in predlagam, da glasujemo tudi o
               amandmaju koalicije k 6. členu. Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>Odpiram razpravo k 7. členu. Izvolite.</p>
            </sp>
            <sp xml:id="SDT7-OZK-redna-11-2016-04-06.sp47">

               <speaker>ANTON KOŽAR:</speaker>

               <p>Hvala lepa. Moje ime je Anton Kožar. Prihajam iz Združenja ocenjevalskih podjetij pri
               Gospodarski zbornici Slovenije in opravičujem predsednika Boha, ker ni mogel danes
               priti, moja vloga pa je, da sem podpredsednik tega združenja. Vezano na 7. člen bom
               začel takole, v letu 2015 spomladi je bil spremenjen Zakon o sodiščih, kjer je seveda
               Ministrstvo za pravosodje se opredelilo, da ni sposobno in nima denarja, da bi
               kontroliralo delo in kakovost izdelkov sodnih cenilcev kadar slednji nastopajo za
               trg. Šteje se, da sodni cenilci, ki niso pod nadzorom, ko ocenjujejo seveda
               premoženje, ki prehaja iz javnega sektorja v zasebni in obratno, nimajo nobene
               kontrole. Zaradi tega smo v našem združenju, ko se je sprejemal Zakon o kmetijskih
               zemljiščih opozorili zakonodajalca in tudi samo ministrstvo na ta problem, kjer se je
               seveda za ocenjevanje kmetijskih zemljišč želelo v področni zakon vključiti, da lahko
               tudi sodni cenilci ocenjujejo za potrebe trga. Skratka, če strnem, Ministrstvo za
               pravosodje se je opredelilo, da bo po novem za sodne cenilce imenovalo tiste ljudi iz
               trga, ki so tam uveljavljeni. Čeprav ta seznam še ni prečiščen. V našem združenju si
               samo za to prizadevamo, da so tiste kategorije cenilcev in ocenjevalcev, ki nastopajo
               takrat, ko premoženje prehaja iz javnega sektorja <stage type="mag"/><stage>(nadaljevanje)</stage> in obratno, pod kontrolo, da ima, recimo primer,
               Ministrstvo za kulturo možnost, da preko Inštituta za revizijo, ki nadzira
               pooblaščene ocenjevalce, lahko naknadno preveri, ali je bilo to premično ali pa
               nepremično premoženje pravilno ocenjeno. Kajti, če tega ni, potem seveda je možna
               korupcija, v tem smislu, da ministrstvo, katerokoli, nabavlja neko nepremičnino ali
               pa premičnino. Ko sodni cenilec naredi oceno, ni razloga, da take odločbe ali pa
               takega nakupa ne bi speljali ali pa zavrnili. Dodatno pripombo, ki jo pa seveda imam
               tudi tukaj, kot vidim, da je tukaj amandma, je tudi nomotehnično napačna, ker govori,
               da, v 40. členu kot vidite, amandma govori tako: nadomesti z besedilom: pooblaščenega
               cenilca po zakonu, ki ureja revidiranje ali zakonu, ki ureja sodišča. Po Zakonu o
               revidiranju, ki je krovni zakon v Republiki Sloveniji za ocenjevanje vrednosti
               nepremičnin in premičnin, imamo pooblaščene ocenjevalce. Jaz se bom približal duhu
               tega odbora in bom obrazložil, zelo enostavno, kakšna je razlika med cenilcem in
               tistim, ki je ocenjevalec. Shakespeare, Shakespearjev junak je lepo rekel v nekem
               okolju: to je človek, ki ve za vsako stvar koliko je cena, pa za nobeno koliko je
               vrednost. Tako, da ločimo med cenilcem in pa pooblaščenim ocenjevalcem. Tako, da tudi
               nomotehnično to ni pravilno. Se pravi, mi smo predlagal, in nekako s predlagateljem
               nismo prišli skupaj, da se seveda tukajle so lahko pristojni samo tisti, ki so
               pooblaščeni ocenjevalci in so pod nadzorom, po Zakonu o revidiranju, in da slednji,
               ker je ocenjevanje kulturnih nepremičnin ali pa recimo slik ali pa recimo antikvitet
               zelo zahtevno, da mora ta povabiti še druge veščake, ki so seveda na tem področju
               priznani. Poglejte, vam bom povedal recimo en primer. Zdajle, recimo kolikor vemo, je
               zelo veliko slik in umetnin na DUTB, ki jih je prevzela od Factor banke. Postavlja se
               vprašanje, kje bo javni interes zagotovljen in bomo verjeli, da bodo te premičnine,
               umetnine ovrednotene pravilno, če v bistvu v zakonu, ki ga boste verjetno danes
               sprejeli, ne bo mehanizma, da se to prekontrolira. Hvala lepa.</p>
            </sp>
            <sp xml:id="SDT7-OZK-redna-11-2016-04-06.sp48">

               <speaker>PREDSEDNIK DR. DRAGAN MATIĆ:</speaker>

               <p>Želi besedo ministrica za kulturo? Izvolite gospa.</p>
            </sp>
            <sp xml:id="SDT7-OZK-redna-11-2016-04-06.sp49">

               <speaker>MAG. KSENIJA KOVAČEC NAGLIČ:</speaker>

               <p>Hvala za besedo.</p>
               <p>Na začetku bi želela poudariti, da ta 40a. člen se ne nanaša na, v bistvu, prehajanje
               premoženja iz javne v zasebno sfero, kot je bilo to podobno pri tem odkupu kmetijskih
               zemljišč. Ta člen govori o tem, kdo lahko oceni vrednost lastnih vlaganj, kadar
               lastnik lastno delo vloži v obnovo kulturnega spomenika. Se pravi, da gre za
               popolnoma drugo zadevo. In tudi ocenjevanje vrednosti teh slik, ki so v lasti DUTB,
               seveda ne pade pod pristojnost tega 40a. člena. Ker tukaj gre za res izjemno ozko. In
               naj poudarim tudi to, da se ta določba izjemno redko uporablja tudi v praksi.
               Skratka, tukaj gre za oceno lastnih vlaganj, kadar lastnik sam obnovi sliko, obnovi,
               restavrira omaro, recimo, ki je kulturni spomenik, ali pa sam obnavlja kulturni,
               nepremični kulturni spomenik, stavbo. Skratka ocena teh vlaganj. Mi smo predlog
               dobili, združenja. In smo ga tudi preučili in tudi v sodelovanju z njimi ugotovili,
               da, v bistvu, ocenjevalci, ki so določeni po Zakonu o revidiranju, nimajo teh
               specialnih znanj za ocenjevanje, na primer umetnostnih predmetov, predmetov uporabne
               umetnosti, tudi arheologija je recimo izjema. Ocenjevalci so predlagali, da bi se
               vključili potem specialiste ustreznih strok. V bistvu, ampak definicija, kaj je
               specialist ustreznih strok, pa seveda tukaj ni navedena in bi zakon seveda potem
               moral to podrobno opredeliti. V nekem kratkem času priprave amandmajev pa seveda tega
               nismo mogli narediti. <stage type="mag"/><stage>(nadaljevanje)</stage>
               Zdaj, glede na to, da pri sodnih cenilcih pa obstajajo taka znanja, in glede na
               izjemo, ki smo jo tukaj povedali, za kakšne vrste ocenjevanj gre, smo menili, da je
               pa primerno, da zdaj to ekskluzivo, ki so jo v bistvu imeli samo sodni cenilci,
               razširimo in da se da tukaj možnost tudi ocenjevalcem po Zakonu o revidiranju, da pri
               nepremičninah, kjer recimo teh problemov ni, pa bi lahko tudi oni sodelovali. Zato
               smo predlagali amandma, da je omogočeno, da ali eni ali drugi, nismo pa želeli
               izločiti sodnih cenilcev in to možnost nam daje tudi spremenjeni tretji odstavek 58.
               ali 85. člena Zakona o sodiščih, ki pravi, da lahko, v bistvu, specialni zakon tudi
               določi, v bistvu, delovanje teh sodnih cenilcev. Hvala.</p>
            </sp>
            <sp xml:id="SDT7-OZK-redna-11-2016-04-06.sp50">

               <speaker>PREDSEDNIK DR. DRAGAN MATIĆ:</speaker>

               <p>Hvala gospe Kseniji Kovačec Naglič za ta pojasnila. Želite še enkrat besedo gospod?
               Izvolite.</p>
            </sp>
            <sp xml:id="SDT7-OZK-redna-11-2016-04-06.sp51">

               <speaker>ANTON KOŽAR:</speaker>

               <p>Zdaj, kar se tiče razlage tretjega odstavka 85. člena, ki smo ga slišali s strani
               ministrstva, mislim, da je to zloraba. Poglejte, dobesedno. To je koruptivnost, ki bo
               zdaj v tem členu. Zaradi tega, ker Ministrstvo za pravosodje je reklo, da teh ljudi
               ne nadzira. Druga stvar, kar se tiče specialistov, saj ni treba, da je vse v zakonu.
               Tisti, jaz sem govoril z nekaterimi, ki ocenjujejo ali pa so sposobni ocenjevati, iz
               vrst teh pooblaščenih. Oni točno vedo, da na določenih področjih kulture obstaja v
               Sloveniji en človek, ki pozna segmente, ki pomaga temu človeku, ki je veščak in je
               pod nadzorom. Sam cenilec, sodni, pa tega, če ni sočasno tudi ta oseba, ki je
               specialist za določeno področje, tega ne bo rabil po tem zakonu. Tako, da oprostite,
               to ni usklajeno z nami. In mi smo žalostni, da se na tem področju ne naredi red.</p>
            </sp>
            <sp xml:id="SDT7-OZK-redna-11-2016-04-06.sp52">

               <speaker>PREDSEDNIK DR. DRAGAN MATIĆ:</speaker>

               <p>Izvolite gospa ministrica.</p>
            </sp>
            <sp xml:id="SDT7-OZK-redna-11-2016-04-06.sp53">

               <speaker>MAG. JULIJANA BIZJAK MLAKAR:</speaker>

               <p>Torej jaz sem kar malo žalostna, da se uporablja tako hude besede ob tem členu, ob
               tem predlogu poslanskih skupin koalicije, s katerim se mi strinjamo, ki je bil končno
               preučen tudi s strani parlamentarne zakonodajne službe. Tako, da če je potrebno, bi
               predlagala, da zakonodajna služba parlamenta tudi kaj pove o tem. Hvala.</p>
            </sp>
            <sp xml:id="SDT7-OZK-redna-11-2016-04-06.sp54">

               <speaker>PREDSEDNIK DR. DRAGAN MATIĆ:</speaker>

               <p>Vidim, da ni več potrebe k razpravi o tem členu.</p>
               <p>Zato dajem na glasovanje amandma koalicije k 7. členu. Pričenjamo z glasovanjem.</p>
               <p>Kdo je za? <stage>(8 članov.)</stage> Kdo je proti? <stage>(1 član.)</stage></p>
               <p>Ugotavljam, da je amandma sprejet.</p>
               <p>Odpiram razpravo k 8. členu. Želi kdo razpravljati? Vidim, da ne, zato pričenjam
               glasovanje k amandmaju poslanskih skupin koalicije k 8. členu.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma poslanskih skupin koalicije sprejet.</p>
               <p>Odpiram razpravo k 9. členu. Želi kdo razpravljati? / oglašanje iz dvorane/. Aja,
               gospa Tomić, izvolite, beseda je vaša.</p>
            </sp>
            <sp xml:id="SDT7-OZK-redna-11-2016-04-06.sp55">

               <speaker>VIOLETA TOMIĆ (PS ZL):</speaker>

               <p>Ja, hvala za besedo.</p>
               <p>V Združeni levici, na podlagi pobude, strokovne, oziroma zainteresirane javnosti,
               predlagamo, da se 9. člen zakona predrugači in s tem omogoči bolj smotrno uporabo
               imena in podobe zaščitene kulturne dediščine. Ta vlada se pogosto odloča za
               liberalizacijo ali odpravo takšnih ali drugačnih ovir. Ki pa so pogosto na škodo
               delavstva ali širše družbe oziroma okolja. Kot recimo pred dnevi Zakon o varovanju
               okolja. Tokratnemu primeru pa bi sprostitev koristila, širšemu javnemu interesu.
               Predlog uporabe podobe kulturnih spomenikov se zgleduje po ustreznih zakonih in
               praksi kulturno razvitih držav. Med bolj znanimi primeri je, na primer, popolnoma
               prosta uporaba podobe Eifflovega stolpa. Takšna sprostitev bo koristila turističnim
               vodnikom, učbenikom, časopisom in drugim medijem, ki pa vsi spadajo na <stage type="mag"/><stage>(nadaljevanje)</stage> področje komercialne rabe.
               V katerih se bodo fotografije lahko pojavile brez strahu pred sodnim preganjanjem. Na
               primer, tudi v Wikipediji, ki je izjemno pomemben projekt dostopnosti znanja. Tako bo
               slovenska kulturna dediščina ohranjena v domači in mednarodni javni zavesti. Predvsem
               pa bo promovirana. In tako bo posredno poskrbljeno za obisk kulturnih spomenikov ter
               preko vstopnin tudi za njihovo vzdrževanje. Takšna sprostitev torej je v širšem
               javnem interesu in zaradi nje ne bi bil prav nihče na slabšem. Hkrati pa možnost
               registracije ter uporabe podobe in imena spomenika dajemo izključno v domeno lastnika
               spomenika. Kar pomeni, da nenadzorovana komercializacija, na primer, da bi podjetja
               ali znamke poimenovali po zaščiteni dediščini oziroma uporabili njihovo podobo za
               svoj logotip, seveda ne bo možna. Hvala.</p>
            </sp>
            <sp xml:id="SDT7-OZK-redna-11-2016-04-06.sp56">

               <speaker>PREDSEDNIK DR. DRAGAN MATIĆ:</speaker>

               <p>Želi besedo predlagatelj? Izvolite gospa Ksenija Kovačec Naglič.</p>
            </sp>
            <sp xml:id="SDT7-OZK-redna-11-2016-04-06.sp57">

               <speaker>MAG. KSENIJA KOVAČEC NAGLIČ:</speaker>

               <p>Na Ministrstvu za kulturo, hvala za besedo, na Ministrstvu za kulturo se zavedamo, da
               je bilo sedanje besedilo 44. člena napisano res zelo restriktivno. Vendar se ga kot
               takega, v praksi, pri tolmačenju, se je dejansko uporabljalo bolj za te komercialne
               namene. In Ministrstvo za kulturo je prav zato predlagalo spremembo 44. člena v
               smislu, da se omejuje prepoved uporabe imena in podobe spomenika samo za pridobitne
               namene. S tem smo naredili prvi korak k objavi vseh fotografij o spomenikih za vse
               nepridobitne namene. In menimo, da za objavo na sami Wikipediji s tem ni tudi
               formalno nobenih ovir več. 29. marca smo se tudi sestali s predstavniki Wikipedije in
               smo tam ugotovili, da bolj korenita sprememba določb ZVKD 1 glede omejitve uporabe
               podobe in imena spomenika v pridobitne namene, bi morala biti predmet bolj sistemskih
               razmislekov, ki bi morali temeljiti na podrobni analizi dosedanjega izvajanja 44.
               člena. Predvsem pa možnosti pridobivanja drugih olajšav za lastnike kulturnih
               spomenikov, kajti ta pravica lastnika, da lahko zaračuna nadomestilo za uporabo imena
               in podobe spomenika, je v bistvu edina pravica, ki jo ima pri nas lastnik kulturnega
               spomenika, da lahko finančno kompenzira večje stroške za vzdrževanje in ohranjanje
               kulturnega spomenika. Dodatno bi bilo pa treba preučiti podrobneje tudi zakonodajo o
               industrijski in intelektualni lastnini. Ker recimo, glede na kompleksnost kulturne
               dediščine, se postavlja vprašanje, če je dovolj, da se tukaj vzame samo znamka ali pa
               bi bilo treba razmisliti tudi o modelih in recimo geografskih označbah, ki jih tudi
               Zakon o industrijski lastnini ureja. Potem o preprečevanju možnosti zlorab imena in
               podobe spomenike, ki niso v skladu z njegovim družbenim pomenom, hkrati pa bi bilo
               pri vsem tem treba upoštevati tudi odpiranje podatkov javnega sektorja, v katerega so
               bili pač z novelo Zakona o dostopu informacij javnega značaja vsi vključeni, tudi
               knjižnice, muzeji in arhivi. Skratka, gre za bolj kompleksno spremembo. In menimo, da
               bi bilo potrebno, v bistvu, to nekako v enem kratkem času priprave amandmajskih
               sprememb. Tega enostavno nismo mogli narediti, smo se pa dogovorili, da bi to bil
               predlog, se pravi, bolj sistemske preučitve. Hvala lepa.</p>
            </sp>
            <sp xml:id="SDT7-OZK-redna-11-2016-04-06.sp58">

               <speaker>PREDSEDNIK DR. DRAGAN MATIĆ:</speaker>

               <p>Hvala. Ker vidim, da ni… / oglašanje iz dvorane/ Aja, izvolite gospod, izvolite.</p>
            </sp>
            <sp xml:id="SDT7-OZK-redna-11-2016-04-06.sp59">

               <speaker>MIRAN HLADNIK:</speaker>

               <p>Jaz sem Miran Hladnik. Plačuje me Filozofska fakulteta ampak danes tam nihče ne ve,
               da sem tukaj. Nastopam pa kot wikipedist in pa kot zainteresirani in pa zaskrbljeni
               državljan, v zvezi s tem členom.</p>
               <p>Na sestankih z ministrstvom in z vsemi drugimi se je pokazalo, da pravzaprav ni
               nikogar, ki se ne bi strinjal, da je 44. člen zgaga. Zdajšnji predlog ministrstva
               popravlja dve besedi v tem členu, tako, da bo iz te zgage pol zgage, s tem členom.
               Kaj pomeni? Da bom nekoliko bolj konkreten. Saj ljudje pravzaprav ne verjamejo, da je
               lahko en zakonski člen tako neumen, zahteva <stage type="mag"/><stage>(nadaljevanje)</stage> soglasje lastnika kulturnega spomenika za vsako
               fotografijo, ki jo zainteresirani posameznik posname. Uradno, torej ne samo za
               objavo, ampak tudi za vsak pritisk na sprožilec fotoaparata, bi morali po črki tega
               zakona imeti dovoljenje lastnika. Seveda je to tako neumno, da tega nihče ne počne.
               Ampak vendarle se pojavi težava pri ljudeh, ki pa zakone po svetu spoštujejo, ki so
               jih navajeni spoštovati in ena izmed takih inštitucij je tudi Wikipedija. Na
               Wikipediji so slike slovenskih kulturnih spomenikov objavljene z grozečim okvirčkom,
               v katerem piše, da lahko vsi te posnetke uporabljajo po mili volji, razen državljani
               Slovenije, ki morajo pa paziti, ker se mora spoštovati slovenski zakon. To je seveda
               noro. Če pomislite na to, da je v tej zbirki, tako oprimljenih kulturnih spomenikov,
               2400 slovenskih posnetkov. 2400. Zajemajo pa fasade baročne sredi Ljubljane, gradove,
               blejsko cerkvico sredi otočka, Aljažev stolp na vrhu Triglava, medtem, ko pri
               Eifflovem stolpu, pri Buckinghamski palači, pri sokjenicah<stage>(?)</stage> v Krakovu, kjerkoli po
               svetu, takih okvirčkov, takih posebnih opozoril ni. V primerjavi mednarodni, smo
               kulturno diskriminirani. Zaradi tega specifičnega zakona. Zakaj druge nacije, ki
               verjamem, da skrbijo za svojo kulturno dediščino, takega 44. člena ne potrebujejo,
               zakaj ga pa Slovenci potrebujejo. To meni ni jasno. Ko smo se pogovarjali o spremembi
               tega člena, je bilo navedenih nekaj razlogov. To, da ni časa je bil zadnji od njih.
               Ampak prvi argument je bil, da prepoved fotografiranja oziroma zahteva po pridobitvi
               dovoljenja za vsak posnetek, da preprečuje morebitne zlorabe. To je nesprejemljiv
               argument, ker bi pomenilo, da je treba tudi kuhinjske nože prepovedati v kuhinji, ker
               so potencialna nevarnost za družinski kriminal, kadar strasti v družini prekipijo.
               Drugi argument je bil, da je to edini mehanizem za morebitno kompenzacijo lastnikom
               spomenikov. Potem smo ugotovili, da pravzaprav zasebni lastniki kulturnih spomenikov,
               da imajo sklenjene tako ali tako posebne pogodbe, s katerimi poskrbijo za svoj
               ekonomski interes. Gre pravzaprav bolj za načelno in popolnoma neovrednoteno, podatek
               ki ga ne poznamo. Koliko ta sredstva, te kompenzacije za fotografiranje, sploh
               pomagajo pri vzdrževanju kulturnih spomenikov? Kolikor imam jaz izkušnje, se po
               navadi ta dovoljenja dajo zastonj. Ampak zahtevajo pa seveda nepotreben napor, da
               sploh najdeš lastnika in da potem, da reče svoj, dahne svoj da. Prej je bilo rečeno,
               da gre pri tem zakonu za pomanjkanje strategije, večkrat. Tukaj je en lep primer,
               kako bi lahko temu očitku rekli ne oziroma kako bi lahko v kali zatrli tak očitek.
               Wikipedija, no pa kdorkoli, ki postavlja posnetke slovenskih kulturnih spomenikov
               kamorkoli na splet, s tem skrbi za promocijo slovenske kulturne dediščine. S tem
               skrbi za to, da prihajajo ljudje. S tem skrbi za to, da ti ljudje plačujejo vstopnine
               pri ogledu slovenskih kulturnih spomenikov. S temi vstopninami se posredno skrbi za
               eksistenco kulturnih spomenikov. In ves ta servis bi bil z odpravo 44. člena, tukaj
               za Slovence in za slovenski kulturni interes, zastonj. Wikipedija in podobne
               inštitucije ponujajo Slovencem zastonj promocijo kulturne dediščine. Zato ne
               zastopim, zakaj se temu upiramo? Zakaj to odlagamo na naslednje leto? Naš predlog je,
               in to je bilo usklajeno tudi, ker so bili prvotni predlogi nekoliko drugačni, da se
               namesto, da se ta 44. člen nadomesti z dikcijo, ki jo prevzemamo iz vira, ki ne bi
               smel biti sporen, in to je Zakon o državnih simbolih. Ta govori, da se podoba in ime
               spomenika ne smeta zavarovati ali uporabljati kot <stage type="mag"/> <stage>(nadaljevanje)</stage> znamka za označevanje blaga in storitev, razen če to
               seveda ne zahteva lastnik tega spomenika. Jaz sem bil v preteklih mesecih precej
               oster tako, kot gospod prejle v zvezi s škodo, ki si jo povzročamo z nedomišljenimi
               oziroma s toleriranjem takšnih neumnih členov v zakonu in sem zapisal, da je to kar
               ta 44. člen počne, da je to pravzaprav uzurpacija in sabotaža javnega interesa in
               diskriminacija slovenske kulturne dediščine. Dajmo člen ukinit. Druge nacije ga
               nimajo, če pa bo se izkazalo, da je karkoli spornega potem pa kot obljubljajo kolegi
               na ministrstvu je tako ali tako predvidena sprememba oziroma popravek tega člena
               naslednje leto. Hvala lepa.</p>
            </sp>
            <sp xml:id="SDT7-OZK-redna-11-2016-04-06.sp60">

               <speaker>PREDSEDNIK DR. DRAGAN MATIĆ:</speaker>

               <p>Zdaj, če lahko jaz najprej, bom poskusil nekoliko razložiti moj pogled na to. Zdaj
               vaš pogled z vašega zornega kota je mogoče upravičen ni pa zelo širok. Gledate precej
               ozko, gledate na nepremične spomenike, ki so v prostoru. Imamo pa tudi druge vrste
               spomenikov, premične spomenike v muzejskih zbirkah, galerijah. Tam pa ni ista zgodba.
               Zdaj, to rad verjamem, da se vam zdi, ne bom uporabil izraz neumno, ker smo na Odboru
               za kulturo pa se tu skušamo kulturno vesti, rekel bi, da je neprimerno. Da obstaja
               splošna prepoved slikanja spomenikov, ki so na prostem. Ampak po drugi strani se pa
               meni osebno zdi neprimerno, da je pred leti v neki reklami za nek nizkocenovni
               avtomobil Prešernov spomenik obračal glavo za tem nizkocenovnim avtom. To se mi zdi
               pa zelo neprimerno. Se pravi te stvari niso tako zelo enoznačne in enostavne. Jaz
               razumem vaš pogled in vašo upravičeno nejevoljo in pričakovanja, da se ta zadeva
               uredi na primeren način. Ni pa tako enostavna in enoplastna. Sploh ne po novem zakonu
               o dostopu do informacij javnega značaja, kjer imamo stvari urejene kar se tiče
               arhivov in muzejev spet na nekoliko drugačen način, sploh ne tako zelo enostavno.
               Zaradi tega verjamem, da bo Ministrstvo za kulturo se temu vprašanju, upam in
               verjamem, da tudi v sodelovanju z vami, posvetilo na primeren način, da se najde
               ustrezna rešitev, da bo urejeno tako, da ne bo, res, ker to pa se strinjam, da je
               povsem nesmiselno, da se na Wikipedii pojavljajo ti okvirčki, ampak moramo stvari
               nadrobno razdelati in zakonodajo na ta način urediti, da bo odgovarjala vsem
               življenjskim potrebam in okoliščinam. To je moje osebno mnenje. Mislim pa da gospod
               Šantej iz Zavoda za varstvo kulturne dediščine ima še neko mnenje. Izvolite gospod
               Šantej.</p>
            </sp>
            <sp xml:id="SDT7-OZK-redna-11-2016-04-06.sp61">

               <speaker>BORUT ŠANTEJ:</speaker>

               <p>Hvala lepa. Večino tiste, kar sem mislil povedati ste že povedal tako, da samo še
               kratek odgovor gospodu Hladniku, če sem prav, iz Wikipedie. Ta sprememba, ki je
               predlagana, se pravi osnovna, da se doda, da je soglasje potrebno samo za pridobitne
               namene bo v veliki meri olajšala tudi Wikipedio. Jaz sem se poglobil v vaše, v drobni
               tisk in kot tudi vaša, kako se temu reče, ne licenca, cc, kaj je to? Licenca? Omogoča
               skratka, vi to delate za nepridobitne namene, kar pomeni, da se bo na Wikipedii to
               lahko objavljalo v samem drobnem tisku pa že piše, da so mogoče izjeme, kadar države
               oziroma lokalni, tam piše posebni pravni sistemi onemogočajo ali pa določajo drugačne
               pogoje za komercialno rabo. Tako, da mislim, da se boste lahko v bodoče že s tem
               osnovnim amandmajem izognili temu strašljivemu okvirčku okoli fotografij. Drugo, kot
               je bilo že prej navedeno, ta člen je edini ostanek dokaj ambicioznega celega
               poglavja, ki je bil v predlogu Zakona o varstvu kulturne dediščine namenjen koristim,
               ki bi jih lahko imeli lastniki dediščine od te dediščine. Skratka, da se jim olajša
               položaj. Nič ni ostalo od tega v njem. To je edini člen, ugotovili smo, da je že sam
               po sebi dokaj nepomemben in dvomim, da zelo veliko lastnikov, če sploh – jaz jih ne
               poznam, to je stvar osebnih razmerij med tistimi, ki fotografirajo oziroma
               uporabljajo podobo – tako, da te evidence <stage type="mag"/> <stage>(nadaljevanje)</stage> ministrstvo ne vodi, ampak najbrž jih ni veliko.
               Zdaj, mi zaenkrat smo zreducirani pri zakonu na to, da bodisi grozimo ali pa
               moledujemo. Lastniku ne moremo v ničemer pomagati, imamo samo palico v rokah pa
               prošnje. Ko bomo imeli v zakonu, upam, spet enkrat v bodoče tudi instrumente, kot so
               olajšave dohodnin, spomeniške rente za lastnike in tako naprej bo morda ta člen
               postal manj pomemben ali pa celo nepomemben v tem oziru. Tako, da morda se bomo
               takrat lahko poslovili od njega ampak zaenkrat je pa to bolj simbolične narave in
               kaže na to kaj bi lahko lastniki od dediščine tudi imeli, zaenkrat imajo z njo samo
               breme. Mislim, lahko iz nje naredijo marsikaj če znajo, ampak sistemsko jim mi nič ne
               omogočamo. Čisto nič. To je edini člen, ki sistemsko lastnikom ponuja vsaj do neke
               mere neko odmeno za to, da skrbijo za svoje spomenike v javnem interesu. Samo še v
               zvezi z amandmajem, ki ste ga vi podali. Jaz se strinjam v bistvu z amandmajem v
               zvezi z znamko, uporabo znamke in podobe ali tako nekako, zdajle ga nimam pred sabo.
               Mislim samo, da posega v predpise sistemske narave z drugega področja in da bi jih
               bilo temu primerno preveriti vsaj v medresorskem usklajevanju, zdaj je pa zato že
               malo prepozno, zato samo s tega vidika se z njim ne strinjam, drugače se mi zdi
               vsebinsko ustrezen. Hvala lepa.</p>
            </sp>
            <sp xml:id="SDT7-OZK-redna-11-2016-04-06.sp62">

               <speaker>PREDSEDNIK DR. DRAGAN MATIĆ:</speaker>

               <p>Želi še kdo razpravljati? Gospa Tomić izvolite.</p>
            </sp>
            <sp xml:id="SDT7-OZK-redna-11-2016-04-06.sp63">

               <speaker>VIOLETA TOMIĆ (PS ZL):</speaker>

               <p>Ja, hvala za besedo. Me veseli, da se strinjate z vsebino tega amandmaja kajti to
               tudi onemogoči to kar je omenil predsednik, da bi v komercialne namene za neko
               reklamo uporabili Prešernov spomenik, kajti to lahko stori samo lastnik spomenika.
               Tako, da škodljivo se mi zdi, mislim, zdaj varstvo kulturne dediščine nikakor ne sme
               biti varstvo dediščine pred eventualnimi uporabniki. Kulturna dediščina je zato, da
               se čim bolj širi, da je čim bolj dostopna ljudem in če bomo dejansko iskali lastnika
               zaradi fotografiranja, potem smo storili največjo možno neumnost. Človek rajši ne bo
               fotografiral, kot da se spusti čez nek dolg postopek nekakšnega iskanja lastnika,
               pogajanja. To je tako, kot če potuješ v države tretjega sveta in če hočeš
               fotografirati človeka ti reče bakšiš bakšiš. Mislim, na ta nivo se pa res ne moremo
               spuščati. Če hočemo lastnikom pomagati je smotrno jim pomagati na nek sistemski,
               boljši način. Ne pa da se spustijo na nivo nekoga, ki bo pobiral drobiž za
               fotografiranje njegovega kulturnega spomenika. To je skregano z zdravo pametjo
               oprostite. In mi, če bi bili modri bi sami fotografirali, oziroma lastniki sami
               fotografirali in prosili druge naj to čim bolj objavljajo. Kajti posledično potem
               raste zanimanje za naše kulturne spomenike in jih ljudje pridejo pogledati v živo.
               Pogledam Mona Liso na fotografiji in jo želim videti v živo. To je ta izziv. Če pa je
               nikoli ne bi videla je tudi nikoli ne bi želela zares videti v galeriji. Tako, da jaz
               poslance predvsem koalicijske, ki imate tukaj večino prosim za podporo temu
               amandmaju, kajti mislim, da ta polovična rešitev pa, da si rečemo, da jo bomo potem
               popravili, da nam prinese samo veliko škode, veliko zmede in veliko nepotrebnih nekih
               zapletov in nikakor ne dokončnih rešitev. Hvala.</p>
            </sp>
            <sp xml:id="SDT7-OZK-redna-11-2016-04-06.sp64">

               <speaker>PREDSEDNIK DR. DRAGAN MATIĆ:</speaker>

               <p>Predno dam besedo ministrici za kulturo, bi rad prebral člen, ki se bi glasil, ko bi
               amandma koalicije bil sprejet. Nihče ne sme uporabljati podobe in imena spomenika za
               pridobitne namene, brez soglasja lastnika spomenika. Lastnik lahko s soglasjem določi
               tudi višino nadomestila za uporabo za pridobitne namene. Mislim, da je to precej
               jasno in tukaj ni nobenih dvomov, da bo lahko Wikipedia to lahko uporabljala in vsi
               ostali v nepridobitne namene, če bodo pa hoteli tržiti se bodo pa morali z lastnikom
               prej dogovoriti. Mislim, da tukaj ni nobenega dvoma in da je amandma koalicije
               zadosti jasen. Izvolite gospa ministrica.</p>
            </sp>
            <sp xml:id="SDT7-OZK-redna-11-2016-04-06.sp65">

               <speaker>MAG. JULIJANA BIZJAK MLAKAR:</speaker>

               <p>Ja prav to sem želela poudariti, kar ste vi sami zdaj povedal tako, da. Hkrati je pa
               gospod Šantej tudi dovolj jasno povedal torej, da bi se s tem amandmajem poseglo v
               druge predpise sistemske narave in bi imeli tukaj verjetno probleme, kar pa verjetno
               bi tudi ugotovila Zakonodajnopravna<stage type="mag"/><stage>(nadaljevanje)</stage> služba parlamenta. Tako, da se strinjam z vami.
               Hvala.</p>
            </sp>
            <sp xml:id="SDT7-OZK-redna-11-2016-04-06.sp66">

               <speaker>PREDSEDNIK DR. DRAGAN MATIĆ:</speaker>

               <p>Gospod Hladnik, izvolite, povejte.</p>
            </sp>
            <sp xml:id="SDT7-OZK-redna-11-2016-04-06.sp67">

               <speaker>MIRAN HLADNIK:</speaker>

               <p>Samo dva stavka.</p>
               <p>Žal je licenca CC, pod katero so objavljene fotografije in vsa druga roba na
               Wikimedijinih spletiščih, seveda je tukaj z maksimalno možno rabo, ki vključuje tudi
               potencialno komercialno rabo s strani tretjih uporabnikov. Ne gre zdaj za
               komercializacijo wikipedistov oziroma tega enciklopedičnega vira, ampak za možnost,
               da kdorkoli od tretjih oseb to uporabi in potem uporabi tudi na komercialen način.
               Tako, da hvala za tolažbo, ampak žal to, po naših izkušnjah oziroma po primerjavi z
               drugimi, v praksi v drugih nacionalnih okoljih, to ne bo šlo. Vesel sem, da ste
               opozorili, kako je 44. člen pravzaprav bolj simbolne narave. Da bolj na načelni ravni
               ureja zadeva. In s tega stališča bi samo pred glasovanjem vam položil na srce, če je
               res tako, da ima to samo simbolno težo, potem ga je toliko lažje črtati. Ker
               pravzaprav ne počne, nič ni posebej dobrega, kvečjemu otežuje eksistenco oziroma
               greni nam vsakdanje kulturno življenje.</p>
            </sp>
            <sp xml:id="SDT7-OZK-redna-11-2016-04-06.sp68">

               <speaker>PREDSEDNIK DR. DRAGAN MATIĆ:</speaker>

               <p>Mislim, da je razprava o tem členu izčrpana, zato prehajam na glasovanje. Na
               glasovanje dajem torej amandma k 9. členu Poslanske skupine Združena levica.
               Pričenjamo z glasovanjem.</p>
               <p>Kdo je za? <stage>(3 članov.)</stage> Kdo je proti? <stage>(8 članov.)</stage></p>
               <p>Ugotavljam, da amandma ni sprejet.</p>
               <p>Odpiram razpravo k 10. členu. Želi kdo razpravljati? Vidim, da ni potrebe.</p>
               <p>In zato dajem na glasovanje amandma koalicije k 10. členu. Pričenjam z
               glasovanjem.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Odpiram razpravo k 12. členu. Želi kdo razpravljati? Vidim, da ne.</p>
               <p>Pričenjam z glasovanjem. Glasujemo o amandmaju koalicije k 12. členu.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Odpiram 13. člen. In sicer amandma koalicije k 13. členu. Želi kdo razpravljati?
               Vidim, da ne.</p>
               <p>Pričenjam z glasovanjem.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Ugotavljam, da je člen sprejet. / oglašanje iz dvorane/</p>
               <p>Odpiram razpravo k 14. členu. Želi kdo razpravljati? Vidim, da ne.</p>
               <p>Odpiram razpravo k 15. členu. Želi kdo razpravljati? Vidim, da ne.</p>
               <p>Zato dajem na glasovanje amandma poslanskih skupin koalicije k 15. členu. Pričenjam
               glasovanje.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma poslanskih skupin koalicije k 15. členu sprejet.</p>
               <p>Dajem v razpravo 16. in 17. člen. Vidim, da ni potrebe po razpravi.</p>
               <p>Zato odpiram 18. člen. Želi kdo razpravljati? Vidim, da ne.</p>
               <p>Zato dajem na glasovanje amandma poslanskih skupin koalicije k 18. členu. Pričenjamo
               z glasovanjem.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Odpiram 19. člen. Želi kdo razpravljati? Vidim, da ne.</p>
               <p>Zato prehajam na glasovanje o amandmaju poslanskih skupin koalicije k 19. členu.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Odpiram razpravo k 19a. členu. Želi kdo razpravljati? Vidim, da ne. <stage type="mag"/> <stage>(nadaljevanje)</stage> Zaključujem razpravo in prehajam na
               glasovanje o amandmaju poslanskih skupin koalicije k 19.a členu. Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>Odpiram razpravo k 20. členu. Želi kdo razpravo? Vidim, da ne. Razpravo zato
               zaključujem in prehajamo k glasovanju o amandmaju poslanskih skupin koalicije k 20.
               členu. Pričenjamo z glasovanjem.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>Na mizo sem dobil spremembo amandmaja k 21. členu in odpiram razpravo o tem členu.
               Izvolite gospa Novak.</p>
            </sp>
            <sp xml:id="SDT7-OZK-redna-11-2016-04-06.sp69">

               <speaker>LJUDMILA NOVAK (PS NSi):</speaker>

               <p>Mi smo dali amandma k 21. členu, ker pa je ta problem, ki smo ga mi tukaj navedli že
               rešen z amandmajem koalicije v 6. členu pravzaprav postane naš amandma brezpredmeten,
               smo pa ugotovili, da vendarle še ena zadeva ni rešena, zato predlagam amandma na
               amandma in sicer sem bila opozorjena na to, da v prehodnih določbah ni jasno
               opredeljeno kaj se zgodi s tistimi, ki so kulturno varstveno soglasje že predhodno
               dobili niso pa začeli postopkov za gradbeno dovoljenje in bi tukaj lahko nastala neka
               praznina, zato mi predlagamo spremembo in sicer: Postopki za pridobitev
               kulturno-varstvenih pogojev in kulturno-varstvenega soglasja začeti pred
               uveljavitvijo tega zakona se končajo po določbah tega zakona. Kulturno-varstveni
               pogoji in kulturno-varstvena soglasja, ki bi na podlagi 6. člena tega zakona
               prenehale veljati prej kot v enem letu od dne uveljavitve tega zakona, prenehajo
               veljati eno leto po uveljavitvi tega zakona. Torej gre za prehodne določbe. Zdaj, jaz
               sem bila od strokovne javnosti na to opozorjena in prosim ministrstvo in
               Zakonodajnopravno službo, če preučita, da je ta predlog upravičen, smiseln in seveda
               potem pa tudi prosim za podporo v kolikor ugotovite, da so te bojazni upravičene.</p>
            </sp>
            <sp xml:id="SDT7-OZK-redna-11-2016-04-06.sp70">

               <speaker>PREDSEDNIK DR. DRAGAN MATIĆ:</speaker>

               <p>Besedo ima Saša Bricelj Podgornik.</p>
            </sp>
            <sp xml:id="SDT7-OZK-redna-11-2016-04-06.sp71">

               <speaker>SAŠA BRICELJ PODGORNIK:</speaker>

               <p>Hvala za besedo. Zdaj, če malo pojasnim okoli teh sprememb v zvezi z veljavnostjo
               kulturno-varstvenih pogojev oziroma soglasij bi povedala najprej to, da je bistvo
               prehodnih določb, da se z njimi uredijo vprašanja prehoda iz dosedanje v novo, se
               pravi spremenjeno pravno ureditev in v tem okviru zlasti vprašanja obstoječih oziroma
               nedokončanih pravnih razmerij in pri tem je pač bistveno, da se upošteva
               ustavnopravno varstvo, se pravi Ustava zagotavlja tako varstvo pred povratnim učinkom
               pravnih aktov v okviru 155. člena kot tudi varstvo pravic zoper zakonske posege z
               učinkom za naprej, sicer v okviru načela varstva zaupanja v pravo po 2. členu Ustave,
               ki posamezniku zagotavlja, da mu država njegovega pravnega položaja ne bo poslabšala
               arbitrarno, se pravi brez stvarnega razloga, utemeljenega v prevladujočem javnem
               interesu. Zdaj, v konkretnem primeru predlog zakona v prehodnih določbah ne določa,
               da bi omejena časovna veljavnost veljala tudi za že izdane kulturno-varstvene pogoje
               oziroma soglasja, se pravi, ki so bile izdane na podlagi dosedanje ureditve, gre
               namreč za zaključene postopke in se vanje ne posega. V kolikor pa se presodi, da
               obstaja glede tega dvom oziroma nejasnost pa se lahko v izogib morebitnim sporom pač
               to tudi izrecno zapiše. Zdaj pri ureditvi vprašanj v zvezi s tem kako bodo te
               spremembe, ki jih prinaša nova ureditev učinkovale na položaj tistih, ki so pravice
               pridobili še v času veljavnosti dosedanje ureditve, je v bistvu na razpolago več
               možnosti, se pravi od te, da se v celoti ohrani v času veljavnosti dosedanje ureditve
               te odločbe, se pravi pridobljene pravice, do te, da od uveljavitve nove ureditve, da
               se za vse določi uporabo nove ureditve. Se pravi omejena časovna veljavnost in pri
               tem seveda zagotovi ustrezen čas za prilagoditev. Se pravi se je treba, je treba
               presoditi kateremu izmed <stage type="mag"/><stage>(nadaljevanje)</stage> teh ciljev, dati prednost, se pravi, varstvo načela
               zaupanja v pravo in ohraniti vse te odločbe ali pa potem enaki obravnavi vseh
               upravičencev do določene pravice oziroma v javnem interesu, ki to utemeljuje,
               uveljavitev nove ureditve. Zdaj, katera ureditev je v tem konkretnem primeru
               ustreznejša, pa je odvisno od presoje, kar sem že povedala, in od ureditve
               konkretnega področja urejanja, se pravi, tudi upoštevaje dejansko stanje in namene,
               ki se jih želi doseči. Zato je v bistvu na tem mestu opredelitev Vlade do teh
               vprašanj, na kakšen način. Hvala.</p>
            </sp>
            <sp xml:id="SDT7-OZK-redna-11-2016-04-06.sp72">

               <speaker>PREDSEDNIK DR. DRAGAN MATIĆ:</speaker>

               <p>Besedo ima predstavnica Ministrstva za kulturo.</p>
            </sp>
            <sp xml:id="SDT7-OZK-redna-11-2016-04-06.sp73">

               <speaker>TANNJA BERČON:</speaker>

               <p>Hvala za besedo. <stage>(Tanja Berčon.)</stage></p>
               <p>Kot je že Zakonodajno-pravna služba pojasnila v prvem delu, mi menimo, da je določba
               21. člena, tako kot jo je ministrstvo predlagalo, povsem jasna. Ureja prehodno
               ureditev za vse odprte postopke, se pravi, postopki, ki so v teku. In iz določbe je
               jasno razvidno, da se končajo po novih predpisih. Kar pa se tiče nejasnosti, kaj je s
               pravnomočnimi pogoji in soglasji, pa moramo v skladu z načelom pravne varnosti
               upoštevati dejstvo, da so to že zaključeni pravni položaji, v katerih je bilo v
               zaključenih pravnih postopkih že odločeno in niso predmet te novele, niti ne
               obstajajo kakršnikoli pomisleki ali dvomi, da ta novela dejansko posega v že
               pridobljena upravičenja, sploh pa v pravnomočne odločbe. Jaz mislim, da je tu določba
               dovolj jasna, s pravnega vidika. Ustava jasno določa, da je treba pridobljene pravice
               varovati, so pa določeni razlogi, ko pa se lahko v pridobljene pravice poseže, ampak
               za to morajo biti določeni pogoji izpolnjeni. No, moramo reči, da tega predlaganega
               amandmaja, tudi zdaj tega, ki je spremenjen, ministrstvo ne podpira, en razlog je
               nomotehnične narave, drugi se pa nanaša na protiustavnost same materije, ki jo želi
               novela vnesti. Če grem najprej k nomotehničnemu, je amandma nomotehnično nepravilen,
               ker se sklicuje na 6. člen novele, ki v bistvu ureja časovno veljavnost pogojev in
               soglasij za naprej, in zato ni ustrezno, da se potem urejanje veljavnosti pogojev in
               soglasij, ki pa so že v času uveljavitve zakona pravnomočni, sklicujemo dejansko na
               ta člen, ki ureja za naprej, kako se časovno omejijo pogoji in soglasja. Posledično,
               ko berem ta amandma, iz dikcije tudi ni razvidno, da se dejansko zadnji stavek tega
               odstavka nanaša na pravnomočne pogoje in soglasja, ki so pač v času uveljavitve
               zakona pravnomočni. Tako da že z vidika sklica na 6. člen je amandma nomotehnično
               nepravilen in posledično, ker pomen drugega odstavka, na katere pogoje in soglasja se
               nanaša, je tudi vsebinsko nejasen. Zdaj bi pa ta del protiustavnosti, kaj s tem
               mislimo, bolj podrobno pojasnila. Obrazložitev amandmaja izpostavlja, da se amandma
               predlaga ravno zato, da se prepreči retroaktivni učinek na pravnomočne pogoje in
               soglasja. Ampak naše mnenje je, da ravno to ta amandma počne. In sicer, ustava v
               prvem odstavku 155. člena določa, da zakoni, drugi predpisi in splošni akti ne morejo
               imeti učinka za nazaj. Izjema od te načelne prepovedi povratnega učinkovanja
               predpisov predvideva drugi odstavek 155. člena ustave, na podlagi katerega lahko samo
               zakon določi, da imajo posamezne njegove določbe učinek za nazaj. Če seveda je pogoj,
               da to zahteva javna korist, če je ta pogoj izpolnjen, in če se s tem ne posega v
               pridobljene pravice. Predpis učinkuje povratno ne le tedaj, ko je za začetek njegove
               uporabe določen trenutek pred njegovo uveljavitvijo, temveč, poudarja Ustavno
               sodišče, tudi takrat gre za povratni učinek, ko je za začetek njegove uporabe določen
               trenutek po njegovi uveljavitvi, vendar njegove posamezne določbe <stage type="mag"/><stage>(nadaljevanje)</stage> učinkujejo tako, da za nazaj
               posežejo v pravne položaje ali pravna dejstva, ki so bila zaključena v času
               veljavnosti prejšnje pravne norme. Navedeno v bistvu pomeni, da izdaja
               kulturno-varstvenih pogojev in kulturno-varstvenih soglasij po 30.a členu, ki ga
               predlagamo, učinkuje za naprej, in to pač ni v neskladju z ustavo. Medtem pa
               predlagani amandma k 21. členu predloga zakona pomeni poseg v pravni položaj nosilcev
               veljavnih pogojev in soglasij ter v pravna dejstva, ki so že bila zaključena. Kajti,
               če že pravnomočni pogoji oziroma soglasja namreč pomenijo situacijo, da so bili za
               primer določeni pogoji, pod katerimi je poseg možen in so bili v bistvu ti pogoji
               pravno dorečeni. V primeru soglasij pa pomeni, da je bila tudi pravno zaključena
               ugotovitev, da je poseg pravno dopusten, na podlagi takrat veljavne zakonodaje in
               dejanskega stanja, ko se je presoja izdaje soglasja dodeljevala oziroma se je o tem
               odločalo. Stvar je v tem, da ta časovna komponenta pogojev in soglasij je pač en
               delček upravičenja, ki ga je nosilec dobil, in se mi zdi, da ta delček upravičenja je
               popolnoma enakovreden ostalim delom tega upravičenja, se pravi, pod katerimi pogoji
               lahko poseg izvede. In kot izhaja iz drugega odstavka 155. člena ustave, lahko
               rečemo, da ta amandma, ki želi omejiti časovno komponento pravnomočnim soglasjem in
               pogojem, se pravi, poseže v pravice, pridobljene pravice, kar pomeni, da en pogoj po
               ustavi že ni izpolnjen, in pa hkrati ta amandma ne izkaže javne koristi oziroma nima
               utemeljitve prevladujočega in legitimnega javnega interesa, da bi ta novela
               učinkovala za nazaj na pravnomočne pogoje in soglasja. Se pravi, tudi ta drugi pogoj,
               utemeljitev, zakaj javni interes, da se poseže za nazaj, pač ni izkazan. S tem
               amandmajem ni izkazan in tudi mi nismo našli razlogov, da bi lahko utemeljili ta
               javni interes in dejansko časovno omejili tudi že vsa veljavna soglasja in pogoje.
               Poleg navedenega lahko še rečemo, da ker nobeden od pogojev za retroaktivni učinek ni
               izpolnjen, tvegamo protiustavnost, vnos protiustavnosti v zakon in posledično tudi
               morebitno odškodninsko odgovornost Republike Slovenije. Tako je s tem v bistvu moja
               argumentacija zaključena. Hvala.</p>
            </sp>
            <sp xml:id="SDT7-OZK-redna-11-2016-04-06.sp74">

               <speaker>PREDSEDNIK DR. DRAGAN MATIĆ:</speaker>

               <p>Besedo ima gospod Borut Šantej iz Zavoda za varstvo kulturne dediščine Slovenije.</p>
            </sp>
            <sp xml:id="SDT7-OZK-redna-11-2016-04-06.sp75">

               <speaker>BORUT ŠANTEJ:</speaker>

               <p>Hvala lepa. Bom poskušal biti zelo kratek, ker je bilo že večino pomembnega povedano
               pred menoj.</p>
               <p>Dve čisto kratki notici. To opozorilo, da bi naj s tem amandmajem zapolnili neko
               pravno praznino, ki ta hip obstaja, ne drži. Če beremo 21. člen skupaj z ustavo, je
               popolnoma jasno, ustava pravi, da predpisi veljajo za naprej. Kar pomeni, da vse
               tisto, kar je bilo, vsi kulturno-varstveni pogoji in soglasja, ki so bila izdana in
               pravnomočna do uveljavitve tega zakona, pač veljajo tako, kakor so bila dana, to
               pomeni, da nimajo časovne veljavnosti omejene. Tako da pravne praznine tukaj ni. In
               če vašega amandmaja ne sprejmemo, se nič ne zgodi, skratka, ne potrebujemo ga glede
               tega, tak, kot je, je 21. člen popolnoma ustaven. Medtem ko tega ne moremo reči za
               sam amandma, ker, kot je že bilo povedano, posega retroaktivno v pridobljene pravice.
               Jaz sem šel gledat, dobili smo v branje neko odločbo Ustavnega sodišča, tudi v zvezi
               s tem amandmajem, jaz sem šel to gledat, pa tudi druge odločbe, ki se pa nanašajo na
               drugačne pravne položaje, na neke preživnine, pokojnine in podobno, ki jih, jasno,
               lahko za naprej tudi drugače določamo, kot so bile določene pred enim, dvema, tremi
               leti ali podobnim časom. Tu gre za druge stvari, tako kot, na primer, gradbenega
               dovoljenja ne bomo šli ljudem avtomatsko spreminjati za nazaj, če smo zdaj v
               prostorskem aktu določili, da hiše ne smejo biti visoke, ne vem, 15 metrov, ampak
               samo 10, to ne pomeni, da moramo vsi, ki imamo 15 metrov visoke, v skladu z veljavnim
               dovoljenjem, te hiše zdaj krajšati, niti ne bomo jemali državljanstva nekomu, ki ga
               je dobil pred 20 leti, če smo danes zaostrili pogoje za državljanstvo. <stage type="mag"/><stage>(nadaljevanje)</stage> Tako seveda tudi ne
               moremo spreminjati vsebine kulturno-varstvenih pogojev, ki so bili izdani pred
               uveljavitvijo tega zakona. Hvala lepa.</p>
            </sp>
            <sp xml:id="SDT7-OZK-redna-11-2016-04-06.sp76">

               <speaker>PREDSEDNIK DR. DRAGAN MATIĆ:</speaker>

               <p>Gospa Ljudmila Novak, izvolite.</p>
            </sp>
            <sp xml:id="SDT7-OZK-redna-11-2016-04-06.sp77">

               <speaker>LJUDMILA NOVAK (PS NSi):</speaker>

               <p>Jaz upam, da je strokovna javnost pomirjena z vašimi obrazložitvami. Jaz sem prenesla
               to, na kar sem bila opozorjena. In če so ti strahovi neupravičeni, potem jaz ta
               amandma umikam.</p>
            </sp>
            <sp xml:id="SDT7-OZK-redna-11-2016-04-06.sp78">

               <speaker>PREDSEDNIK DR. DRAGAN MATIĆ:</speaker>

               <p>V redu. To se pravi, v koaliciji smo prav tako tega mnenja, da nas sta nas
               ministrstvo in zavod pomirila v teh dvomih, pa tudi mnenje Zakonodajno-pravne službe.
               Zato štejem, da je razprava o 21. členu zaključena.</p>
               <p>Odpiram še razpravo v zvezi z 22. členom. Želi kdo razpravljati? Vidim, da ne.</p>
               <p>Na glasovanje dajem še vse člene skupaj. Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da so členi sprejeti.</p>
               <p>Za poročevalca predlagam sebe, razen če ima kdo kakšno drugo idejo, pa mislim, da ni
               ambicij.</p>
               <p>Zaključujem drugo obravnavo Predloga zakona o spremembah in dopolnitvah Zakona o
               varstvu kulturne dediščine na matičnem delovnem telesu.</p>
               <p>Prehajamo na <title>2. TOČKO DNEVNEGA REDA – RAZNO.</title>
               </p>
               <p>Želi kdo razpravljati v okviru točke razno? Vidim, da ni potrebe po razpravi, zato
               zaključujem 2. točko dnevnega reda in 7. sejo odbora. Vsem se zahvaljujem za
               sodelovanje in vas lepo pozdravljam. <title>Seja se je končala 6. aprila 2016 ob 10.59.</title>
               </p>
            </sp>
         </div>
      </body>
   </text>
</TEI>

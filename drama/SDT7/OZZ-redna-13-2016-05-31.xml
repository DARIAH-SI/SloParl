<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZ-redna-13-2016-05-31">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">5D25CA380C4E0CFDC1257FB5002B59A0</idno>
               <idno type="custom" subtype="day">7AAAC3D80203C296C1257FC6002E02F5</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=7AAAC3D80203C296C1257FC6002E02F5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZ-redna-13-2016-05-31.OZZ" n="13">
               <name>redna seja</name>
               <date when="2016-05-31"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZ-redna-13-2016-05-31.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZ-redna-13-2016-05-31.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZDRAVSTVO</stage>
            <stage type="session">13. redna seja</stage>
            <stage type="date">(31. maj 2016)</stage>
            <stage type="chairman">Sejo je vodil Tomaž Gantar, predsednik Odbora za zdravstvo.</stage>
            <stage type="time">Seja se je začela ob 14.01.</stage>


            <sp xml:id="SDT7-OZZ-redna-13-2016-05-31.sp1">

               <speaker>PREDSEDNIK TOMAŽ GANTAR:</speaker>

               <p>Spoštovane kolegice poslanke in kolegi poslanci, vabljeni na sejo. Lep pozdrav vsem.
               Pričenjamo s 13. redno sejo Odbora Državnega zbora Republike Slovenije za zdravstvo
               sklicano na podlagi 47. člena Poslovnika Državnega zbora. Imamo eno pooblastilo.
               Gospo Eriko Deklevo nadomešča mag. Aleksander Kavčič.</p>
               <p>Prehajamo na določitev dnevnega reda seje odbora. S sklicem ste sicer prejeli predlog
               dnevnega reda seje. To je ena točka oziroma dve. Prva je Predlog zakona o spremembah
               in dopolnitvah Zakona o zdravstvenem varstvu in zdravstvenem zavarovanju druga
               obravnava in druga Razno.</p>
               <p>Do včeraj do roka nisem prejel nobenega predloga za širitev dnevnega reda ali pa za
               umik točke.</p>
               <p>Prehajamo na <title>1. TOČKO DNEVNEGA REDA – PREDLOG ZAKONA O SPREMEMBAH IN DOPOLNITVAH
                  ZAKONA O ZDRAVSTVENEM VARSTVU IN ZDRAVSTVENEM ZAVAROVANJU v drugi obravnavi.</title>
               Kot gradivo objavljeno na spletni strani je na voljo predlog zakona, mnenje Vlade
               Republike Slovenije z dne 6. 5. 2016, mnenje Zakonodajno-pravne službe z dne 16. 5.
               2016 in mnenje Državnega sveta – Komisije za socialno varstvo, delo, zdravstvo in
               invalide z dne 27. 5. 2016.</p>
               <p>V roku, ki ga določa poslovnik so bili k predlogu zakona vloženi amandmaji, in sicer
               predlagatelja Nove Slovenije k prvemu in drugemu členu. <stage type="mag"/><stage>(nadaljevanje)</stage> Pričenjamo drugo obravnavo predloga zakona, v
               kateri bomo opravili razpravo in glasovanje o vloženih amandmajih, če bo
               potrebno.</p>
               <p>Sedaj pa dajem najprej besedo predlagatelju predloga zakona, in sicer gospodu Jerneju
               Vrtovcu.</p>
            </sp>
            <sp xml:id="SDT7-OZZ-redna-13-2016-05-31.sp2">

               <speaker>JERNEJ VRTOVEC (PS NSi):</speaker>

               <p>Spoštovane kolegice in kolegi, spoštovana državna sekretarka in ostali gostje. Zakaj
               je Nova Slovenija pripravila novelo zakona o zdravstvenem varstvu in zdravstvenem
               zavarovanju? Iz enega preprostega razloga, in sicer želimo na pravičnejši način
               urediti regresne zahtevke, ki jih Zavod za zdravstveno zavarovanje Slovenije v
               primeru poškodbe pri delu ali poklicne bolezni uveljavlja od delodajalca.</p>
               <p>Regresne zahtevke oziroma zahtevke za povračilo škode nastale zaradi nezgode pri delu
               ali poklicne bolezni lahko proti osebam odgovornim za povzročeno škodo v skladu s
               slovensko zakonodajo vlagata tako Zavod za zdravstveno zavarovanje Slovenije kot tudi
               Zavod za pokojninsko in invalidsko zavarovanje. Obligacijski zakonik Republike
               Slovenije odškodninsko odgovornost opredeljuje kot obveznost posameznika, da poravna
               škodo za nastanek katere je odgovoren in ki nastane le, če so izpolnjeni štirje
               pogoji. Prvič, nedopustno ravnanje, drugič, škoda, vzročna zveza in odgovornost.</p>
               <p>Odškodninska odgovornost je za področje zdravstvenega zavarovanja natančneje urejena
               v zakonu o zdravstvenem varstvu in zdravstvenem zavarovanju. ZZZS ima od delodajalca
               pravico zahtevati povračilo škode, torej izplačanih zneskov, če je poškodba, bolezen
               ali smrt delavca posledica tega, da delodajalec ni izvedel ustreznih ukrepov za varno
               delovno okolje in varnost oseb.</p>
               <p>Obligacijski zakonik določa, da lahko sodišče ob upoštevanju premoženjskega stanja
               oškodovanca odgovorni osebi naloži, da plača manjšo odškodnino kot znaša škoda, če
               škoda ni bila povzročena namenoma in tudi ne iz hude malomarnosti, odgovorna oseba pa
               je šibkega premoženjskega stanja in bi jo plačilo popolne odškodnine spravilo v
               pomanjkanje.</p>
               <p>Predlog Nove Slovenije ureja odškodninske zahtevke delodajalcev na način, da so ti
               odgovorni za poškodbo pri delu in poklicno bolezen samo v primeru velike
               malomarnosti, medtem ko v drugih primerih stroške povrne Zavod za zdravstveno
               zavarovanje Slovenije kamor delodajalci vplačujejo prispevke. Namen tovrstne ureditve
               varnega in predvsem tudi zdravega dela je preprečevanje poškodb pri delu in poklicnih
               bolezni ter zagotavljanje socialne varnosti tistim, ki se poškodujejo pri delu ali
               zbolijo za poklicno bolezen, hkrati v predvidljivem pravnem in poslovnem okolju, ki
               ne ogrozi obstoja povzročitelja škode.</p>
               <p>Krščanskim demokratom se zdi sedanja zakonodaja nepravična predvsem do malega
               delodajalca, ki odgovarja neomejeno. Se pravi, samostojni podjetniki celo s svojim
               osebnim premoženjem četudi je do škodnega dohodka z visoko materialno škodo prišlo
               zaradi kakega malega spregleda obveznosti, ki mu je moč očitati le malo malomarnost
               in lahko prihaja do celovrstnih tudi družinskih, v nadaljevanju lahko rečemo,
               tragedij. Odškodninski prispevki lahko ogrozijo poslovanje nekaterih delodajalcev,
               predvsem ekonomsko šibkejših, malih in srednje velikih. Prav tako delodajalci ne
               morejo tveganja povezanega z regresnimi zahtevki zavarovati pri komercialnih
               zavarovalnicah, ker teh storitev namreč sploh ne ponujajo.</p>
               <p>ZZZS je tako v letu 2013 iz naslova regresnih zahtevkov obeležil priliv v višini
               1.213.249 evrov, v letu 2014 že 1.456.110 evrov in v letu 2015 1.167.000 evrov.
               Ključno pa je tudi vprašanje zakaj tudi zavarovalnice ne želijo vstopati na ta
                  trg.<stage type="mag"/><stage>(nadaljevanje)</stage> Zakaj za njih to
               ni zanimivo? Zato ker je ta neomejenost navzgor v bistvu neomejena in ne želijo
               zavarovalnice tega tveganja prevzeti.</p>
               <p>V Novi Sloveniji predlagamo, da je odgovornost na strani delodajalca samo v primeru,
               da je poklicna bolezen, poškodba na delu ali smrt nastala zaradi velike malomarnosti
               delodajalca ali namerno, medtem ko se v primeru male malomarnosti regresni zahtevek
               ne uveljavlja, saj vsi delodajalci vplačujejo prispevek v višini 0,53 % za primer
               poškodbe pri delu in poklicne bolezni pri obveznem zdravstvenem zavarovanju. Tudi po
               podatkih ZZZS so bili prihodki s tega naslova v letu 2014 kar 73 milijonov evrov,
               leta 2015 74 milijonov evrov. Te prihodki se v bistvu porabljajo za financiranje vseh
               zdravstvenih programov, ne pa izključno tega, kar je ena izmed pomanjkljivosti.</p>
               <p>Odgovornost delodajalcev za povrnitev škode po predlogu novele zakona limitirana na
               20 kratnik, če je škodni dogodek posledica velike malomarnosti in neomejena, če gre
               za namenoma povzročeno škodo. Smisel omejitve je torej v tem, da se ne ogrozi obstoj
               kot takšen, povzročitelja škode predvsem malih in srednje velikih delodajalcev, saj v
               bistvu ne omogoča njihovega stabilnega in predvidljivega poslovanja. Menimo, da tak
               predlog, ki ga predlaga Nova Slovenija, pomeni pravičnejšo porazdelitev bremen med
               vsemi deležniki v tej celotni verigi. Zaradi tega si zakon nedvomno zasluži podporo
               za naslednje branje. Najlepša hvala.</p>
            </sp>
            <sp xml:id="SDT7-OZZ-redna-13-2016-05-31.sp3">

               <speaker>PREDSEDNIK TOMAŽ GANTAR:</speaker>

               <p>Hvala lepa. Sedaj dajem besedo državni sekretarki gospe Nini Pirnat iz Ministrstva za
               zdravje. Izvolite.</p>
            </sp>
            <sp xml:id="SDT7-OZZ-redna-13-2016-05-31.sp4">

               <speaker>NINA PIRNAT:</speaker>

               <p>Najlepša hvala, gospod predsednik. Dober dan želim vsem poslancem, zbranim
               gostom.</p>
               <p>Vlada Republike Slovenije je na identični predlog zakona o spremembah in dopolnitvah
               zakona o zdravstvenem varstvu in zdravstvenem zavarovanju negativno mnenje podala že
               16. 3. 2016. Tudi tokrat v celoti nasprotujemo predlogu zakona o spremembah in
               dopolnitvah zakona o zdravstvenem varstvu in zdravstvenem zavarovanju, s katerim se
               spreminja temeljni princip odškodninskega prava, da naj škodo v povzročeni višini
               povrne tisti, ki jo je povzročil.</p>
               <p>Predlog zakona po našem mnenju prav tako nasprotuje tudi temeljnim načelom zakona o
               varnosti in zdravju pri delu, posega pa tudi v temeljne obveznosti zakona o delovnih
               razmerjih.</p>
               <p>Veljavna ureditev namreč temelji na temeljnem načelu odškodninskega prava, kot sem
               rekla, da naj škodo povzročeni v višini povrne tisti, ki jo je povzročil. Predlog
               zakona pa omenjenemu načelu ne sledi, saj predlaga ureditev, da bi imel ZZZS pravico
               od delodajalca zahtevati povzročeno škodo le takrat, ko bi bila bolezen, poškodba ali
               smrt zavarovane osebe posledica tega, ker je delodajalec namenoma ali iz hude
               malomarnosti opustil izvajanje ukrepov za varnost ali zdravje pri delu, ustrezne
               higiensko-sanitarne ukrepe ali druge ukrepe.</p>
               <p>Odškodninsko obveznost ima civilno-pravni značaj, zato njen namen ni kaznovanje
               odgovorne osebe, pač pa vzpostavitev takega stanja kot je bilo pred nastankom škode.
               Primarna funkcija odškodninskega prava je odprava nepravičnega položaja, v katerem se
               je znašel oškodovanec, to je v odpravi njegovega prikrajšanja. Gre za tako imenovano
               izravnalno reparacijsko funkcijo odškodninskega prava. Predlog zakona omenjena načela
               odškodninske odgovornosti pa zasleduje le delno. Le ko je bila bolezen, poškodba ali
               smrt delavca posledica naklepne opustitve izvajanja ukrepov za varnost ali zdravje
               pri delu. Temeljna načela odgovornosti delodajalcev pri zagotavljanju varnosti in
               zdravja pri delu so opredeljena v določbi 5. člena direktive sveta z dne 2. 6. 1998 o
               uvajanju ukrepov za spodbujanje izboljšav varnosti in zdravja pri delu. Skladno z
               navedeno določbo direktive mora delodajalec v vseh pogledih zagotoviti varnost in
               zdravje delavcev v zvezi z delom, tudi kadar <stage type="mag"/> <stage>(nadaljevanje)</stage> za izvajanje strokovnih nalog varnosti pri delu
               najame zunanje strokovne službe, ga to ne odvezuje njegovih odgovornosti s tega
               področja. Prav tako obveznosti delavcev na področju varnosti in zdravja pri delu ne
               vplivajo načela odgovornosti delodajalca.</p>
               <p>Izključitev delodajalčeve odgovornosti za zagotovitev varnega in zdravega dela je
               skladno z direktivo mogoča le zaradi nenavadnih in nepredvidljivih okoliščin, ki niso
               pod nadzorom delodajalcev ali zaradi izjemnih dogodkov, katerih posledicam se kljub
               vsej potrebni skrbi delodajalec ne bi mogel izogniti. Opustitev predpisanih ukrepov
               zagotavljanja varnosti in zdravja pri delu pa ne sodi med okoliščine, ki bi dopuščale
               takšno izključitev odgovornosti delodajalcu.</p>
               <p>Predlagatelj sicer poudarja, da predlog zakona zasleduje načelo pravičnosti, pravico
               do zasebnega dostojanstva in varnosti, nedotakljivost človekove telesne in duševne
               celovitosti, pravico do zdravega življenjskega okolja in kot posebno izpostavlja tudi
               pravico do svobodne gospodarske pobude. Predlagana rešitev pa nehote vzbuja občutek,
               da je to edini cilj, ki ga predlog zakona zasleduje, torej ekonomska zaščita položaja
               delodajalcev. Pozablja pa, da je v razmerju delavec delodajalec delavec vedno
               šibkejša stranka. In ravno to je razlog zakaj veljavna zakonodaja poudarja načela
               varnega delovnega okolja, odgovornosti delodajalca in tudi delavca v zvezi z varnim
               in zdravim delom in z vsemi ukrepi za zagotavljanje varnosti pri delu.</p>
               <p>Predlagatelj nadalje predlaga, da bi se lahka malomarnost delavca krila iz obveznega
               zdravstvenega zavarovanja, kamor, kot je bilo že povedano, poseben prispevek za
               poškodbe pri delu in poklicne bolezni vplačujejo delodajalci. Glede omenjenega pa je
               potrebno izpostaviti 89. člen zakona o zdravstvenem varstvu in zdravstvenem
               zavarovanju, ki določa, da se v primerih iz 86. in 87. člena zakona šteje, da je imel
               Zavod za zdravstveno zavarovanje Slovenije škodo, ne glede na to, da so nevarnosti
               zajete pri zdravstvenem zavarovanju. Prispevek, ki ga delodajalci plačujejo ZZZS za
               primer poškodbe pri delu in poklicne bolezni delavca, plačujejo zato, ker je pri
               izvajanju dejavnosti, torej dela, vedno večja verjetnost za nastanek poškodb, kot pri
               tistih osebah, ki delovno niso aktivne. Nikakor pa ta prispevek ni namenjen
               zavarovanju odgovornosti delodajalcev in to na račun njihovega nespoštovanja
               predpisov o varnosti in zdravju pri delu in drugih predpisov, ki delavcu zagotavljajo
               varno delovno okolje.</p>
               <p>Predlog zakona ima poleg učinkov na gospodarstvo in socialo tudi finančne učinke, saj
               so sredstva, ki jih ZZZS zbira iz naslova pobranih prispevkov za obvezno zdravstveno
               zavarovanje sicer samostojna sredstva, ki pa so ločena od državnega proračuna, vendar
               so še vedno javno-finančna sredstva, ki so namenjena zavarovanju prebivalstva za
               zdravstveno oskrbo. Izpad teh sredstev na račun nižje odgovornosti delodajalcev bi
               imel vpliv na zdravstveno blagajno, kot javno-finančna sredstva, na ta način pa bi
               bilo tudi manj denarja za zdravstvo.</p>
               <p>Glede na vse zgoraj navedeno ponovno poudarjamo, da predloga zakona ne podpiramo, ker
               nasprotuje tako pravilom odškodninske odgovornosti delodajalcev, pravilom varstva in
               zdravja pri delu in obveznosti delodajalcev, ki izhajajo iz delovnega razmerja.</p>
            </sp>
            <sp xml:id="SDT7-OZZ-redna-13-2016-05-31.sp5">

               <speaker>PREDSEDNIK TOMAŽ GANTAR:</speaker>

               <p>Hvala lepa. Sedaj prosim še za stališče Komisije za socialno varstvo, delo, zdravstvo
               in invalide s strani Državnega sveta. To stališče bo podal mag. Peter Požun.
               Izvolite.</p>
            </sp>
            <sp xml:id="SDT7-OZZ-redna-13-2016-05-31.sp6">

               <speaker>MAG. PETER POŽUN:</speaker>

               <p>Hvala, gospod predsednik. Spoštovane poslanke, poslanci, spoštovani vabljeni.
               Komisija Državnega sveta za socialno varstvo, delo, zdravstvo in invalide je predlog
               zakona obravnavala na svoji 54. seji v kar obsežni razpravi s prisotnimi
               deležniki.</p>
               <p>Gre za sistem obvezne reparacije, ki se ne sme zamenjevati s kaznovalno funkcijo, kot
               se včasih to razume. V razpravi je bilo govora tudi o predlogu <stage type="mag"/><stage>(nadaljevanje)</stage> limitiranja reparacijske obveze glede na
               težo in izvor krivde, ki nastane pri odškodnini, tako z vidika zaščite oškodovanih
               subjektov kot zaščite tistega, ki je v tem primeru odgovoren oziroma tudi pri njem
               zaposlenih delavcev.</p>
               <p>V zvezi s tem je bilo kar nekaj razprave o sistemu varstva in zdravja pri delu, na
               kar pogosto opozarja Inštitut za medicino dela, ki se na svojem terenskem delu
               pogosto srečuje in tudi inšpekcijske službe s pomanjkljivim sistemom varstva pri
               delu, ki pogosto vodi k poškodbi. Strinjali smo se, da obstoječi sistem regresnih
               zahtevkov v osnovi vendar pomeni nek doprinos k zagotavljanju višjih ciljev
               standardov zdravja in varstva pri delu na podlagi jasno določene odgovornosti
               delodajalca kako morajo ravnati na tem področju.</p>
               <p>V zvezi s tem, da naj ne bi bilo komercialnih zavarovanj za to področje, je
               predstavnik Zavoda za zdravstveno zavarovanje podal informacijo, da obstajajo. O tem
               bo lahko verjetno več v svojem mnenju povedal tudi sam.</p>
               <p>Ko govorimo o tem, da se zbrana sredstva za povračilo poškodb pri delu ne namenjajo
               samo za povračilo oziroma za stroške zdravljenja, ki nastanejo s tega naslova, je
               treba ponovno opozoriti, da imamo v Sloveniji sistem solidarnosti in vzajemnosti in s
               tega naslova zbiramo sredstva po svojih prispevnih stopnjah in jih uporabljamo glede
               na to kako posameznik rabi zdravstveno varstvo. Pri tem je treba poudariti, da so
               prispevne stopnje še vedno preveč različne, da plačujemo različne prispevke za enak
               obseg pravic.</p>
               <p>Komisija je potem v zaključku odločila, da predloga zakona ne podpira. Hvala.</p>
            </sp>
            <sp xml:id="SDT7-OZZ-redna-13-2016-05-31.sp7">

               <speaker>PREDSEDNIK TOMAŽ GANTAR:</speaker>

               <p>Hvala lepa. S strani Zakonodajno-pravne službe smo prejeli opravičilo glede na to, da
               vzporedno poteka seja še nekaj odborov. Imamo pa mnenje, ki je vsebinsko identično
               glede na identičen predlog in ga imamo v gradivu. Mislim, da bi to moralo
               zadostovati.</p>
               <p>Sedaj odpiram razpravo. Najprej vabljeni. Ali želi kdo besedo? Gospod Mezeg,
               izvolite.</p>
            </sp>
            <sp xml:id="SDT7-OZZ-redna-13-2016-05-31.sp8">

               <speaker>METOD MEZEG:</speaker>

               <p>Hvala lepa. Tudi v Združenju zdravstvenih zavodov Slovenije imamo pomislek oziroma
               nasprotujemo predlagani spremembi. Zakaj? Skrb za delavca je namreč temeljna
               vrednota. Kljub temu pa je skrbi za zdravje premalo tako s strani delodajalca kot
               tudi delavca samega. Z znižanje stopnje odgovornosti pri izvajanju predpisov s
               področja varnosti in zdravja pri delu bo zdravstveno stanje zaposlenih še slabše.
               Slabše zdravstveno stanje pa predstavlja tudi večjo obremenitev za sredstva Zavoda za
               zdravstveno zavarovanje Slovenije, ki so že v tem trenutku preobremenjena oziroma jih
               primanjkuje.</p>
               <p>Nenazadnje tudi v resoluciji o nacionalnem planu zdravstvenega varstva za obdobje
               2016-2025 je navedeno, da je zdravje na delovnem mestu tudi posebej izpostavljena
               vsebina oziroma področje, zato bi spremembe morale biti predvsem v smeri krepitve
               odgovornosti delodajalcev oziroma delavca samega za lastno zdravje, kot pa v smeri
               kot jo je navaja oziroma predlaga predlagatelj. Hvala.</p>
            </sp>
            <sp xml:id="SDT7-OZZ-redna-13-2016-05-31.sp9">

               <speaker>PREDSEDNIK TOMAŽ GANTAR:</speaker>

               <p>Hvala lepa. Kdo od vabljenih še želi besedo? Izvolite. Če se lahko predstavite,
               prosim.</p>
            </sp>
            <sp xml:id="SDT7-OZZ-redna-13-2016-05-31.sp10">

               <speaker>BOŠTJAN SAVŠEK:</speaker>

               <p>Najprej vse skupaj lepo pozdravljam. Boštjan Savšek, Zavod za zdravstveno zavarovanje
               Slovenije.</p>
               <p>Mi tudi dejansko odožujemo? te škode proti delodajalcem. V praksi je ureditev čisto
               primerna. Mogoče bi se dalo kaj popraviti, ampak sama odškodninska odgovornost je, da
               v bistvu tisti, ki je odgovoren za škodo, nosi škodo. To je tudi temeljna ideja
               zakonskih določb Zakona o zdravstvenem varstvu in zdravstvenem zavarovanju. <stage type="mag"/><stage>(nadaljevanje)</stage> Poleg tega bi poudaril, da
               je skrb predlagateljev, da na ta način dušimo gospodarstvo, odveč, ker po naših
               podatkih še noben od delodajalcev, ki smo ga tožili zaradi regresnega zahtevka ni šel
               v stečaj. Ravno nasprotno, v stečaj je šel, da mu ni bilo treba plačati regresnega
               zahtevka, če je izigral stečajno zakonodajo. Da bi pa zaradi tega šel v stečaj, ker
               vedno ko ga tožimo, smo vedno pripravljeni na nek kompromis, na nek dogovor, na neko
               sodno poravnavo ali predsodno poravnavo in del zneska odpustimo. Lahko damo tudi na
               več obrokov, da se plača.</p>
               <p>Poleg tega je od leta 2014 praksa sodišč takšna, da se pri tovrstnih odškodninskih
               zahtevkih upošteva prispevek delavca. To pomeni, da če delodajalec naredi neko škodo,
               pa mi otožujemo 100.000 evrov in se v sodnem postopku ugotovi prispevek delavca, na
               primer v višini 70 %, potem bo delodajalcev plačal samo 30.000 evrov.</p>
               <p>Drugače pa se nam zdi predlagana ureditev mogoče sporna tudi z vidika prava Evropske
               unije. Bom takoj razložil. V nobenih pravnih mnenjih tega nisem zasledil, ampak ko
               sem razmišljal o tem, se javna zdravstvena zavarovalnica, ki je v smislu pravil o
               državnih pomočeh, šteje za državno, prevzame nase del finančnega bremena, ki bi ga
               sicer nosile gospodarske družbe, torej delodajalci. Tako družbam zagotovi neko
               premoženjsko korist v višini nastale škode, ki presega omenjeno škodo. Dodaten
               problem je diskriminatornost takšne ureditve, saj enako omejitev odškodnine ne bi
               veljala za družbe iz drugih držav članic EU, ki bi opravljale delo v Sloveniji z
               napotenimi delavci, če so ti zavarovani le v svoji državi in ne pri nas in v njihovi
               državi ni takšne omejitve. To bi pomenilo, da bi korist od omejitve odškodnine dobili
               le slovenski delodajalci. Kot vemo primer Elan, tukaj je morala država vrniti državno
               pomoč.</p>
               <p>Kar se tiče samega predloga zakona. Omejitev krivdne odgovornosti na takšen način
               sigurno ne. To lahko povem iz prakse. Tudi sam dnevno hodim na sodišče in se srečujem
               s temi ljudmi, ki sodelujejo v teh postopkih. Sama zgornja omejitev pa se mi ne zdi
               primerna, ker je lahko škoda višja kot je ta 15 kratnik pokojninske osnove.</p>
               <p>Ureditev kot takšna kakršna je že sedaj omogoča, da se po splošnih pravilih
               obligacijskega zakonika, saj je tudi predlagatelj omenil 171. člen obligacijskega
               zakonika, škoda zmanjša povzročitelju, če se ugotovi, da je šibkega premoženjskega
               stanja. Se pravi, že zdajšnja ureditev to omogoča in zakaj bi sedaj ta odpustek na
               zalogo uveljavili. Hvala.</p>
            </sp>
            <sp xml:id="SDT7-OZZ-redna-13-2016-05-31.sp11">

               <speaker>PREDSEDNIK TOMAŽ GANTAR:</speaker>

               <p>Hvala lepa. Želi besedo še kdo od gostov? <stage>(Ne.)</stage> Potem odpiram razpravo za poslanke in
               poslance. Kot predlagatelj? Gospod Vrtovec, prosim.</p>
            </sp>
            <sp xml:id="SDT7-OZZ-redna-13-2016-05-31.sp12">

               <speaker>JERNEJ VRTOVEC (PS NSi):</speaker>

               <p>Najlepša hvala. Hvala tudi sem prisotnim za mnenja. Tudi sam bom krajši, ker se morda
               dobro ne razumemo. Tokrat lahko povem, da Nova Slovenija s tem predlogom zakona v
               ničemer ne zmanjšuje varnosti delavcev na delovnem mestu. V ničemer se ne zmanjšuje
               nobenih predpisov o delu pri varnosti itd. Delodajalci morajo ne glede na ta zakon
               izvesti vse ukrepe, ki jih predpisi v zvezi z varnostjo pri delu tudi nekako
               zahtevajo. Ta zakon v tovrstni obliki kot je pripravljen da smo bolj pravičnejši
               razpored. Nič drugega.</p>
               <p>Sedaj predstavnika ZZZS sprašujem kam gre tisti denar, ki je namensko pobran denar
               0,54 %,<stage type="mag"/><stage>(nadaljevanje)</stage> ki se ga zbere
               okoli 80 milijonov evrov in ta denar bi lahko bil namensko porabljen za plačevanje
               tovrstnih škod, ki ga plačujejo delodajalci. Kam gre ta denar? Kakšen je namen tega
               denarja?</p>
               <p>Mi predlagamo samo to, da se s tem denarjem poplača tovrstne škode. Vidim, da je
               razprava tako ali tako brezpredmetna. Morda bo v kakšnem drugem obdobju primernejši
               čas, da bi se o tem pogovorili. Ko se nekako očita, da ena politična stranka zgolj
               gleda samo na nova delovna mesta ali pa za konkurenčnejše okolje, potem si rečem, da
               smo na dobri poti, gospa državna sekretarka. Najlepša hvala.</p>
            </sp>
            <sp xml:id="SDT7-OZZ-redna-13-2016-05-31.sp13">

               <speaker>PREDSEDNIK TOMAŽ GANTAR:</speaker>

               <p>Hvala lepa. Ali želite, gospod Savšek, odgovoriti? Izvolite.</p>
            </sp>
            <sp xml:id="SDT7-OZZ-redna-13-2016-05-31.sp14">

               <speaker>BOŠTJAN SAVŠEK:</speaker>

               <p>Vprašanje je bilo kam gre teh 0,53 %, ki se pobere za ta namen. Za ta namen se sicer
               pobere, ampak gre v integralni proračun zavoda, kar pomeni, da se v bistvu porabi za
               vse storitve, ki so predmet pravic. Prej sem v bistvu pozabil povedati še to. Rekli
               ste, da komercialne zavarovalnice ne zavarujejo tega rizika. Res je, da vse
               zavarovalnice še nimajo izdelanega tega produkta. Ampak na trgu je že zaslediti, vsaj
               za eno zavarovalnico vem, da že delno nosi tudi ta riziko. Tukaj ne drži, da
               delodajalci tega rizika ne morejo zavarovati.</p>
               <p>Res pa je, tako kot tudi vi notri v tem svojem predlogu pravite, svobodna gospodarska
               pobuda. Mogoče komercialnim zavarovalnicam zaenkrat še ta zavarovalni produkt ni
               zanimiv. Mislim, da je. Tukaj notri, če bi naredili nek tak zavarovalni produkt in bi
               tudi ta riziko krili, bi zavarovalnice pokrile tudi ta riziko. Ampak tako kot sem
               rekel, gre za svobodno gospodarsko pobudo. Ne moremo jih prisiliti ali bodo to dali
               ven ali ne.</p>
            </sp>
            <sp xml:id="SDT7-OZZ-redna-13-2016-05-31.sp15">

               <speaker>PREDSEDNIK TOMAŽ GANTAR:</speaker>

               <p>Hvala lepa. Želi še kdo razpravljati? Ponovno predlagatelj gospod Vrtovec.
               Izvolite.</p>
            </sp>
            <sp xml:id="SDT7-OZZ-redna-13-2016-05-31.sp16">

               <speaker>JERNEJ VRTOVEC (PS NSi):</speaker>

               <p>Zahvaljujem se za odgovor. Zaradi tega izrabljam to priložnost. Hvala za odgovor, da
               gre to v integralni proračun zavarovalnice. V zadnjem tednu vidimo to afero
               Zimmerman. Se pravi tudi za poplačilo teh stvari.</p>
               <p>Kakorkoli, še vedno mislim, da teh 0,53 % menimo, da bi bilo bolj pošteno, da se ta
               prispevek plača za namen varnosti in zdravja pri delu, ne pa da se porazgubi za take
               stvari, katerih smo priča ta teden.</p>
               <p>Glede zavarovalnic. Kot kaže privatne zavarovalnice ne vidijo možnosti dobička. V
               Nemčiji in Avstriji, recimo – žal moram spet omeniti ti dve državi – vidijo to
               priložnost. V Sloveniji na podlagi takšne zakonodaje jo ne morejo videti. Samo tukaj
               govorimo o zasebni pobudi, ki je vedno dobrodošla.</p>
            </sp>
            <sp xml:id="SDT7-OZZ-redna-13-2016-05-31.sp17">

               <speaker>PREDSEDNIK TOMAŽ GANTAR:</speaker>

               <p>Hvala lepa. Bi razpravljal še kdo? Gospod Hanžek.</p>
            </sp>
            <sp xml:id="SDT7-OZZ-redna-13-2016-05-31.sp18">

               <speaker>MATJAŽ HANŽEK (PS ZL):</speaker>

               <p>Hvala lepa. Ne bom govoril o finančnem delu. Rad bi samo opozoril na nekaj točk. Če
               pogledamo statistiko, so slovenski delavci mnogo bolj obremenjeni kot večina v
               Evropi. Na zdravje pri delu se mnogo manj pazi kot drugod in verjetno tudi tistega
               pol odstotka se plačuje marsikatero bolezen, ki izhajajo iz neprimernega varstva pri
               delu. Tukaj bi se ta trenutek ustavil.</p>
               <p>Mislim, da je ta predlog v resnici samo potuha za tiste delodajalce, da ne bom
               govoril za vse, ki na račun zaposlenih ali pa marsikdaj tudi nezaposlenih, ki delajo
               na črno in opeharjenih? delavcev in njihovega zdravja, poskušajo še bolj
               zaslužiti.</p>
               <p>Če pogledamo samo poročilo Inšpektorata za delo vidim za leto 2015 samo nekaj stvari.
               Izmere na področju varnosti in zdravja pri delu v Republiki Sloveniji v letu 2015
               ocenjujemo kot neprimerne in nezadostne. <stage type="mag"/><stage>(nadaljevanje)</stage> Spodbudnega napredka glede zagotavljanja varnosti in
               zdravja delavcev na delovnih mestih na inšpektoratu ne zasledimo. Število
               prijavljenih nezgod pri delu se je v letu 2015 glede na predhodno leto ponovno
               povečalo. Lani se je pri delu smrtno ponesrečilo 24 največ od začetka krize.</p>
               <p>Ti podatki, pa bi lahko še marsikaj prebral samo iz Inšpektorata za delo, bi meni
               vzbudili ravno obratno refleks. Treba je še bolj kontrolirati, ponovno poudarjam,
               tiste delodajalce, ki slabo delajo. Da mi ne bo kdo očital, da to posplošujem. To rad
               marsikdo naredi.</p>
               <p>Vemo, da se v zadnjih letih število delovnih inšpektorjev zmanjšalo, namesto da bi se
               povečalo. Istočasno se število delodajalcev povečuje. Popolnoma drugačen trend, kot
               bi ga pričakovali v resnici. Zato ne razumem zakaj bi tukaj še odpuščali. In sicer je
               bilo rečeno, da se ne zmanjšuje nivo varnosti pri delu. Res je, da se zakonsko ne
               zmanjšuje, ampak če ti zmanjšuješ in olajšaš kaznovanje in nadzor, potem to poveš
               brez besed tistemu, da lahko krši varnost pri delu. To je tak nezakonski namig, da
               boš pač manj kaznovan. Težje te bodo našli, ker ni več inšpektorjev in manj boš
               plačal, če te bodo slučajno dobili.</p>
               <p>Če pogledamo Inšpektorat za delo. Vem da se število, kar se tega tiče manjših
               podjetij, s.p. itd. se povečuje. Zelo pogosto se povečuje zaradi socialne stiske
               nekaterih, ki si na ta način rešujejo svojo eksistenco, da odpirajo s.p., ampak to je
               sedaj stvar drugega urejanja te države.</p>
               <p>Samo to bi še dodal. Smrtne nesreče. Leta 2014, 2015 je bilo 24 smrtnih nesreč. Od
               tega je bilo 4 v velikih podjetjih nad 250 zaposlenih, 12 pa v podjetjih z manj kot
               10 zaposlenimi. Če pa primerjamo število zaposlenih skupaj je pa približno enako.
               Malo več jih je v tistih nad 200. Razlika v številu smrti pa je 1 : 3. Ravno za ta
               mala podjetja je v resnici še večji alarm, če pregledamo samo smrtne nesreče.</p>
               <p>Tukaj bi zaključil. V Združeni levici smo absolutno proti tej spremembi še posebej,
               ker je delavec v verigi šibkejši člen in bi morali v resnici, če smo člani parlamenta
               in izvoljeni od ljudi, imeti v prvi vrsti pred očmi ljudi, ki so šibkejši, ne pa
               tisti, ki so močnejši. Hvala lepa.</p>
            </sp>
            <sp xml:id="SDT7-OZZ-redna-13-2016-05-31.sp19">

               <speaker>PREDSEDNIK TOMAŽ GANTAR:</speaker>

               <p>Hvala lepa. Želi še kdo besedo? Gospa Nada Brinovšek, izvolite.</p>
            </sp>
            <sp xml:id="SDT7-OZZ-redna-13-2016-05-31.sp20">

               <speaker>NADA BRINOVŠEK (PS SDS):</speaker>

               <p>Hvala za besedo. Lep pozdrav vsem skupaj. Ker imamo tu predstavnika Zavoda za
               zdravstveno zavarovanje Slovenije, bi rada nekaj vprašala. Že na prejšnji seji
               Državnega zbora spraševala ministrico, ker mi ne gredo skupaj številke v zvezi s temi
               regresnimi zahtevki. Ampak ministrica mi na seji Državnega zbora ni odgovorila. Sedaj
               pa sprašujem, res bi rada razumela. <stage type="mag"/><stage>(nadaljevanje)</stage> Poglejte, vi ste v prejšnjem pisanju za prejšnjo sejo
               Državnega zbora k tej točki zapisali: Zavod za zdravstveno zavarovanje Slovenije iz
               naslova regresnih zahtevkov beleži priliv – najprej ste povedali za leto 2013 in ste
               rekli za 2014 pa 1,4 milijone in potem še 1,2 milijone v letu 2015. Se pravi, za leto
               2014 1,4 milijone. Ko pa je moj kolega poslal Ministrstvu za zdravje poslansko
               vprašanje na to temo, je pa ministrstvo odpisalo: Glede na poslovno poročilo Zavoda
               za zdravstveno zavarovanje je le-ta v letu 2014 imel za 20,2 milijona prihodkov iz
               naslova regresnih zahtevkov. Ministrstvo govori o regresnih zahtevkih, vi govorite.
               Kakšna je sedaj razlika? Vi imate 1,4 milijone, ministrstvo pa govori o 20 milijonih.
               Hvala lepa.</p>
            </sp>
            <sp xml:id="SDT7-OZZ-redna-13-2016-05-31.sp21">

               <speaker>PREDSEDNIK TOMAŽ GANTAR:</speaker>

               <p>Izvolite.</p>
            </sp>
            <sp xml:id="SDT7-OZZ-redna-13-2016-05-31.sp22">

               <speaker>BOŠTJAN SAVŠEK:</speaker>

               <p>Hvala lepa za vprašanje. Gre za pavšalno odškodnino po zakonu o obveznih zavarovanjih
               v prometu, ki je bila v tem znesku všteta. Morate vedeti, da po 18. členu ZOSP
               plačujemo vsi, ki smo lastniki avtomobila od kosmate premije 8,5 % pavšalne
               odškodnine. Tista razlika do 20 milijonov je notri še ta pavšalna odškodnina. Medtem
               ko je ta 1,4 milijona samo iz tega naslova delovnih nezgod. Ampak tukaj notri v 1,4
               milijona niso samo delovne nezgode. Morate vedeti, da zavod otožuje tudi škode kot so
               škode iz gostilniških pretepov – ena taka znana zadeva je bila zadeva Global, ker smo
               od tega varnostnika zahtevali, da se pokrije stroške zdravljenja, potem ena takšna
               zelo odmevna zadeva je bila zadeva Baričevič, ena od dosti bolj odmevnih stvari, pa
               se je mogoče izpred let ne boste spomnili, je bil tudi Rižanski vodovod. Tam so
               narobe zvezali stvari in potem so imeli ljudje težave in smo tudi to tožili.</p>
               <p>V tem znesku so notri vse te škode. Razlika do 20 milijonov je pa pavšalna odškodnina
               po zakonu o obveznih zavarovanjih v prometu. Sem odgovoril na vprašanje?</p>
            </sp>
            <sp xml:id="SDT7-OZZ-redna-13-2016-05-31.sp23">

               <speaker>PREDSEDNIK TOMAŽ GANTAR:</speaker>

               <p>Hvala lepa. Želi še kdo razpravljati? V kolikor ni več prijavljenih, potem bi glede
               na predstavljene obrazložitve in mnenja in že na seji Državnega zbora opravljeno
               obravnavo identičnega predloga predlagal sklep. Sklep je: Predlog zakona o spremembah
               in dopolnitvah zakona o zdravstvenem varstvu in zdravstvenem zavarovanju ni primeren
               za nadaljnjo obravnavo.</p>
               <p>Sklep dajem na glasovanje. Pričenjamo z glasovanjem. Glasovanje teče. Zaključujem
               glasovanje.</p>
               <p>Kdo je za? <stage>(7 članov.)</stage> Je kdo proti? <stage>(6 članov.)</stage></p>
               <p>Ugotavljam, da je sklep sprejet.</p>
               <p>S tem zaključujem drugo obravnavo predloga zakona na matičnem delovnem telesu. Odbor
               bo pripravil poročilo, v katerega bo vključen sprejeti sklep. Za poročevalca, če se
               strinjate, bom sam.</p>
               <p>S tem zaključujem to točko dnevnega reda.</p>
               <p>Želi še kdo pod točko <title>RAZNO</title> besedo? <stage>(Ne.)</stage> V kolikor ne, zaključujem 13. redno sejo Odbora za zdravstvo.<stage type="mag"/> <stage>(nadaljevanje)</stage> V kolikor ne, zaključujem
               13. redno sejo Odbora za zdravstvo. Vsem se zahvaljujem za sodelovanje in udeležbo.
                  Nasvidenje. <stage type="time">Seja je bila končana 31. maja 2016 ob 14.45.</stage>
               </p>
            </sp>
         </div>
      </body>
   </text>
</TEI>
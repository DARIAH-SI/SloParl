<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZDDSZII-nujna-33-2016-05-25">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo, družino, socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">2499B1A14798D07AC1257FBC0031A0EA</idno>
               <idno type="custom" subtype="day">552CBA6C08687406C1257FCC002F2AC3</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=552CBA6C08687406C1257FCC002F2AC3</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZDDSZII-nujna-33-2016-05-25.OZDDSZII" n="33">
               <name>nujna seja</name>
               <date when="2016-05-25"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZDDSZII-nujna-33-2016-05-25.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZDDSZII-nujna-33-2016-05-25.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR  REPUBLIKE SLOVENIJE ODBOR ZA DELO, DRUŽINO, SOCIALNE ZADEVE IN INVALIDE</stage>
            <stage type="session">33. nujna seja</stage>
            <stage type="date">(25. maj 2016)</stage>
            <stage type="chairman">Sejo je vodil Uroš Prikl, predsednik Odbora za delo, družino, socialne zadeve in
            invalide. </stage>
            <stage type="time">Seja se je začela ob 12.03.</stage>
            


            <sp xml:id="SDT7-OZDDSZII-nujna-33-2016-05-25.sp1">

               <speaker>PREDSEDNIK UROŠ PRIKL:</speaker>

               <p>Spoštovane kolegice, spoštovani kolegi. Lep pozdrav, lep pozdrav tudi vsem vabljenim
               na 33. nujno sejo Odbora za delo, družino, socialne zadeve in invalide.</p>
               <p>Uvodoma vas želim obvestiti, da sta se opravičila kolegica Mirjam Bon Klanjšček in
               kolega Miha Kordiš in na današnji seji ne bosta prisostvovala. S pooblastilom pa so
               prisotni, in sicer, namesto poslanca Žana Mahniča, je z nami Nada Brinovšek, namesto
               Janje Sluga Irena Kotnik, namesto Erike Dekleva Dušan Radič in namesto Saša Tabaković
               mag. Aleksander Kavčič.</p>
               <p>Na sejo smo povabili predstavnike Ministrstva za delo, družino, socialne zadeve in
               enake možnosti ter predstavnike Ministrstva za zunanje zadeve, ki vas tudi lepo
               pozdravljam.</p>
               <p>V poslovniškem roku nisem prejel predlogov za spremembo dnevnega reda, zato
               ugotavljam, da je dnevni red takšen, kot ste ga dobili s sklicem seje in se glasi:
               točka 1 – predlog stališča Republike Slovenije do predloga direktive Evropskega
               parlamenta in Sveta o spremembi direktive Evropskega parlamenta in Sveta 96/71 ES z
               dne 16. december 1996 o napotitvi delavcev na delo v okviru opravljanja storitev.</p>
               <p>Predlagam, da preidemo na <title>1. TOČKO DNEVNEGA REDA - PREDLOG STALIŠČA REPUBLIKE
                  SLOVENIJE DO PREDLOGA DIREKTIVE EVROPSKEGA PARLAMENTA IN SVETA O SPREMEMBI
                  DIREKTIVE EVROPSKEGA PARLAMENTA IN SVETA 96/71 ES Z DNE 16. DECEMBER 1996 O
                  NAPOTITVI DELAVCEV NA DELO V OKVIRU OPRAVLJANJA STORITEV.</title>
               </p>
               <p>V gradivu ste prejeli tudi predlog stališča z dne 19. 5. 2016, ki je objavljen na
               spletni strani Državnega zbora.</p>
               <p>Gradivo k tej točki smo prejeli 19. 5. 2016 na podlagi 4. člena Zakona o sodelovanju
               med Državnim zborom in Vlado v zadevah Evropske unije.  Še pojasnilo zakaj obravnavamo to na tej, torej
               na našem odboru. Stališče je bilo v skladu z določili 154.H člena Poslovnika
               Državnega zbora dodeljeno v obravnavo Odboru za delo, torej za zadeve Evropske unije
               kot pristojnemu delovnemu telesu oziroma odboru ter našemu Odboru za delo, družino,
               socialne zadeve in invalide, kot matičnemu delovnemu telesu. Torej, uvodna pojasnila
               smo izčrpali. Predlagam, da dodatno pojasni svoje stališče predstavnik ministrstva za
               delo, gospod Pogačar, izvolite.</p>
            </sp>
            <sp xml:id="SDT7-OZDDSZII-nujna-33-2016-05-25.sp2">

               <speaker>PETER POGAČAR:</speaker>

               <p>Najlepša hvala za besedo, gospod predsednik. Lep pozdrav spoštovane poslanke in
               poslanci in vsi ostali prisotni.</p>
               <p>Skušal bom v uvodnem pojasnilu na kratko približno predstaviti vsebino direktive,
               seveda pa toliko več o razlogih za stališče Vlade Republike Slovenije do predloga te
               direktive. Prost pretok storitev je ena izmed štirih temeljnih svoboščin Evropske
               unije. Z vidika napotitev delavcev na delo, kot del tega, pa je ključna direktiva
               96/71 Evropske skupnosti, o napotitvi delavcev na delo v okviru opravljanja storitev.
               Ta direktiva ureja način napotitve ter zlasti delovnopravne vidike namenjene zaščiti
               napotenih delavcev ter zagotavljanje pravične konkurence med podjetji, ne glede na
               sedež.</p>
               <p>Pri zadnji t.i. izvedbeni direktivi so ostala odprta določena vprašanja, ki presegajo
               okvir osnovne matične direktive in jih ni bilo mogoče urediti v t.i. izvedbeni
               direktivi, zato je Evropska komisija v začetku leta pripravila nov zakonodajni
               predlog, predlog direktive o spremembi direktive 96/71 ES o napotitvi delavcev na
               delo v okviru opravljanja storitev. Glede ključne določbe vsebine direktive, se
               nanaša na to, da je pri, po predlogu sprememb direktive, da je pri zagotavljanju
               pravic napotenim delavcev, treba spoštovati splošno veljavne kolektivne pogodbe, ne
               glede na dejavnost. Predlog direktive določa tudi, da so delodajalci svojim napotenim
               delavcem med drugim dolžni zagotoviti plačilo za delo, skladno s predpisi in
               kolektivnimi pogodbami države članice, v katero je delavec napoten. Predlog direktive
               določa tudi, da so države članice dolžne objaviti informacije o sestavnih elementih
               plačila, do katerih mora biti napoteni delavec upravičen. Predlog direktive določa,
               da se lahko dela čezmejno v podizvajanje oddajo le tistim podjetjem, ki spoštuje
               pogoje v zvezi s plačilom, katerim je podvržen pogodbenik, ki oddaja delo v
               podizvajanje, če so ti pogoji določeni z zakonom, izvršilnim predpisom, upravno
               določbo in kolektivno pogodbo.</p>
               <p>Da povem na kratko, predlog spremembe direktive, prinaša pomembno novost. Po zdajšnji
               ureditvi je delodajalec, ki napotuje delavce v drugo državo članico, dolžan tistim
               delavcem zagotoviti najmanj znesek minimalne plače v državi, v katero so delavci
               napoteni. Po spremembi, po predlogu spremembe direktive bi bil dolžan zagotoviti
               popolnoma enako plačilo, do katerega so upravičeni tudi t.i. domači delavci, čeprav o
               domačih delavcih znotraj Evropske unije ne moremo govoriti.</p>
               <p>Glavni razlog zakaj je Evropska komisija se odločila za ta zakonodajni postopek, je
               seveda v tem, med državami članicami obstajajo velike razlike v plačah, med napoteni
               in domačimi delavci. Po nekaterih ocenah so te razlike v plačah tudi 10 do 50 %. To
               povzroča, seveda zaradi nižjih stroškov dela posameznih delodajalcev, ki napotujejo
               delavce v drugo državo, v tisti državi seveda težave zaradi konkurenca za domača
               podjetja oziroma z drugimi besedami, v nekaterih primerih lahko prihaja tudi do t.i.
               socialnega dumpinga. Predlog direktive skuša preprečiti prav to. V razgovorih,
               bilateralnih, so me kolegi iz držav, ki podpirajo ta predlog spremembe opozorili
               tudi, da ima zdajšnja ureditev velik vpliva tudi na področje socialnega dialoga in
               kolektivnih pogodb v domačih državah članicah. Kajti, dokler so delodajalci napotenim
               delavcem dolžni plačati zgolj zakonsko določeno minimalno plačo, praktično v njihovih
               matičnih državah delodajalci niso več pripravljeni sklepati kolektivnih pogodb, ker
               so sami nekonkurenčni v primerjavi z drugimi državami. Kakšne bi bile lahko po oceni Evropske komisije tudi
               koristi, vsekakor povišanje plač napotenih delavcev. Ne govorimo samo o povišanju
               plač napotenih delavcev, govorimo tudi o tem, da bodo napoteni delavci imeli enake
               pravice, kot jih imajo delavci v matični državi, in na drugi strani pomembna korist
               je tudi, da bodo podjetja na posameznem trgu med seboj si konkurirala z drugimi
               elementi, kakor pa s stroški dela.</p>
               <p>Če počasi preidem na predlog stališča Vlade Republike Slovenije, je treba poudariti
               naslednje. Predlog stališča Vlade je, da Republika Slovenija podpira napore Evropske
               komisije, usmerjene v zaščito pravic napotenih delavcev ter skladno s tem podpira
               tudi pobudo Evropske komisije za spremembo omenjene direktive o napotitvi delavcev na
               delo v okviru opravljanja storitev, ki bi šla v smer preprečevanja socialnega
               dumpinga. Obenem Republika Slovenija meni, da je treba področje mednarodnih prevozov
               v cestnem prometu izločiti iz področja uporabe direktive. Glede na kompleksnost in
               prepletenost predpisov, ki z različnih vidikov urejajo področja napotitve delavcev na
               delo, Republika Slovenija meni, da bi bila smiselna sočasna razprava o reviziji
               direktive in reviziji predpisov s področja koordinacije sistemov socialne varnosti.
               Obenem je stališče Republike Slovenije tudi, ki ga predlagamo, da ga tudi zagovarjamo
               je, da je treba še pred dokončnim sprejemom direktive, si odgovoriti na kar nekaj
               popolnoma tehničnih vprašanj, ampak ključno pa je poudariti, tehničnih vprašanj, kaj
               vse zajema ta enaka obravnava, katere pravice iz dela so tukaj vključene. Pomembno pa
               se nam, ne glede na vse zdi, da Republika Slovenija načelno podpira napore Evropske
               komisije za zaščito pravic napotenih delavcev, podpira napore Evropske komisije, da
               znotraj držav, znotraj Evropske unije, znotraj držav članic ne prihaja do t.i.
               socialnega dumpinga.</p>
               <p>Hvala.</p>
            </sp>
            <sp xml:id="SDT7-OZDDSZII-nujna-33-2016-05-25.sp3">

               <speaker>PREDSEDNIK UROŠ PRIKL:</speaker>

               <p>Hvala lepa, gospod Pogačar.</p>
               <p>Odpiram razpravo. Želi kdo razpravljati?</p>
               <p>Ja, izvoli, Julijana Bizjak Mlakar.</p>
            </sp>
            <sp xml:id="SDT7-OZDDSZII-nujna-33-2016-05-25.sp4">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Hvala lepa za besedo.</p>
               <p>Seveda, strinjamo se s tem, da moramo podpirati vse tiste ukrepe, ki prepričujejo
               socialni dumping. Vendar imam pa neko vprašanje, namreč tukaj pri tistih, ki so na
               nek način dali pobudo, med tistimi državami, ki so dale pobudo za to spremembo
               direktive, se nahajajo Avstrija, Belgija, Francija, Nemčija, Luksemburg, Nizozemska
               in Švedska. Tukaj ne najdem Slovenije, torej, če morda vprašanje, kako to, da nismo
               med temi podporniki. Po drugi strani pa med tistimi, ki se pa bojijo, da bi ta
               direktiva, da bi stopila v veljavo, predvsem zaradi konkurenčnosti notranjega trga,
               so pa države Bolgarija, Češka, Estonija, Madžarska, Litva, Latvija, Poljska, Slovaška
               in Romunija, kjer pa vemo, da tudi pravice delavcev niso na najvišjem nivoju bi lahko
               rekli. Torej, skratka, ali morda ti zadržki, ki jih ima Slovenija in ki so v tem
               gradivu izpostavljeni, ali ti zadržki pomenijo, da se na nek način mi priključujemo
               tem državam, ki sem jih zdaj navedla, ali, torej, kaj pravzaprav to pomeni in tudi
               pri samih, torej določena skupina delavcev je kot problematično stališče direktive je
               bila izpostavljena v tem gradivu ministrstva, točnih obrazložitev zakaj pri, torej
               zakaj pri teh skupinah, pri tej skupini, ki se ukvarjajo, mislim, da s prevozništvom,
               torej zakaj so tukaj dejansko pomisleki, ker očitno ostale države tega niso
               izpostavljale. Torej, skratka, v katero skupino pravzaprav sodi Slovenija, ker se mi
               zdi, da vsaj kar se tiče plačila, da bi morali se pridružiti tem državam,  ki imajo pač visoke
               standarde, kar se tiče socialnih pravic in ali ti zadržki pomenijo, da nekako ne
               sodimo v to državo oziroma zakaj pa so zadržki do skupin, ki zadevajo
               avtoprevoznike.</p>
               <p>Hvala lepa.</p>
            </sp>
            <sp xml:id="SDT7-OZDDSZII-nujna-33-2016-05-25.sp5">

               <speaker>PREDSEDNIK UROŠ PRIKL:</speaker>

               <p>Hvala lepa, kolegica Julijana.</p>
               <p>Še kakšno razmišljanje, diskusija? Če ne, potem bi prosil, gospod Pogačar, za kratka
               pojasnila.</p>
            </sp>
            <sp xml:id="SDT7-OZDDSZII-nujna-33-2016-05-25.sp6">

               <speaker>PETER POGAČAR:</speaker>

               <p>Hvala, gospe poslanki Bizjak za to res pravo vprašanje, ki ste ga izrazili.</p>
               <p>Ja, dejansko tudi v primeru tega zakonodajnega postopka, so kot v vseh dosedanjih
               glede direktive o napotenih delavcih, države članice Evropske unije med seboj
               razdeljene. Imamo države, in seveda odvisno od tega, kam se delavci iz katerih držav
               napotujejo. Slovenija, si drznem reči, je tukaj nekje vmes, se pravi, mi smo tisti,
               ki napotujemo naše delavce v te države in na drugi strani smo tudi tisti, ki imamo
               visoke delovnopravne standarde in v katere delodajalci iz drugih držav članic tudi
               napotujejo. Ne gre za to, da se Slovenija, ste rekli, da Slovenija ni omenjena v teh
               državah, Slovenija najprej potrebuje stališče, stališče je Vlada sprejela in to
               stališče danes obravnavamo. Stališče Vlade je, da se pridružimo tistim državam, ki
               ste jih najprej našteli. Se pravi, tukaj te, ki so že izrazile jasno podporo,
               Avstrija, Belgija, Francija, Nemčija, Luksemburg, Nizozemska in Švedska. Slovenija se
               s tem stališčem, ki ga danes tukaj predstavljamo, pridružuje tem državam
               članicam.</p>
               <p>Morda bi samo še opozoril na naš pridržek glede veljavnosti te direktive tudi za
               cestne prevoze, tukaj nisem toliko doma, vendar se trenutno ta direktiva uporablja
               samo za primer kabotaže v cestnem prometu, to me bodo morali kolegi dopolniti.
               Kabotaža pomeni, da avtoprevoznik pošlje delavca, ki zanj opravlja cestni promet
               znotraj Nemčije, ampak samo, ne v tranzitu, ampak je tam stacioniran, to je kabotaža
               in potem se vrne nazaj, se pravi za ta primer že zdaj direktiva velja. Po predlogu
               direktive pa bi veljala tudi za tranzitni promet avtoprevoznika. Na primer, če bi
               slovenski avtoprevoznik poslal delavca na Nizozemsko, <stage>/ nerazumljivo/</stage> geografijo, bi
               mu, ko pelje čez Avstrijo moral zagotoviti avstrijska plačila za tistih 6 ur, ko bo
               slučajno šel čez Nemčijo, in to pač se strinjamo, da to ni ustrezno, na to so nas
               tudi kolegi iz prometa opozorili. To, se pravi, tukaj s tem stališčem, ki je pred
               vami se Slovenija pridružuje stališču teh držav članic. Bi pa opozoril poslance,
               morda samo še to, da o tem prometu, tudi te države imajo pomisleke glede ureditve za
               promet. No, tukaj nismo enaki, morda pri stališču, smo pa povzeli samo stališča
               držav, ki se nanašajo na ključni element predloga spremembe direktive, to pa je o
               zagotovitvi enakih pravic napotenih delavcev.</p>
               <p>Jaz upam, da sem odgovoril na vse vaše pomisleke.</p>
               <p>Hvala.</p>
            </sp>
            <sp xml:id="SDT7-OZDDSZII-nujna-33-2016-05-25.sp7">

               <speaker>PREDSEDNIK UROŠ PRIKL:</speaker>

               <p>Hvala lepa tudi vam za pojasnila.</p>
               <p>Če ni razprave, le-to zaključujem in predlagam, da preidemo na glasovanje o
               naslednjem mnenju, in sicer: odbor za delo, družino, socialne zadeve in invalide
               podpira predlog stališča Republike Slovenije do predloga direktive Evropskega
               parlamenta in Sveta o spremembi direktive Evropskega parlamenta in Sveta 96/71 ES z
               dne 16. december 1996 o napotitvi delavcev na delo v okviru opravljanja storitev, ki
               ga je predložila Vlada in predlaga Odboru za zadeve Evropske unije, kot pristojnemu
               odboru, da ga sprejme. Če ni nobene obrazložitve glasu, prehajamo na glasovanje.
               Glasujemo. Zaključujem glasovanje. Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Določiti je treba še poročevalca na seji Odbora za zadeve Evropske unije. Jaz sem po
               telefonu govoril s kolegico Grošelj Košnik, ki je tudi članica tega delovnega telesa,
               da to nalogo prevzame ona, in verjamem, da se s tem seveda tudi strinjate.</p>
               <p>Jaz vas… Ne, ne, kolega Pogačar<stage>(?)</stage>, sva govorila in je z veseljem sprejela to
               obvezo.</p>
               <p>Jaz se vam vsem skupaj zahvaljujem za udeležbo in vam želim še naprej lep dan
               mladosti.</p>
               <p>Hvala lepa. <stage type="time">Seja se je končala 25. maja 2016 ob 12.20.</stage>
               </p>
            </sp>
         </div>
      </body>
   </text>
</TEI>
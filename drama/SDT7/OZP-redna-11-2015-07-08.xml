<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZP-redna-11-2015-07-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">F5CD3A4348E09393C1257E6100377F56</idno>
               <idno type="custom" subtype="day">83C6B6D281567F28C1257E91003B20C8</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=83C6B6D281567F28C1257E91003B20C8</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZP-redna-11-2015-07-08.OZP" n="11">
               <name>redna seja</name>
               <date when="2015-07-08"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZP-redna-11-2015-07-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZP-redna-11-2015-07-08.OZP">
                        <orgName key="OZP">Odbor za pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA PRAVOSODJE</stage>
            <stage type="session">11. seja</stage>
            <stage type="date">(8. julij 2015)</stage>
            <stage type="chairman">Sejo je vodila mag. Bojana Muršič, predsednica Odbora za pravosodje.</stage>
            <stage type="time">Seja se je začela ob 12.04. </stage>
            <stage type="mag"/>


            <sp xml:id="SDT7-OZP-redna-11-2015-07-08.sp1">

               <speaker>PREDSEDNICA MAG. BOJANA MURŠIČ:</speaker>

               <p>Vse članice in člane odbora, vabljene ter ostale prisotne prav lepo pozdravljam!
                  <stage type="mag"/><stage>(nadaljevanje)</stage> Pričenjam 11. sejo
               Odbora za pravosodje. Obveščam vas, da so zadržani in se seje ne morejo udeležiti
               naslednje članice in člani odbora: dr. Matej Tašner Vatovec, Iva Dimic in Anja Bah
               Žibert.</p>
               <p>Na seji kot nadomestne članice in člani odbora s pooblastili sodelujejo: namesto Anje
               Bah Žibert gospa Jelka Godec, lepo pozdravljeni in namesto Ive Dimic, gospod Jernej
               Vrtovec. Lepo pozdravljeni.</p>
               <p>Ker k dnevnemu redu seje ni bilo predlogov za razširitev oziroma za umik katere od
               predlaganih točk je določen dnevni red seje, kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA – TO JE OBRAVNAVO POROČILA O DELU
                  SPECIALIZIRANEGA DRŽAVNEGA TOŽILSTVA REPUBLIKE SLOVENJE ZA LETO 2014</title> , ki je
               objavljeno na spletni strani Državnega zbora v Poročevalcu z dne 7. 5. 2015. Kot
               gradivo imamo na voljo še mnenje Komisije Državnega sveta za državno ureditev z dne
               19. 6. 2015. K tej točki dnevnega reda smo vabili specializirano državno tožilstvo,
               Vrhovno državno tožilstvo, Državno tožilski svet, Ministrstvo za pravosodje, Državni
               svet. Poročilo o delu specializiranega državnega tožilstva Republike Slovenije za
               leto 2014 je bilo posredovano Državnemu zboru na podlagi 148. člena Zakona o državnem
               tožilstvu. Odbor za pravosodje ga bo obravnaval na podlagi četrtega odstavka 41.
               člena Poslovnika Državnega zbora, ki določa, da matično delovno telo obravnava
               poročilo, ki je bilo Državnemu zboru posredovano na podlagi zakona ali drugega
               predpisa, praviloma v treh mesecih po posredovanju, obravnava na seji Državnega zbora
               pa se opravi, če tako določa Poslovnik Državnega zbora ali če to predlaga matično
               delovno telo.</p>
               <p>Pričenjam z obravnavo poročila o delu specializiranega državnega tožilstva Republike
               Slovenije za leto 2014. Želi besedo predstavnik specializiranega državnega tožilstva,
               vodja specializiranega državnega tožilstva mag. Harij Furlan. Izvolite, beseda je
               vaša.</p>
            </sp>
            <sp xml:id="SDT7-OZP-redna-11-2015-07-08.sp2">

               <speaker>MAG. HARIJ FURLAN:</speaker>

               <p>Hvala za besedo. Lep pozdrav vsem. Jaz bom na kratko poskusil podati poročilo o tem,
               kaj se dogaja na specializiranem državnem tožilstvu v letu 2014 in sicer nekako bomo
               to svoje poročilo razdelil na dva sklopa. Takoj na začetku naj povem, da je po moji
               oceni specializirano državno tožilstvo v 2014 delovalo uspešno, da so tako tožilci
               kot strokovni sodelavci svoje delo opravljali odgovorno, strokovno, zavzeto in v
               nadpovprečnem obsegu. V prvem sklopu bi rad povedal, da smo v 2014 uspeli kadrovsko
               in organizacijsko formirati dokončno specializirano državno tožilstvo. Zakaj je to
               pomembno? Zato, ker že od samega nastanka skupine tožilcev za pregon organiziranega
               kriminala, ki je bila nekako predhodnik specializiranega državnega tožilstva, to je
               že več kot 15 let, je bilo vedno problematično kadrovsko izpopolniti to tožilstvo,
               prej kot članico Vrhovnega državnega tožilstva sedaj kot samostojno tožilstvo. V letu
               2014 nam je to uspelo in lahko smo zadovoljni, da se je na ta poziv prijavilo več kot
               30 kvalitetnih tožilcev, da smo imeli možnosti izbire in da je s septembrom 2014 na
               specializiranem državnem tožilstvu pričelo z delom 11 novih tožilcev. Zaradi prihoda
               novih tožilcev smo se tudi nekako kadrovsko oziroma reorganizirali, saj smo na
               podlagi, z letnim razporedom, zaradi večje specializacije ustanovili štiri oddelke,
               med njimi tudi finančni oddelek, kjer se izvajajo pristojnosti s področja Zakona o
               odvzemu premoženja nezakonitega izvora. Tukaj bi rad poudaril, da je tudi Ministrstvo
               za pravosodje sledilo našemu predlogu, v tem smislu, da ni ustanovilo tega oddelka
               civilno finančnega po vzoru posebnega oddelka. S tem, da bi se avtomatično kopirali
               določeni členi iz Zakona o državnem tožilstvu, temveč je nekako akceptiralo že našo
               organizacijsko ureditev, tako da se ta oddelek ustanavlja z letnim razporedom. <stage type="mag"/><stage>(nadaljevanje)</stage> V tem letu 2014 smo začeli
               reševati pravzaprav prostorsko problematiko tako, da smo v 2015 dobili tudi potrebne
               prostore tudi s pomočjo ministra za pravosodje, to je treba povedati. Nekako mislim,
               da je sedaj za na dolgi rok ta prostorska problematika specializiranega državnega
               tožilstva rešena.</p>
               <p>Glede drugega dela rezultatov bi samo par poudarkov dal. Povem, da se je povečalo
               število zadev v preiskavi iz leta 2014 153, 2013 102. Vloženih obtožb 129, 84 2013.
               Pri čemer je potrebno poudariti, da smo mi do septembra 2014 v bistvu delali z istim
               številom tožilstev. Tukaj bi rad še povedal, da ne zgolj, da smo mi dobili 11 novih
               tožilcev, s tožilci so se prevzele tudi zadeve. Mi smo prevzeli zadeve zoper 288
               oseb, ki so prišle na specializirano državno tožilstvo konec 2014. Obsodilnih sodb je
               bilo izrečenih 2014 zoper 92 oseb, od tega na zaporne kazni 68, 31 na denarne kazni.
               Povečalo se je tudi število ukrepov začasnega zavarovanja po 502. členu po Zakonu o
               kazenskem postopku. Bil je uveden zoper 98 oseb. Pri čemer bi rad povedal, da vse te
               naše vložene, večinoma teh naših vloženih zahtev za preiskavo in obtožb dobi v delo
               specializirani oddelek sodišča v Ljubljani in se že čuti nekako, da je ta oddelek
               bistveno bolj obremenjen kot ostali oddelki specializiranih sodišč v Sloveniji. Ker
               je tudi interes tožilstva, da o obtožbi v čim bolj razumnem roku odločitev sprejme
               sodišče. Mislim, da si bom sedaj tudi upal predlagati, ker je tukaj tudi minister, da
               se gre v to, da se v Sloveniji ustanovi eno specializirano sodišče, kjer bodo sodniki
               delali zgolj na zadevah iz pristojnosti specializiranega tožilstva. Sedaj te možnosti
               nimajo in mislim, da bi s tem pospešili postopke, hkrati bi pa tudi določene primere,
               ki so odmevni, kjer so osumljenci in obdolženci z določenim vplivom in močjo povlekli
               iz lokalnega okolja. To zgolj kot razmišljanje.</p>
               <p>Kar se tiče Zakona o odvzemu premoženjske koristi, za kar smo tudi odgovorni je bilo
               odrejenih 15 finančnih preiskav zoper 70 fizičnih oseb. Začasna zavarovanja so v
               devetih primerih v vrednosti 13 milijonov evrov. Problem pri ZOPNI je, da zakon še
               preden je stopil v veljavo je bil zelo napaden, da je bil relativno hitro po slabih
               dveh letih noveliran in da imamo danes tri zahteve za oceno ustavnosti podane s
               strani sodišč. V enem primeru, ko so bili na obravnavi že izvedeni dokazi in smo
               pričakovali odločitev sodnika o tožbenem zahtevku tožilstva pa se je odločil za oceno
               ustavnosti. V drugem primeru pa imamo to dano s strani višjega sodišča in v obeh
               primerih gre za začasno zavarovanje v vrednosti več milijonov evrov. Jaz ocenjujem,
               da bodo tudi nadaljnji postopki, ki se bodo vodili v zvezi z ZOPNI odvisni od
               odločitve in stališča, ki ga bo sprejelo ustavno sodišče. Upam, da se bo to zgodilo
               čim prej.</p>
               <p>Rad bi povedal, da smo sklenili 33 sporazumov ob, <stage type="mag"/><stage>(nadaljevanje)</stage> sklenjene sporazume o priznanju krivde. To je novi
               institut, dober institut. Potrebno je povedati, da brez tega instituta zagotovo
               toliko stvari ne bi pripeljali do konca, ker bi enostavno sistem sam ne predelal
               toliko zadev. Ta sporazum je novi sporazum vnesen v naš ZKP iz anglosaškega sistema.
               Mi ga pozdravljamo. Na drugi strani je ta sporazum ta institut deležen veliko
               napadov. Mogoče je potrebno določene popravke. Največja napaka tega instituta
               sporazuma, da ga nismo dobili v naš ZKP že pred 10-imi leti.</p>
               <p>Veliko je bilo narejenega tudi na področju tako imenovanega bančnega kriminala.
               Vloženih je 13 zahtev za preiskavo. Od tega je v 11-ih zadevah sodišče že uvedlo
               preiskavo. Gre za 41 osumljencev za škodo 128 in 5 milijonov evrov. V dveh zadevah
               preiskava še ni uvedena. Vložene imamo tri obtožbe zoper devet oseb. Škoda je okoli
               30 milijonov evrov. V izdelavi imamo dve obtožbi s področja bančništva, ki bosta
               predvidoma čez poletje tudi vložena, vsaj tako mi je zagotovljeno.</p>
               <p>Če bi zaključil bo mojo predstavitev dela. Mislim, da se je delo opravljalo oziroma
               da so sodišči delo opravljali zelo dobro. Pomanjkljivost pa vidim v tem, da so
               tožilci preobremenjeni, da imajo v reševanju preveč zadev. Mislim, da je cilj dela na
               specializiranem državnem tožilstvu, da se fokusiramo na tiste najbistvenejše zadeve,
               ki so prioritetne, da se te peljejo od začetka do konca, vendar to v tem trenutku
               zaradi načela legalitete, ki nas veže ni mogoče. Bomo pa do tega cilja se poskušali
               dokopati postopno in sicer takrat, ko bodo nastopili funkcijo na novo imenovani
               tožilci na drugih tožilstvih po Sloveniji. Hvala lepa.</p>
            </sp>
            <sp xml:id="SDT7-OZP-redna-11-2015-07-08.sp3">

               <speaker>PREDSEDNICA MAG. BOJANA MURŠIČ:</speaker>

               <p>Hvala lepa. Želi besedo predstavnik vrhovnega državnega tožilstva, generalni državni
               tožilec, dr. Zvonko Fišer.</p>
            </sp>
            <sp xml:id="SDT7-OZP-redna-11-2015-07-08.sp4">

               <speaker>DR. ZVONKO FIŠER:</speaker>

               <p>Hvala lepa. Sedaj v zvezi s tem ne bom, potem pa, ko bom kompleksno ocenil položaj v
               tožilski organizaciji nekaj besed rekel tudi o specializiranem tožilstvu. Sedaj pa
               mislim, da z naše strani ni treba. Hvala lepa.</p>
            </sp>
            <sp xml:id="SDT7-OZP-redna-11-2015-07-08.sp5">

               <speaker>PREDSEDNICA MAG. BOJANA MURŠIČ:</speaker>

               <p>Hvala lepa. Želi besedo predstavnik državno tožilskega sveta, predsednica gospa
               Alenka Mežner? Nastja Franko.</p>
            </sp>
            <sp xml:id="SDT7-OZP-redna-11-2015-07-08.sp6">

               <speaker>NASTJA FRANKO:</speaker>

               <p>Sem podpredsednica državno tožilskega sveta. Jaz bi podala poročilo o celotni državno
               tožilski organizaciji oziroma mnenje o celotnem poročilu, tako da posebej za
               specializirano. Za sedaj se zahvaljujem.</p>
            </sp>
            <sp xml:id="SDT7-OZP-redna-11-2015-07-08.sp7">

               <speaker>PREDSEDNICA MAG. BOJANA MURŠIČ:</speaker>

               <p>Želi besedo predstavnik ministrstva za pravosodje, mag. Goran Klemenčič?
               Izvolite.</p>
            </sp>
            <sp xml:id="SDT7-OZP-redna-11-2015-07-08.sp8">

               <speaker>MAG. GORAN KLEMENČIČ:</speaker>

               <p>Hvala lepa, predsednica. Spoštovane poslanke in poslanci. Generalni državni tožilec.
               Namestnica predsednica državno tožilskega sveta. Vsi vaši kolegi in kolegice.</p>
               <p>Jaz bom kratek v tem delu poročila, se bom po potrebi kasneje vključeval. Rad bi
               rekel, da pozdravljam način predstavitve danes, kjer je bolj o vsebinski kot je samo
               poročilo, ker so bili izpostavljeni relevantni problemi. Gre za zahtevnost tožilstva
               v specifični situaciji, čeprav je njegovo delo mogoče glede na podatke ocenjevati
               pozitivno bo tista prava ocena prišla in tudi odgovornost tega prišla mogoče
               naslednje leto ali leto potem, ko bi se morala ta kadrovska popolnitev tudi
               poznati.</p>
               <p>Dodal bi še to, da se ravno na področju ZOPNI in predvsem kazenske razširjene
               konfiskacije, ki je kot take nimamo in na tem področju dokaj konstruktivno
               pogovarjamo na Ministrstvu za pravosodje prav s specializiranim državnim tožilstvom v
               okviru posebne delovne skupine o davčnih oazah in nekateri rezultati teh pogovor in
               predlogov s strani SDT verjamem, da bi lahko bili <stage type="mag"/> <stage>(nadaljevanje)</stage> realizirani že konec letošnjega leta pri noveli
               ZKP.</p>
               <p>Hvala lepa.</p>
            </sp>
            <sp xml:id="SDT7-OZP-redna-11-2015-07-08.sp9">

               <speaker>PREDSEDNICA MAG. BOJANA MURŠIČ:</speaker>

               <p>Hvala lepa.</p>
               <p>Želi besedo predstavnica Državnega sveta državna svetnica gospa Bojana Potočan.</p>
               <p>Izvolite.</p>
            </sp>
            <sp xml:id="SDT7-OZP-redna-11-2015-07-08.sp10">

               <speaker>BOJANA POTOČAN:</speaker>

               <p>Hvala lepa za besedo.</p>
               <p>Torej, tudi na naši komisiji je bilo predstavljeno poročilo, kot je bilo že prej v
               uvodu, zato jaz ne bi ponavljala tega, kar je bilo rečeno. Tudi bolj podrobno je
               razvidno iz našega mnenja, ki smo ga predložili v pisni obliki. Bi pa izpostavila
               nekaj poudarkov iz same razprave. Veseli nas, da je kadrovska popolnjenost boljša,
               kot je bila prejšnje leto, o čemer smo razpravljali leto prej. Hkrati pa ugotavljamo,
               da ni dosežen bistven premik pri zagotavljanju tehničnih in delovnih pogojev za delo
               specializiranega državnega tožilstva in na področju posodobitve voznega parka.
               Komisija je podprla prizadevanja, da bi se čim prej uredilo tudi to vprašanje. Ravno
               tako tudi vprašanje nujnosti ureditve računalniško informacijske opreme, saj ni
               mogoče delati na zastareli opremi, ki tehnično ne sledi razvoju. Na ta način ni
               mogoče slediti kriminalnim združbam, ki imajo na razpolago vso sodobno opremo.
               Komisija zato ponovno apelira na Ministrstvo za pravosodje, da v okviru proračuna ali
               preko evropskih sredstev poišče denar in uredi to področje, da bo lahko delo potekalo
               čim bolj optimalno. Izpostavljena je bila tudi problematika na področju arhiviranja
               tajnih podatkov, od stopnje zaupno dalje. V zadnjem letu se ni nič premaknilo, kot
               smo razumeli iz poročila, zato komisija tudi v tem delu pač meni, da bi bilo treba
               najti ustrezne rešitve, ustrezne prostore, primerno računalniško opremo, saj je
               nevzdržno, da tajni podatki nimajo ustrezne zaščite.</p>
               <p>Torej, opozorjeno je bilo tudi na problematiko na področju ZOPNI, kjer ste podali
               svoje poročilo. Kot smo slišali je zadeva v ustavni presoji. Jaz bi morda samo
               omenila, da je Komisija za državno ureditev že v času uveljavljanja ZOPNI opozarjala
               na nekatere morebiti neustavne rešitve, tako da pač tukaj bo treba počakati kakšne
               bodo končne odločitve.</p>
               <p>Strinjamo se vsekakor in menimo, da mora specializirano državno tožilstvo tudi v
               bodoče ostati strokovna in močna institucija, saj s pregonom oseb, ki izvršijo
               najtežja gospodarsko finančna kazniva dejanja in z njihovimi obsodilnimi sodbami
               doprinese k boljši družbeni klimi in večjemu zaupanju državljanov.</p>
               <p>Tako, da na poročilo kot takšno v tej fazi nismo imeli pripomb.</p>
               <p>Ker pa je bila že omenjena problematika tega poravnavanja, to bi mogoče pri splošnem
               delu, smo opozorili, mislim, da se niti ne naša direktno na vaše, na problematiko,
               včasih nesorazmernega poravnavanja pri nekih majhnih kaznivih dejanjih, majhnega
               družbenega pomena, kjer bi bilo treba vzpostaviti neko enotno prakso, da ne bi potem
               neke povsem nelogične in neracionalne odločitve včasih prišle ven.</p>
               <p>Hvala lepa.</p>
            </sp>
            <sp xml:id="SDT7-OZP-redna-11-2015-07-08.sp11">

               <speaker>PREDSEDNICA MAG. BOJANA MURŠIČ:</speaker>

               <p>Hvala lepa.</p>
               <p>Zdaj dajem članicam in članom odbora besedo.</p>
               <p>Prvi se je k besedi prijavil gospod Jernej Vrtovec, izvolite.</p>
            </sp>
            <sp xml:id="SDT7-OZP-redna-11-2015-07-08.sp12">

               <speaker>JERNEJ VRTOVEC (PS NSi):</speaker>

               <p>Najlepša hvala, spoštovane gospe in gospodje, kolegice in kolegi, spoštovani gospod
               minister in ostali prisotni iz Državnega tožilstva.</p>
               <p>Vsake oči imajo svojega malarja, in vsaka zgodba ima svoj piar, lahko rečemo, pri
               podajanju tovrstne vsebine, tudi kar smo bili zdaj priča. Jaz sem pozorno poslušal
               gospoda Furlana, pozorno tudi prebral, podrobno to poročilo, in moje oči imajo pač
               pri tem poročilu drugačnega malarja, bi rekel, s tega zornega kota, predvsem zaradi
               podanih številk. Saj v tabelah na vseh straneh imate lepo opredeljeno kako se zadeve
               rešujejo, kje je pripad zadev, kje je boljši, slabši položaj in tako naprej. Torej,
               sam na podlagi prebranega poročila, sicer lahko rečem odlično pripravljeno, menim
               drugače, da je bilo delo specializiranega državnega tožilstva uspešno.</p>
               <p>Pa grem lepo po vrsti, najprej pa glede kadrovskih zadev, strinjam se, prav je,
                  <stage type="mag"/> <stage>(nadaljevanje)</stage> da so se te stvari
               rešile oziroma da se je SDT kadrovsko tudi okrepil. Zaskrbljujoče, če grem lepo po
               vrsti. In sicer, število nerešenih zadev. Na podlagi tabele 4P na strani 8, nadalje
               na strani 9 tabela 5P kaže nedvoumno to, da SDT ne obvladuje celotnega oziroma ne
               obvladuje pripada. Glejte, 400 ovadb, nerešenih 485. Ali pa stran 9, tabela 5P, se
               pravi nerešene ovadbe na zadnji dan. Tukaj vidimo kje nastane ključen problem,
               nerešene skupaj zadeve 485, pri sodišču 3, pri policiji 159, pri drugih organih 24,
               pri državnem tožilcu 315. Odstotek nerešenih pri državnem tožilstvu 65. Tukaj bi rad
               komentar zakaj temu rečemo potem uspešnost.</p>
               <p>Torej, na tožilstvu se stvari potem ustavijo.</p>
               <p>Če gremo naprej. Stran 26, korupcija, ena izmed rak ran našega sistema. Leta 2014,
               prejete ovadbe 67, vloženi obtožni akti 15, prejete ovadbe 12, uspeh obtoževanja 10.
               Poglejte leto 2013 smo bili uspešnejši, ključni pri teh zgodbah. Glejte, od 67
               prejetih ovadb, 15 obtožnih aktov. Jaz bi tukaj vprašal kje so razlogi, da se ne v
               večji meri preganja koruptivni kriminal. Tukaj bi želel izpostaviti na primer na
               korupcijo v zdravstvu. Glejte, en časopis, dnevni časopis vam kaže kje korupcija v
               zdravstvu je. Tukaj gre za davkoplačevalski denar, denar iz zdravstvene blagajne, ki
               ni mala, to ni mala malha, in me dejansko zanima kako državno tožilstvo postopa pri
               preganjanju korupcije v zdravstvu. In to vprašanje, že zdaj napovedujem ministru, bom
               postavil naslednji teden, ko bo seja Državnega zbora. Zaradi tega, ker ptički čivkajo
               in nekateri zdravniki, ki so zraven, govorijo o pol milijarde evrov, da izgine zaradi
               korupcije, sistemske korupcije v zdravstvu. Zanima me, koliko iz teh zadev, prejetih
               ovadb, ali vloženih obtožnih aktov, prejetih sodb je iz naslova problematike
               reševanja korupcije oziroma pregona korupcije v zdravstvenem sistemu. Zaradi tega,
               ker, tudi če vidimo sam zdravstveni sistem je že sam po sebi podvržen, je tako
               nastavljen zaradi monopolnega položaja ene izmed ustanov, je podvržen sistemskemu
               tveganju korupcije.</p>
               <p>Nadalje, presenečen sem bil glede kaznivega dejanja zoper delovna razmerja in
               socialno varnost. To imamo tudi v nadaljevanju lepo prikazano tabelo. Glejte, tukaj
               je bilo od leta 2010 naprej je bilo vloženih 31 ovadb. Prejete sodbe nobene, vloženih
               obtožnih aktov nobenih, uspeh obtoževanja tudi nič. V bistvu imamo samo prejete
               ovadbe tukaj napisane, to je tabela 22B, stran 45, tukaj bi rad obrazložitev. Torej,
               so vse ovadbe lažne, zakaj ni ali pa v bistvu nimamo primerov, dejanskih primerov, da
               gre tukaj v tem primeru za kazniva dejanja, se pravi, ni mobinga, ni tistega, ni
               tretjega. Tukaj gre predvsem zaradi, za seznanitev javnosti. Kajti problem oziroma
               pomembna je tudi zaščita delavcev.</p>
               <p>Glede bančnega kriminala, tukaj imate lepo navedeno kako ločite kazniva dejanja s
               področja bančnega kriminala, notranji bančni kriminal, zunanji bančni kriminal in
               tako naprej. Moje skromno prepričanje pa je, da se zadeve odvijajo prepočasi. O tem
               smo govorili na eni od nujnih sej Odbora za pravosodje<stage type="mag"/><stage>(nadaljevanje)</stage> v tem letu, mislim, da je bil sklican na podlagi
               zahteve SDS, kjer je bila tudi politika iz preteklih obdobij s strani državnega
               tožilca označena kot tista, ki je omogočila bančni kriminal. V redu, ampak zdaj smo
               pred dejstvom,da ga preganjamo. Tukaj sem se pri enem stavku malce ustavil in sicer
               piše na strani 46., predzadnji odstavek, pri nekaterih kreditojemalcih izstopa
               nesorazmernost v višino danih kreditov in nizkim zneskom zavarovanj. Vendar to
               dejstvo samo po sebi še ne pomeni, da je bilo storjeno kaznivo dejanje. V redu. Se
               lahko načeloma strinjamo, ampak imamo primer, ko je nekdo poklical po telefonu in se
               dogovoril, se je dogovoril za kredit. Samo poklical je. Me zanima ali tretirate to za
               kaznivo dejanje ali ne? To je dogovor. Saj lahko povem, gospod Kordiš<stage>(?)</stage>… To vsi
               vemo, za koga gre. Tukaj recimo, da se zadeve odvijajo prepočasi. Od 64-ih ovadb s
               strani posameznih strank je vloženih po mojem prepričanju le, govorim le, le 8
               obtožnih aktov in tukaj je, če sem prav zasledil za 28 obdolžencev znesek 52,2
               milijona evrov, kar ste tudi vi zdaj navedel. Bančnega kriminala je bilo v
               preteklosti mnogo več, je pa dejstvo in tukaj se strinjam z vami, da je pregon
               tovrstnih kaznivih dejanj zelo težak, tudi generalni državni tožilec, mislim, da
               Kozina je dejal, da se tukaj soočajo z izjemnimi težavami, ampak glejte, kreditne
               mape obstajajo, so. In v kreditnih mapah mora biti zabeleženo, kdo je dotični kredit,
               dotični osebi odobril. In kako je bil ta kredit zavarovan. Na tisti seji smo pa
               prišli, da so te kreditne mape lahko tudi izgubljene, da so te kreditne mape bodisi
               založene in tako naprej. Na podlagi kreditnih map, že tukaj se sama kazniva dejanja
               odkrivajo, če je kakšna kreditna mapa založena ali pa, da je nepopolna in tako
               naprej. Nekdo je bil skrbnik te kreditne mape. Ampak današnja seja ni namenjena temu,
               da bomo govorili zdaj samo o bančnem kriminalu. V bistvu gre za vaše poročilo na tem
               področju, saj sem dejal, mnenja so različna in tudi prav je, da so različna, da lahko
               imamo boljši nadzor. Glejte, zakaj govorim, da je potrebno bančni kriminal
               preganjati? Zaradi tega, ker so ga davkoplačevalci sanirali, dvakrat. Banke so
               davkoplačevalci sanirali. V njega so, v bančni sistem vlagamo velika finančna
               sredstva. In tisti, ki so naredili polom v bankah je prav, da ta tudi odgovarja.</p>
               <p>Če gremo naprej bi poudaril še to, kako postopa državno tožilstvo pri sodelovanju z
               bankami. Da bi vodstva bank sodelovala pri odkrivanju kaznivih dejanj, kakšen način
               tukaj ubirate? Zakaj? Spomnimo se primera Hypo, tudi v Sloveniji, ko je nova uprava
               Hypo banke poslala sem v Ljubljano svoje preiskovalce, svoje ljudi in so sodelovali
               pri odkrivanju nepravilnosti, se pravi, kako poteka ta komunikacija, med SDT, seveda,
               če je to javno, to boste vi ocenili in vodstvi bank.</p>
               <p>Če grem naprej glede odvzema premoženja nezakonitega izvora. To ste dejali, na samem
               začetku napaden, jaz bom pa tako dejal, da imam občutek, da se ta zakon sploh ne
               izvaja, če pogledamo podatke. V letu 2014 je bilo odrejenih 14 finančnih preiskav, v
               letu 2013 51. Zakaj takšna razlika? Ni bil vložen niti en predlog za začasno
               zavarovanje. Prav tako pa je podatek, ki ste ga navedli, da je bilo vloženih 8 tožb.
               Tukaj velja izpostaviti še eno pomembno stvar in sicer, da je pri pregonu oziroma pri
               ZOPNI v bistvu pomagajo tudi državni pravobranilci. Poleg dodatnih kadrov s strani
               tožilcev in strokovnih sodelavcev, to imamo na strani številka<stage type="mag"/><stage>(nadaljevanje)</stage> 50 v poročilu. Tudi državni pravobranilci
               sodelujejo. In velja še tudi izpostaviti, da predlogi za odvzem premoženja se
               izvajajo tudi na podlagi ZKP v samem kazenskem postopku. Tudi glede začasnega
               zavarovanja, če nadaljujem, je bilo vloženo zoper 98 fizičnih in pravnih oseb v
               skupni vrednosti 187 milijonov evrov, ampak v bistvu skoraj nič v primerjavi s tem,
               da bo premoženje lahko tudi kasneje dejansko odvzeto, saj je določen odstotek
               obtožencev lahko tudi oproščenih ali pa se postopki ustavijo zaradi zastaranja. Glede
               davčnih oaz, ta denar, ko iščemo premoženje nezakonitega izvora, se strinjam, to je
               zapleteno iskanje. Jaz se spomnim Nemčija, kako je uvedla postopke zoper denarja, ki
               je v tujini. Naj nam bo tukaj zgled, jaz bi tukaj izpostavil to recimo, da je eden
               ameriški ekonomist dejal, Slovenci ste v davčne oaze prenesli 75 milijard evrov.
               Gospod minister, pristojni, povejte mi ali te podatki približno držijo ali gre za
               manipulacijo tega ameriškega ekonomista?</p>
               <p>Potem tukaj članek Katarine Fidermuc, 8. 11. 2014, pol leta nazaj. Finančna uprava
               opazuje nakazila v davčne oaze. OK, to je finančna uprava, ampak mene zanima ali smo
               ugotovili, / nerazumljivo/ teh nakazil, koliko imamo postopkov?</p>
               <p>Izpostavil bi tudi ta euportal.si je nedavno, so zapisali, davčne oaze, legla
               kriminala, legitimna davčna konkurenca. Tukaj izpostavljajo spet ponovno, koliko
               denarja je lahko iz Slovenije šlo v davčne oaze. Zakaj to govorim? Zaradi tega, ker
               iz dneva v dan, iz leta v leto nastajajo tak vtis, da se tega denarja ne želi
               pridobiti nazaj v Republiko Slovenijo. In o tem bo moral ta Državni zbor še nekoč
               spregovoriti, kajti to se je dogajalo pred našo finančno in gospodarsko krizo v teh
               letih in me ne zanima, katera oblast je bila tedaj. Ampak dejstvo je, da ta denar
               nekje je, da to je tudi sodelavec gospod Kozina dejal, ko smo govorili o bančnem
               kriminalu dejal, glejte, tega denarja več ni, ta denar je šel bodisi v tujino ali pa
               v delnice. V redu. Kar je šlo v tujino je prav, da politika zahteva, da se dela na
               tem, da pride ta denar nazaj. Toliko zaenkrat, jaz vam želi gospod Harij Furlan še
               naprej uspešno delo. Verjamem, da se trudite, da ne boste mislili, ampak sam tretiram
               pa to, sam menim sicer, da je bilo delo neuspešno, trud pa verjamem, da je. Vam pa
               želim še toliko več uspeha. Najlepša hvala.</p>
            </sp>
            <sp xml:id="SDT7-OZP-redna-11-2015-07-08.sp13">

               <speaker>PREDSEDNICA MAG. BOJANA MURŠIČ:</speaker>

               <p>Hvala lepa. Gospod mag. Harij Furlan želi dati pojasnilo. Izvolite, beseda je
               vaša.</p>
            </sp>
            <sp xml:id="SDT7-OZP-redna-11-2015-07-08.sp14">

               <speaker>MAG. HARIJ FURLAN:</speaker>

               <p>Hvala za lepe želje. Se bo m potrudil še naprej. Bom poskušal na ta vaša številna
               vprašanja nekako strnjeno dogovoriti, če ne bo predolgo. Res ta številka 65 %
               nerešenih ovadb nas striže. Samo, zakaj nas striže? Zato, ker smo mi novembra in
               decembra prejeli zadeve zoper 288 oseb in to ne morejo biti rešene konec tega leta in
               zato nam ta statistika gre tukaj narobe. Tega problema se zavedamo. Mi smo dejansko z
               nastopom ljudi prevzeli tudi nove primere in statistično teh ne moremo rešiti in to
               nam gre narobe, to ste pravilno opazil. Tukaj nimam kaj.</p>
               <p>Kar se tiče korupcije. Korupcijo je težko preiskovati, vsako, v zdravstvu še toliko
               bolj. Zakaj? Zato, ker ste v šibkejšem položaju in če niste danes, se boste zavedal,
               da boste en drugi dan. Korupcija se pri nas preiskuje z vso resnostjo. Kazenska
               ovadba, ki je bila dana v veliki korupcijski zadevi tudi odmevni, po mojem preveč
               odmevni, preveč medijsko potencirani, ker so vsi pričakovali, da se bodo jutri
               zgodile sodbe, je bila dana v dopolnitev kazenske ovadbe. Pristojni tožilec je dal
               policiji konkretne usmeritve, policija je tukaj zdaj opravila in zdaj je zadeva v
               reševanju in na zadevi se dela, to vam garantiram. So pa to zagotovo kazniva dejanja,
               katera se verjetno najtežje dokazujejo. Glede kaznivih dejanj delovno socialno
               razmerje, tukaj SDT niti nima pristojnosti, teh kaznivih dejanj. <stage type="mag">9. trak: <stage>(sc)</stage> –
                  12.40</stage> <stage>(nadaljevanje)</stage> Nekaj kar je bilo že od prej prevzeto, vložili smo eno
               zahtevo za posamezne preiskovalna dejanja po 192. členu ZDT. SDT za to kaznivo
               dejanje ni pristojen. Seda pa zavedam pomembnosti pregona teh kaznivih dejanj.</p>
               <p>Kar se tiče bančnega kriminala. Ja, zadeva se mogoče odvija počasi, vendar, bom še
               enkrat poudaril, vsak slab kredit še ni kaznivo dejanje. Za zlorabo položaja moramo
               dokazati direktni obarvan naklep.</p>
               <p>Kako sodelujejo sedaj banke? Ugotovili ste, da je Hypo zelo dobro sodeloval. So imeli
               interes, so zelo sodelovali in kljub temu so pretekla štiri, pet let in sedaj imamo
               na podlagi tega dve obtožbi vloženi v zadevi Hypo. Potrebno bo določen čas tudi tukaj
               pri preiskovanju tega bančnega kriminala.</p>
               <p>Kakšno je sodelovanje z bankami? Tukaj moramo biti zelo previdni. Nobena banka se ne
               bo hvalila, da dobro sodeluje s tožilstvom in policijo, nobena. Ker kaj je njihov
               cilj? Bančna tajnost. Imeli smo probleme z bančno tajnostjo na začetku. Banka nas je
               zaprla popolno sploh NLB. Nič vam ne damo, vse je bančna tajnost. Dali smo na sodišče
               predlog preiskovalnemu sodniku in ta je rekel, ti dokumenti niso bančna tajnost in mi
               smo bili v začaranem krogu. Kaj se je zgodilo? Pritožbe na ta sklep nimamo, bili smo
               brez dokumentov in izgubili smo določen čas. Tukaj je od primera do primera različna.
               Moram reči, da se je sodelovanje bank popravilo, da je bolje kot je bilo, ampak še
               vedno ni dobro. Tudi tožilec Kozina je povedal, da določenih dokumentov, ki so
               pomembni za dokazovanje naklepa ne dobimo od bank.</p>
               <p>Jaz glede Zakona o odvzemu premoženja nezakonitega nadzora jaz mislim nasprotno. Jaz
               mislim, da se izvaja in da se izvaja po naših najboljših močeh. Mi imamo vloženih
               osem tožb. Gre za področje civilno, kamor smo bili vrženi tožilci brez nekega
               civilnega znanja. Imamo dve sodbi, kjer je bilo nam ugodeno več kot 90 % zahtevka,
               vendar če že samo sodišče da na ustavno presojo zakon sam sodnik pomeni, da res to
               okolje, v katerem delamo ni tako dobro. Je pa to zagotovo eden instrument, ki
               pripomore k borbi proti organiziranem kriminalu. Dosti je lažje imeti kriminalca brez
               denarja na prostosti kot kriminalca z denarjem v zaporu. Zakaj? Ker če mi ne
               odvzamemo tega nezakonitega premoženja, ko se vrne po prestani zaporni kazni nekdo s
               prestajanja je spet na tem položaju, kjer je bil, ker mu to nezakonito premoženje
               daje ta status v kriminalni združbi.</p>
               <p>Kaj je sedaj problem z ZOPNI in proti pravna premoženjska korist? Mi z ZOPNI
               nastopamo takrat, ko nimamo izkazane protipravne premoženjske koristi. Uporaba teh
               dveh zakonov pri gospodarskem kriminalu velikokrat gredo te protipravne premoženjske
               koristi v ekstremne številke in takrat pride v poštev Zakon o kazenskem postopku. Pri
               klasičnem kriminalu bodisi trgovina z ljudmi, mamila pa pride večkrat v poštev
               uporaba ZOPNI obratno kot so nekateri govorili na začetku češ, da je ZOPNI usmerjen
               proti gospodarskemu kriminalu. Jaz vam bom mi smo se sestali in z vodstvom FURSA in
               generalne policijske uprave in ZPN in vsemi vodji tožilstev, zato da najdemo način,
               da bomo povečali število preiskav. Na tem se dela. Dali smo tudi ministrstvu predlog
               za spremembo zakona, kjer so nam sledili in sedaj je končan razpis in je lahko
               kandidiral tudi naš civilni oddelek nekdo, ki ni tožilec se pravi nekdo s civilnimi
               znanji, da bi nam pri tem pomagal. Ni pa lahko, tukaj se strinjam. <stage type="mag"/><stage>(nadaljevanje)</stage> Podatki iz davčnih oaz, pridobivanje
               želenih podatkov je zelo zahtevno. Mi smo, lahko vam povem eden primer, če vprašate v
               določene države vam bodo o vašem predlogu najprej obvestili osumljenca, da ga
               preiskujete. V enem primeru smo preko sodišča hoteli podatke o nekem bančnem računu,
               mislim da je bil Liechtenstein, in smo prosili sodišče v Liechtensteinu naj ne
               obvesti osumljenca, da sprašujem po njegovemu računu in mi smo dobili odgovor
               naslednji dan, vaš predlog zavržemo, ker nas to sprašujete, ker nas to sprašujete.
               Prav zanimivo iz teh držav, ki nas najbolj učijo o tem kako se borimo proti
               gospodarskemu kriminalu, proti korupciji in proti vsem, prav o teh držav najtežje
               pridemo do podatkov o teh bančnih računih. Hvala.</p>
            </sp>
            <sp xml:id="SDT7-OZP-redna-11-2015-07-08.sp15">

               <speaker>PREDSEDNICA MAG. BOJANA MURŠIČ:</speaker>

               <p>Hvala lepa. Želi še kdo razpravljati? Dr. Vinko Gorenak, izvolite.</p>
            </sp>
            <sp xml:id="SDT7-OZP-redna-11-2015-07-08.sp16">

               <speaker>DR. VINKO GORENAK (PS SDS):</speaker>

               <p>Hvala lepa. Jaz sem čakal koalicijske poslance, ker to kar slišimo s strani gospoda
               Furlana je tako že prišlo v pisni obliki, ampak koalicijski poslanci so tiho. S tem
               seveda nadziramo ali kako že kot ste me učili? Da je to edini nadzor, ki ga imamo nad
               neodvisnimi zunanjimi institucijami, to potem ni nadzor, ampak to govorim
               poslancem.</p>
               <p>Kar se tiče tega poročila. Gospod Furlan vi veste, da jaz nisem nikoli bil kritičen
               do vas in vašega oddelka oziroma sedaj specializiranega tožilstva, ker ima tožilstvo
               večjo problem v generalnem državnem tožilcu. Ampak vseeno, kaj na rečem. Nekatere
               številke niso niti primerljive. Ampak, 7,4 zadev je rešil lani naš specializirani
               tožilec. Avstrijci, Italijani, Nemci 200 do 300. Vem, da ni primerljivo, gre za tisto
               povprečje, vi imate pa težke zadeve. V bistvu niti ne pričakujem odgovora. Jaz
               razpravljam bolj, zaradi nekega zapisnika, zaradi nekih stvari, ki potem ostanejo v
               DZ dokumentirane.</p>
               <p>Mi govorimo o "bančnem kriminalu", če bi temu tako rekel, pri čemer se je treba
               strinjati z vami, da vsak kredit, ki ni bil vrnjen še ni kaznivo dejanje, to je jasna
               zgodba. Poudarjam, da to ne leti na vas ali kaj takega. 18. 6. je bila v Sloveniji
               Eva Joly, nekdanja francoska preiskovalna sodnica, svetovalka islandske vlade pri
               preiskovanju bančnih zlorab itd. Verjetno veste, da je bila tukaj. Poglejte, kaj je
               povedala pravzaprav. Islandija je šla po tej poti slabih skratka sanacije bančnega
               sistema in vsega ostalega mogoče dve, tri leti pred nami, ampak sedaj je mimo sedem
               let, šest let in ona je povedala, da je bančni kriminal vezan na bančno luknjo
               preiskan, da je zadeva končana. Ampak ne samo na policiji ali tožilstvu tudi v sodnem
               sistemu. Ona je rekla, da so vsi tisti, ki so to počeli za zapahi. Pri nas pa gospod
               Kozina pravi, številke pravi, da je preiskanega 127 milijonov od petih milijard pri
               čemer vemo, da ni vse kaznivo dejanje, ampak 127 milijonov je v bistvu fazi preiskav,
               tako tudi v poročilu piše, in ste vi povedal. Gospod Kozina pa pravi, da bodo zadeve
               na sodišču na vrsti čez 10, 15 let. Iz tega lahko zaokrožimo, da je naš, jaz bom
               rekel, politično, policijsko, tožilsko sodni sistem, ki je za vse to odgovoren
               nikakav ali pa slab. Zakaj sem rekel politično? Politično tudi, zaradi tega, ker
               pravzaprav <stage type="mag"/> <stage>(nadaljevanje)</stage> vi še
               danes od bank, kot ste poudarili, ne dobite nekaterih dokumentov, pri čemer bi vas
               prosil eno stvar, da kot pravniki, strokovnjaki s tega področja spišete kakšen člen
               kakšnega zakona, ki bi Državnemu zboru omogočil, da ga sprejme in da banke v to
               prisili. Prisili, nič drugega ne bom rekel. Ampak, tega bi morali vi spisati, jaz ga
               ne znam. Jaz ga ne znam, mi ga ne znamo, vsaj jaz mislim tako.</p>
               <p>Torej, zakaj sem govoril o političnem sistemu, da je soodgovoren za takšno stanje.
               Zato, ker enostavno glejte, opozicija vlaga vrsto nekih zakonov in tako naprej,
               recimo tistih, ki se nanašajo na Banko Slovenije, recimo tistih, ki se nanašajo na
               razkritje posameznikov, podatkov recimo s katerimi razpolagajo banke, narodna banka,
               recimo preiskovalna komisija je lansko leto dva meseca prosila za podatke, pa jih
               sploh ni dobila. Potem pa mi vložimo nek zakon, pa rečemo, Banka Slovenije mora to,
               to, to, to, pri čemer bi prišli do tega, da ti podatki postanejo javni, da ti podatki
               postanejo dostopni za preiskovalne komisije Državnega zbora, neposredno, da postanejo
               dostopni tudi za vas, če želite, in kaj reče koalicije, reče: Ne. Ker ti gospodje v
               banki rečejo, to je bančna tajnost, in koalicija kot slepe kure, jaz drugega temu ne
               morem reči, v prejšnji in sedanji sestavi Državnega zbora, govorim o koaliciji,
               pritisne ne. Zdaj je ta politika soodgovorna za to.</p>
               <p>Kar se tiče policije, tožilstva, sodstva, pač je tisti izvršilni del, ki mora
               pripeljati na vhod Doba, pa tudi ne pripelje. Skratka, zdaj če vzamem to gospo
               Jolyijevo, pa gospoda Kozina, potem lahko rečemo, da na zahodu to znajo, da na
               Islandiji so to speljali, pri nas pa tega, ne da nismo sposobni, jaz mislim, da smo
               sposobni, jaz sem prepričan, da nočemo. Ampak to niste zdaj vi kakšna tarča. Nočemo
               politično, levo politično, da se razumemo, saj levica je na oblasti, zakaj, zaradi
               ker tega paše, ker imamo tam zizek v banki, tam so kot kravje vime, ko si lahko vsako
               jutro in zvečer postrežeš mleko, in to seveda slovenski politični levici paše, bom
               temu tako rekel. In zato ni pripravljena sprejeti zakonodaje, zato ni pripravljena
               narediti tisto, kar bi morali narediti, pomeni sprejeti neko učinkovito zakonodajo,
               ampak delamo popravke, okrasne popravke, sprejmemo nek sistem delovanja tožilstva in
               pravosodja, ki ni učinkovit, generalno povedano. Mislim recimo na preiskavo, smo še
               edini v Evropi, ki to počnemo in tako dalje. Končni rezultat pa je Kozina proti
               Jolyevi. Tam so uspešni, mi pa nismo uspešni. To je zame problematična zadeva, ki ne
               leti na vas, ampak leti na celoten sistem, ki ga imamo.</p>
               <p>Tudi ZOPNI, bodimo odkriti, ta ZOPNI je nastal tam tik pred volitvami leta 2011 v
               želji biti politično všečen ljudstvu, in je nastal nek zmazek, ki smo ga potem
               popravljali, ki ga niste mogli učinkovito uporabljali, zdaj ga presoja ustavno
               sodišče, ki bo verjetno enega leta 2017, 2018 celo mogoče kaj odločilo na to temo, ta
               čas pa bo tisti denar šel "zu Fuß" in se boste vi lahko obrisali pod nosom in vsi
               ostali. Vprašanje je koliko vi tam, ampak to ni tema za sem, včasih imam občutek, da
               bi morali loviti tiste, ki se ukvarjajo s stotinami milijonov, in ne z vrabci, včasih
               dobim občutek, da streljate s kanoni na vrabce, ampak dobro no, saj lahko katerega
               tudi zadenete, tudi to se zgodi.</p>
               <p>Skratka, tisto, kar želim povedati je to, da imamo neučinkovit sistem, kot celoto.
               Amen. <stage type="mag"/> <stage>(nadaljevanje)</stage> Tu ni nobenih
               kontra dokazov. Tisto, kar pa kaže reči, pa je verjetno res to, kar sem prej rekel,
               da bi bilo izjemno dobro, če danes leta 2015, se pravi tri leta po tistem, ko je bilo
               znano, da imamo približno 5 milijard v banke luknje, banke še vedno niso pripravljene
               sodelovati s tožilstvo, dragi koalicijski poslanci, člani odbora, zamislite se.
               Povprašajte, za boga, ministra ali kakorkoli že, povprašajte gospodar Furlana,
               verjetno je najbolj kompetentna oseba za to zadevo, naj spišejo spremembe tiste
               zakonodaje, ki je za to potrebna, in da te banke enkrat končno prisilimo v takšno
               ravnanje kakršno mora biti, prisiliti jih je treba, ne pa kar slepo verjetni, bančna
               tajna, adijo, in zdaj se moramo vsi umakniti. Ma kakšna bančna tajna?! Ni tu nobene
               bančne tajne, nobene bančne tajnosti ne more biti, če morajo to luknjo plačati
               državljani. Državljani imajo celo pravico to vedeti, in Jolyeva je prejšnji teden
               povedala med drugim to, da dokler, jaz ne vem ali ste to zasledili ali niste, to je
               bilo objavljeno na TV Slovenija 18. 6. v Odmevih, Tanja Gobec je zadevo vodila. Ona
               je tudi zelo jasno povedala, da ni nobenih tajnosti, tajnosti je konec, in vsi
               organi, ki so za to pristojni, morajo stopiti skupaj, odpraviti vse tajnosti in dati
               organom preiskovanja in pregona in sojenja na razpolago vse podatke. Amen. Gotovo. Mi
               pa tega 2015 še vedno nismo zagotovili. Jaz mislim, da bi bilo dobro, jaz bom čisto
               tako rekel, vas bom sam povprašal čez določen čas za to, kaj je treba spremeniti,
               katere predpise, kaj je treba narediti, kaj je treba spremeniti, za to, da bi, če
               tega ne bo naredila koalicija, zaradi tega, da bi prišli do tistih podatkov, ki jih
               nujno rabite. Ker ne nazadnje tudi ZOPNI, saj veste, Srbija, Islandija in tako
               naprej, 100 milijonov po letu, letu in pol. Pri nas pa za enkrat je ta rezultat kar
               piškav, ne na račun toliko vas, kot česa drugega.</p>
               <p>Skratka, moj prispevek je bil bolj namenjen magnetogramu in zgodovini in zgodovinskem
               proučevanju slovenske politične levice in njenih umetnin, kot pa kakšnemu vprašanju
               za vas.</p>
               <p>Hvala lepa.</p>
            </sp>
            <sp xml:id="SDT7-OZP-redna-11-2015-07-08.sp17">

               <speaker>PREDSEDNICA MAG. BOJANA MURŠIČ:</speaker>

               <p>Hvala lepa.</p>
               <p>Jaz bom sicer, če mi dovolite v imenu Socialnih demokratov izpostavila nekaj stvari,
               pa tudi, bom rekla, tako kot dr. Vinko Gorenak za magnetogram, čeprav se mi zdi, da v
               kolikor nimaš kaj dosti povedati, je to skoraj zame nesmiselno. Ampak, jaz moram
               reči, da se bom opredelila bolj do teh kadrovskih zadev, ki jih obravnavate v
               poročilu. Moram reči, da je res spodbudna ugotovitev, da ste zaposlili nekaj novega
               kadra, kar moram reči, da je pohvalno in upam, da bomo tako tudi nadaljevali. Kar
               posledično pomeni, da lahko pričakujemo tudi več rešenih zadev, kajti v poročilu, kot
               navajate je bilo izredno malo rešenih zadev, pa me mogoče na tem mestu zanima, če mi
               lahko pojasnite, ali veste za vzroke zakaj je to tako majhno število rešenih zadev.
               Moram reči, da je pohvalno tudi to, da na razpisana delovna mesta se lahko prijavijo
               tudi pravniki, se pravi s sodnim izpitom, ki niso tožilci pa nimajo teh oziroma imajo
               druga specifična znanja iz civilnega, finančnega in gospodarskega prava, kar mislim,
               da je pri vas vsekakor dobrodošlo, ker imate potem različno strukturo in vam je to
               lažje pri reševanju zadev. Mogoče pa bi se malo osredotočila tudi na te materialne
               pogoje, ki jih navajate v vašem poročilu, da so izredno slabi. Ob novih zaposlitvah
               je enostavno zmanjkalo prostorov za pisarne, da ne omenjam zelo slabe računalniške
               opreme, s katero razpolagate, pa se bom osredotočila tudi na temperature, ki jih
               navajate, da se v pisarnah povzpnejo čez 30 stopinj, kako delate oziroma kaj ponujate
               zaposlenim v tistem času. Kajti vemo, da pri 30 stopinjah delati je že zelo težko.
               Ali imate tu kakšno strategijo kaj narediti s tem.</p>
               <p>Me pa zelo bega tudi to shranjevanje tajnih podatkov. <stage type="mag"/><stage>(nadaljevanje)</stage> Ali imate tukaj kakšen korak naprej oziroma
               kakšne predloge?</p>
               <p>Drugače pa moram povedati, da ste uspešni, da so rešene stvari. Poročilo je zelo
               jasno napisano in jaz pričakujem, da v prihodnjem letu se bomo srečali še z boljšimi
               rezultati, zato se vam na tem mestu zahvaljujem.</p>
               <p>Sedaj bi dala besedo gospodu Jerneju Vrtovcu, ki se je še ponovno prijavil k
               razpravi. Izvolite.</p>
            </sp>
            <sp xml:id="SDT7-OZP-redna-11-2015-07-08.sp18">

               <speaker>JERNEJ VRTOVEC (PS NSi):</speaker>

               <p>Hvala, spoštovana predsednica. Popolnoma na kratko.</p>
               <p>Najprej glede bančnega kriminala. Dejali ste kot odziv na moje vprašanje glede NLB, s
               kakšnimi težavami ste se soočili pri sodelovanju. Jaz tega res ne morem razumeti kako
               lahko banka, ki je v državni lasti ovira naše preiskovalce pri njihovem delu,
               poudarjam banka, ki je v državni lasti? Tukaj se obračam na vas koalicijski poslanci,
               da dejansko razmislite o tem, ko bomo imeli nekoč na mizi dali ali ne prodaja NLB, da
               imate v oziru pri odločitvi tudi to, da preprečujejo preiskovalcem, tožilstvu
               preiskave. Da se izmikajo ljudje notri odgovornosti. Tukaj naj bi politika končno
               enkrat enotna, kajti ne morem razumeti, da prej naredimo preiskavo pri eni naši,
               organi naredijo preiskavo pri banki, ki je v tuji lasti kot pri banki, ki je v
               državni lasti.</p>
               <p>Za konec še glede premoženja nezakonitega izvora. Jaz tudi delim mnenje s tistimi, ki
               trditev in ki pravite, da je bilo v zadnjih letih na področju pregona organiziranega
               kriminala, da so bili narejeni koraki naprej, se strinjam, ampak rezerve so še, lahko
               bi še več naredili.</p>
               <p>Tukaj bi rad izpostavil. Srbija, ki ni vzgled nekega evropskega pravnega sistema.
               Leta 2009 je začel veljati pri njih Zakon o odvzemu premoženja pridobljenega z
               kaznivimi dejanji. Oni so 100 milijonov evrov pridobili v tem času. Pri njih so
               obrnili ta red. Obtoženci morajo dokazovati. Italija, se jim vzame, potem se pa morda
               vrača nazaj. V Nemčiji tudi se hvalijo berem članke zaseženo premoženje več 100
               milijonov evrov na leto je pisalo. Ravno tako v Italiji, kjer se res preganja
               organiziran kriminal in tudi predvsem se ta nezakoniti izvor premoženja dobi.</p>
               <p>Če se vrnem nazaj. Takrat so LDS zares koalicijske stranke leta 2011, ko so ta zakon
               sprejeli, takrat sem bil jaz še tiskovni predstavnik Nove Slovenije in se spomnim, ko
               je ena izmed predlagateljic tega zakona, nekoč političarka, danes ne več dejala:
               "Tajkunom se opravičeno tresejo hlače". Tajkunom se, zaradi tega zakona popolnoma nič
               ne tresejo hlače. Delim mnenje z vami. Hvala.</p>
            </sp>
            <sp xml:id="SDT7-OZP-redna-11-2015-07-08.sp19">

               <speaker>PREDSEDNICA MAG. BOJANA MURŠIČ:</speaker>

               <p>Hvala. Besedo ima mag. Harij Furlan.</p>
            </sp>
            <sp xml:id="SDT7-OZP-redna-11-2015-07-08.sp20">

               <speaker>MAG. HARIJ FURLAN:</speaker>

               <p>Hvala za besedo.</p>
               <p>Bom odgovoril glede teh nerešenih ovadb. 65 % kot kaže, to sem že prej pojasnil, to
               je posledica tega, ker smo mi konec 2014 s prihodom septembra enajstih novih tožilcev
               prevzeli tudi postopke zoper 288 oseb. Gre za zadeve, ki smo jih dobili novembra in
               decembra in enostavno jih ne moremo rešiti in to sedaj skače ven v statistiki, to je
               edini razlog.</p>
               <p>Kar se tiče shranjevanja tajnih podatkov. Glavnino zadev, ki jih imamo mi so vezane
               na stopnjo interno. Če bi želeli zagotoviti za večjo stopnjo zaupnosti je to vezano
               na denarna sredstva mislim za naokrog 50 tisoč evrov kolikor je. Moram reči, da za
               enkrat s kakršnim uhajanjem podatkov ali shrambo podatkov, zaradi tega kljub temu
               nimamo v praksi nekih večjih problemov, dejansko ni nekih večjih problemov. Ni pa
               dejansko zadoščeno formalno v celoti zakon in tega se zavedamo, saj smo vezana na
               denar. <stage type="mag"/><stage>(nadaljevanje)</stage> Materialni
               pogoji. Tukaj res niso idealni, samo so boljši kot so bili. Potrebno je vedeti, da se
               posebni oddelek letos selil na novo lokacijo. Da smo zagotovili pisarne za tožilce,
               da imajo tožilci svojo pisarno. Da so tisti, ki se vozijo, recimo, iz Maribora ali iz
               Celja lahko tudi po dva skupaj, samo to ni mogoče, ker niso vsak dan, ker so recimo
               trikrat tedensko vozijo na sedež SDT.</p>
               <p>Glede te vročine. Res je, tukaj je tako čisto praktično vprašanje, je problem. Klim
               nimamo. Opozarjamo za nabavo klim, denarja ne dobimo. Včeraj smo kupili, povem po
               pravici, ventilatorje v Merkurju po 15 evrov, vsakemu sem dal na mizo. Včeraj so šli
               eno uro prej domov, sem rekel: "Ljudje pojdite domov, ker je taka vročina!" Nekako
               čakamo, da bo dež, kaj hočemo drugega. Na žalost.</p>
               <p>Glede ZOPNI in postopkov v Srbiji. Tukaj moramo biti malo previdni, ker se delajo te
               primerjave z drugimi državami, in z Italijo. Dejstvo je, da se Srbija ni odločila za
               civilno zaplembo premoženja in obdržala sistem zaplembe na podlagi obsodbe. Srbija
               nima takega sistema kot ga imamo mi. Ti podatki, ki so o teh velikih milijonov
               velikokrat gre za začasni odvzem in to ni dokončni odvzem. Tukaj jaz sicer mislim, da
               so te primerjave včasih znajo biti malo dvomljive.</p>
               <p>Banka v državni lasti ali pa banka ni v državni lasti. Dejstvo je, da ZKP velja
               enako, ali v državni ali privatni lasti. Sedaj je stvar vsakega, ki je v postopku,
               koliko je pripravljen o tem dejansko sodelovati z vami. Ne more se nobenega v to
               prisiliti, ne moremo prisiliti, da nekdo priča proti sebe, da spravi sebe v kazenski
               postopek, da vam nekaj izroči proti svoji volji. Tukaj so zelo strogi standardi, ki
               se jih nismo mi izmislili, ki so vezani tudi na to evropsko konvencijo. Hvala.</p>
            </sp>
            <sp xml:id="SDT7-OZP-redna-11-2015-07-08.sp21">

               <speaker>PREDSEDNICA MAG. BOJANA MURŠIČ:</speaker>

               <p>Vesela sem, da poskrbite za ves ta svoj kader, za ljudi, ker mislim, da so ljudje na
               prvem mestu. Tudi to je pohvalno, da ste včeraj naredili to kar ste naredili, da ste
               jih 1 ur prej spustili domov. Verjamem, da vam bodo to povrnili dvakratno. Sedaj
               dajem besedo mag. Dušanu Verbiču.</p>
            </sp>
            <sp xml:id="SDT7-OZP-redna-11-2015-07-08.sp22">

               <speaker>MAG. DUŠAN VERBIČ (PS SMC):</speaker>

               <p>Hvala za besedo, predsedujoča.</p>
               <p>Uvodoma jaz srčno upam, da cenjeni kolega poslanec dr. Gorenak, da vam je ušla beseda
               "slepe kure" preprosto iz razloga, ker vseeno menim ali sem na stališču, da je to
               beseda ali izjava, ki ne pritiče akademiku, mogoče se pa motim. Toliko za uvod.</p>
               <p>Tudi sam se bom dotaknil bančne luknje. Glede na to, da spoštovani gospod Furlan, ko
               ste komentiral, da ni pravega sodelovanja z bankami jaz bi tukaj vseeno izpostavil
               NLB, NKBM in Banko Slovenije bi vseeno postavil naslednje vprašanje. Če so te
               imenovane banke vložile kazenske ovadbe preprosto ne razumem ali imate drugačno
               informacijo, same so vložile kazenske ovadbe in v nadaljnjih postopkih, da ne
               izkazujejo nekega sodelovanja v teh postopkih, da se začnejo premiki na področju
               ugotavljanja 5 milijardne luknje? Tukaj bi prosil neko vašo stališče ali odgovor. Po
               informacijah ni rečeno, da imam prave, ampak po informacijah s strani Banke Slovenije
               se zagotavlja, da je tesno sodelovanje med obema institucijama, da ne bom govoril,
               potem tudi z nacionalnim preiskovalnim uradom. Bi ob isti priliki tudi vas vprašal
               kakšno pa je vaše sodelovanje tudi z nacionalnim preiskovalnim uradom v zvezi z
               odkrivanjem tovrstnih znakov kaznivih dejanj?</p>
               <p>Če bi se pa dotaknil v zvezi s samim poročilom, ker ni bilo zelo veliko vprašanja na
               to temo se bom vseeno dotaknil kar se tiče dopolnjevanja<stage type="mag"/><stage>(nadaljevanje)</stage> ovadb. Iz samega poročila izhaja, da je skoraj,
               skoraj, govorim 45 % teh kazenskih ovadb bilo potrebno, zahtevana dopolnitev ovadb in
               po vašem stališču ali to pomeni, da ovadbe praviloma, ki naj bi bile pripravljene s
               strani organov pregona, to govorim bolj s strani policije ali ocenjujete, da so tako
               malo strokovno pripravljene ali pa so zgolj vložene na podlagi nekih medijskih
               pritiskov, samo zaradi tega, da se v javnosti daje vtis, da so sproženi postopki
               zoper osumljenih in da se v nadaljevanju potem nekaj bo že izcimilo? Toliko za
               začetek, pa hvala lepa.</p>
            </sp>
            <sp xml:id="SDT7-OZP-redna-11-2015-07-08.sp23">

               <speaker>PREDSEDNICA MAG. BOJANA MURŠIČ:</speaker>

               <p>Hvala lepa. Obveščam vas, da poslanko Ksenijo Korenjak Kramar nadomešča poslanka
               Anita Koleša. Želi še kdo besedo? Dr. Vinko Gorenak, izvolite.</p>
            </sp>
            <sp xml:id="SDT7-OZP-redna-11-2015-07-08.sp24">

               <speaker>DR. VINKO GORENAK (PS SDS):</speaker>

               <p>Hvala. Samo replika na predgovornika. Odnosno vprašanje. Kako pa se v ljudskem jeziku
               reče skupini ljudi, ki slepo sledi nekomu? Hvala lepa.</p>
            </sp>
            <sp xml:id="SDT7-OZP-redna-11-2015-07-08.sp25">

               <speaker>PREDSEDNICA MAG. BOJANA MURŠIČ:</speaker>

               <p>Hvala lepa. Besedo dajem Marjani Kotnik Poropat. Izvolite.</p>
            </sp>
            <sp xml:id="SDT7-OZP-redna-11-2015-07-08.sp26">

               <speaker>MARJANA KOTNIK POROPAT (PS DeSUS):</speaker>

               <p>Hvala za besedo spoštovana predsednica. Lep pozdrav vsem prisotnim.</p>
               <p>Jaz bi želela v imenu Demokratske stranke upokojencev Slovenije malo komentirati to
               poročilo specializiranega državnega tožilstva. In bi takoj na začetku povedala, da
               seveda tudi mi ocenjujemo, da je poročilo pripravljeno zelo kvalitetno in seveda je,
               velja tako zahvala vodje državnega tožilstva, specializiranega državnega tožilstva
               mag. Harija Furlana. Potrebno je tudi pohvaliti učinkovitost specializiranega
               državnega tožilstva, kar posebej potrjuje podatek, da je bilo izdanih 89 % obsodilnih
               sodb na prvi stopnji, kar seveda kaže na ustreznost tožilske presoje, podlag in
               pogojev za pregon. Specializirano državno tožilstvo je bilo v letu 2013 tudi
               kadrovsko okrepljeno, kar je seveda tudi po mojem mnenju pripomoglo k boljšemu delu,
               k boljšemu rezultatu dela. Iz poročila izhaja tudi, pa tudi spoštovani gospod Furlan
               je izpostavil, da se specializirano državno tožilstvo srečuje s prostorskimi
               problemi. Tudi s problemi zastarele računalniške, informacijske opreme in seveda tudi
               z zastarelim voznim parkom. Pričakujem, da se bo tudi na tem področju v letu 2015
               zadeva uredila, tako da bodo ti materialni pogoji za delo specializiranega državnega
               tožilstva zagotovljeni.</p>
               <p>Opomnila bi rada še, da je zelo pomembno to, da je specializirano državno tožilstvo
               zelo uspešno, na področju pregona kaznivih dejanj po ZOPNI. Dejstvo je, da javnost
               pričakuje, da bo država uspela povrniti velik del odtujenega premoženja in da se bo
               to premoženje vrnilo v državni proračun. To je posebno pomembno še zato, da bi se
               družbena klima v državi izboljšala in da bi državljani v večji meri zaupali v pravno
               državo in v njene institucije, posebej s področja pravosodja.</p>
               <p>Torej, pričakujemo, da bo specializirano državno tožilstvu tudi v bodoče uspešno
               preganjalo ta najtežja kazniva dejanja s področja posebnega, mislim tukaj finančnega
               gospodarskega kriminala in da bo tudi v naslednjem obdobju čim več obsodilnih sodb iz
               tega področja. Toliko zaenkrat, hvala lepa.</p>
            </sp>
            <sp xml:id="SDT7-OZP-redna-11-2015-07-08.sp27">

               <speaker>PREDSEDNICA MAG. BOJANA MURŠIČ:</speaker>

               <p>Hvala lepa. Želi še kdo razpravljati?<stage type="mag"/><stage>(nadaljevanje)</stage> <stage>(Ne.)</stage> Torej zaključujem obravnavo in dajem na glasovanje
               naslednji sklep: Odbor za pravosodje se je seznanil s poročilom o delu
               specializiranega državnega tožilstva Republike Slovenije za leto 2014 in ga ocenjuje
               kot ustreznega ter meni, da njegova obravnava na seji Državnega zbora ni
               potrebna.</p>
               <p>Želi kdo obrazložiti svoj glas? <stage>(Ne.)</stage> Prehajamo na glasovanje.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Predlagani sklep je sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA – TO JE NA OBRAVNAVO POROČILA O DELU ODDELKA
                  SPECIALIZIRANEGA DRŽAVNEGA TOŽILSTVA ZA PREISKOVANJE IN PREGON URADNIH OSEB S
                  POSEBNIMI POOBLASTILI ZA LETO 2014,</title> ki je bilo objavljeno na spletni strani
               Državnega zbora v Poročevalcu z dne 7. 5. 2015. </p>
               <p>Kot gradivo imamo na voljo še mnenje Komisije Državnega sveta za državno ureditev z
               dne 19. 6. 2015. K tej točki dnevnega reda smo vabili Oddelek specializiranega
               državnega tožilstva za preiskovanje in pregon uradnih oseb s posebnimi pooblastili,
               specializirano državno tožilstvo, Vrhovno državno tožilstvo, Državno tožilski svet,
               Ministrstvo za pravosodje, Državni svet. Poročilo o delu Oddelka specializiranega
               državnega tožilstva za preiskovanje in pregon uradnih oseb s posebnimi pooblastili za
               leto 2014 je bilo posredovano Državnemu zboru na podlagi 148. člena Zakona o državnem
               tožilstvu. Odbor za pravosodje ga bo obravnaval na podlagi četrtega odstavka 41.
               člena Poslovnika Državnega zbora, ki določa, da matično delovno telo obravnava
               poročilo, ki je bilo Državnemu zboru posredovano na podlagi zakona ali drugega
               predpisa, praviloma v treh mesecih po posredovanju. Obravnava na seji Državnega zbora
               pa se opravi, če tako določa Poslovnik Državnega zbora ali če to predlaga matično
               delovno telo.</p>
               <p>Pričenjam z obravnavo poročila o delu Oddelka specializiranega državnega tožilstva za
               preiskovanje in pregon uradnih oseb s posebnimi pooblastili za leto 2014.</p>
               <p>Želi besedo predstavnik Oddelka specializiranega državnega tožilstva za preiskovanje
               in pregon uradnih oseb s posebnimi pooblastili, vodja posebnega oddelka Mojca Gruden.
               Izvolite gospa Mojca Gruden.</p>
            </sp>
            <sp xml:id="SDT7-OZP-redna-11-2015-07-08.sp28">

               <speaker>MOJCA GRUDEN:</speaker>

               <p>Lep pozdrav. Jaz bom krajša kot vodja SDT, ker pač pri nas na tem oddelku ne
               preiskujemo toliko zahtevnih kaznivih dejanj, niti ne bančnega kriminala.</p>
               <p>Če na kratko povem, oddelek se skrajšano imenuje Posebni oddelek in v letu 2014 ni
               bilo nič posebnega na oddelku, kar štejem za dobro. Namreč, število prejetih ovadb je
               iz leta v leto približno enako, kar pomeni, da kazniva dejanja preiskovanja v
               policiji ne naraščajo, približno ostaja skozi število isto. Prav tako ni bilo zaznati
               spremembe v strukturi kaznivih dejanj, še vedno največ Posebni oddelek obravnava
               kaznivih dejanj storjenih izven, storjenih v službi, torej za zlorabo uradnega
               položaja in uradnih pravic, teh je načeloma nekje okoli dve tretjini, /
               nerazumljivo/, ampak gre za kazniva dejanja storjena izven službe, torej zasebno, le
               tista so bolj različna. Torej zaznati ni kakšnih drastičnih sprememb, največ kaznivih
               dejanj, kot sem rekla je za zlorabo uradnega položaja ali uradnih pravic, torej
               storjenih tekom službe, teh je tudi največ obtoženih in potem tudi obsojenih. Glede
               na to, da gre za kazniva dejanja, kjer po zakonu niso predpisane prav hudo visoke
               kazni je tudi največ izrečenih pogojnih obsodb in sicer od vseh obsodb je 68 %
               pogojnih. Lani moram reči, da je bilo rešenih nekaj več zadev kot predlani. Ta
               pozitivni trend se kaže vse od leta 2012 naprej, kjer smo tri tožilke v posebnem
               oddelku, ki delamo samo na teh zadevah, pred tem so tožilci delali delno na zadevah
               SDT, delno na Posebnem oddelku, tako da tukaj je ta pozitivni trend. Kar nas je malo
               presenetilo je tudi večji delež obsojenih, kar za 14 %, morda gre tukaj tudi za
               presojo tožilca, kdaj je res tisti utemeljeni sum, kdaj pa je že skoraj za obsoditi
               zadevo. <stage type="mag"/> <stage>(nadaljevanje)</stage> Posebnosti,
               kot sem rekla ni več, več je nerešenih, še vedno ostaja, je ostalo lani 242 nerešenih
               zadev. Jaz menim, da bo naslednje leto število nerešenih zadev še vedno manjše. Glede
               na namen, zaradi katerega menim, da je bil oddelek ustanovljen, to je predvsem da se
               objektivno, temeljito in nepristransko preišče kazniva dejanja, za katera izvemo, da
               so storjena v policiji, je tudi pretežni del dela na posebnem oddelku na policistih,
               ki preiskujejo kazniva dejanja, in potem bodisi zadevo končajo s poročilo ali s
               kazensko ovadbo, pri nas seveda končajo zadev več s poročilom, kar je seveda po eni
               strani dobro, manj pa s kazenskimi ovadbami. Zato poročilo letnega oddelka, ki
               prikazuje samo število kazenskih ovadb le delno prikazuje res ves obseg dela
               posebnega oddelka.</p>
               <p>Menim, da glede na enako kadrovsko sestavo, kot smo jo imeli v letu 2013 in večje
               število rešenih zadev, da smo lani delali dobro in da je isto tako pričakovati tudi
               naslednje leto.</p>
               <p>Hvala.</p>
            </sp>
            <sp xml:id="SDT7-OZP-redna-11-2015-07-08.sp29">

               <speaker>PREDSEDNICA MAG. BOJANA MURŠIČ:</speaker>

               <p>Hvala lepa.</p>
               <p>Želi še kdo besedo od Specializiranega državnega tožilstva? Ne.</p>
               <p>Želi besedo predstavnik Vrhovnega državnega tožilstva generalni državni tožilec, tudi
               ne.</p>
               <p>Želi besedo predstavnik Državno-tožilskega sveta gospa podpredsednica, tudi ne.</p>
               <p>Želi besedo predstavnik Ministrstva za pravosodje, tudi ne.</p>
               <p>Želi besedo predstavnica Državnega sveta državna svetnica gospa Bojana Potočan,
               izvolite, beseda je vaša.</p>
            </sp>
            <sp xml:id="SDT7-OZP-redna-11-2015-07-08.sp30">

               <speaker>BOJANA POTOČAN:</speaker>

               <p>Hvala lepa za besedo.</p>
               <p>Tudi jaz bom kratka. Pravzaprav kakšne posebne debate tudi pri nas ni bilo. Tožilci
               so nam predstavili sicer ta problem, da so na oddelek dodeljeni neimenovani,
               policisti pa so na oddelek začasno premeščeni, kar pomeni, da za te uslužbence ni
               nobenih napredovanj na delovnem mestu in tudi nobene finančne stimulacije za delo. In
               glede na to, da gre za majhne finančne posledice so tudi izrazili upanje, da bo pri
               naslednji spremembi zakona o posebnem oddelku, pardon, zakona o državnem tožilstvu to
               mogoče na nek način urediti.</p>
               <p>Povedali so nam, da je delež obtoženih v posebnem oddelku vedno nizek, kar je seveda
               dobro, pomeni da v naši policiji in drugih teh, ki spadajo pod njihov oddelek ni
               velikih ekscesov.</p>
               <p>Opozorili smo ponovno, tako kot predhodno leto seveda, in Komisija za državno
               ureditev je izrazila podporo tožilcem v ureditvi njihovih materialno tehničnih
               pogojev za delo, podobno kot je bilo že prej rečeno pri specializiranem državnem
               tožilstvu, tako glede primernega voznega parka, prostorov, prav tako problem za
               hrambo občutljivega gradiva, tako da so to pač problemi, ki bi jih bilo dobro rešiti,
               da ne bi bili vsako leto na dnevnem redu. Ravno tako, kot že v lanskem mnenju je
               komisija tudi opozorila na neskladje med zakonom o državnem tožilstvu in 158. členom
               zakona o kazenskem postopku, ki pooblastila posebnega oddelka omejujejo zgolj na
               osebe, ki imajo pooblastila policije v predkazenskem postopku. Tukaj je bilo tudi
               omenjeno, da je nekako največ kaznivih dejanj s področja nasilja v družini, torej
               tistih, ki so in storjeni izven službe, tako da se kaže tudi s tem nekoliko več
               ukvarjati in videti kaj je tukaj razlog.</p>
               <p>Hvala.</p>
            </sp>
            <sp xml:id="SDT7-OZP-redna-11-2015-07-08.sp31">

               <speaker>PREDSEDNICA MAG. BOJANA MURŠIČ:</speaker>

               <p>Hvala lepa.</p>
               <p>Besedo dajem članicam in članom odbora. Želi kdo razpravljati?</p>
               <p>Mag. Dušan Verbič, izvolite, beseda je vaša.</p>
            </sp>
            <sp xml:id="SDT7-OZP-redna-11-2015-07-08.sp32">

               <speaker>MAG. DUŠAN VERBIČ (PS SMC):</speaker>

               <p>Hvala za besedo, predsedujoča.</p>
               <p>Za spremembo sem se nekako sam prej javil, da ne bi spet kakšna opazka bila s strani
               največje opozicijske stranke, da nekako sledimo, pa upam, da bo tovrstnih čim manj v
               nadaljevanju.</p>
               <p>Predsedujoča, jaz bi vseeno prosil, glede na to, da sem v predhodni točki izpostavil
               par vprašanj, vezano na bančno luknjo, pa mislim, da je to tudi sestavni del in če je
               možno, da dobim kakšen odgovor. Lahko pa ponovim ista vprašanja, pa si bom vseeno
               dovolil še enkrat ponoviti isto zadevo.</p>
               <p>V kolikor je s strani dveh največjih bank v državni lasti in centralne Banke
               Slovenije bilo vloženo skupaj preko 200 kazenskih ovadb, ne razumem kako se lahko ta
               hip pogovarjamo, da s <stage type="mag"/> <stage>(nadaljevanje)</stage>
               strani vlagateljev ni nobene kooperativnosti za nadaljevanje same vsebine pregona ali
               suma storilcev.</p>
               <p>Druga zadeva, kar pa se tiče tudi s tem povezano, kakšna je ocena s strani tožilstva,
               specializiranega glede sodelovanja z vsemi nosilci pregona. To bi res rad slišal, kar
               se tiče samega tožilstva.</p>
               <p>Ter tretja zadeva. Kako je ali kakšna je ocena glede na odločno preveliko število
               zahtevane dopolnitve ovadb. In res me zanima ali je to na strani zgolj policije ali
               katerihkoli vlagateljev, da so tako pomanjkljivo sestavljene te kazenske ovadbe.</p>
               <p>Hvala lepa.</p>
            </sp>
            <sp xml:id="SDT7-OZP-redna-11-2015-07-08.sp33">

               <speaker>PREDSEDNICA MAG. BOJANA MURŠIČ:</speaker>

               <p>Hvala lepa.</p>
               <p>Res mogoče to, ravno najbolj se ne sovpada s to točko, vendar verjamem, da vodja
               specializiranega državnega tožilstva mag. Harij Furlan nam bo podal obrazložitev,
               tako da besedo dajem gospodu.</p>
               <p>Izvolite.</p>
            </sp>
            <sp xml:id="SDT7-OZP-redna-11-2015-07-08.sp34">

               <speaker>MAG. HARIJ FURLAN:</speaker>

               <p>Hvala za besedo.</p>
               <p>Jaz, kar se tiče t.i. kazenskih ovadb s strani bank oziroma naznanil, kakor mi to
               imenujemo, imam drugačen podatek. Mi smo do danes dobili skupaj 70 naznanil kaznivih
               dejanj, od tega 37 od NLB, 9 od NKBM in 10 od Probanke, Factor banke 13, Banke Celje
               1.</p>
               <p>Kaj je treba tukaj povedati. Pri teh naznanilih, po navadi so takšne kvalitete, da ne
               omogočajo da tožilec direktno o njih odloči, temveč se dajo v preiskovanje oziroma v
               delo policiji, ki jih potem na katerih potem naprej dela. Rad bi poudaril, da ni
               toliko pomembna kvantiteta vloženih naznanil, temveč kvaliteta. Lahko vam povem,
               banke so velikokrat dale naznanilo, da je šlo za poslovno goljufijo, kasneje se je
               izkazalo, da gre za zlorabo. Kaj to pomeni? Da je neki formi sicer banka, ki ni
               dobila več kredita zadostila s tem, da je podala ovadbo, da so bili pač bančni
               uslužbenci, visokokvalificirani, spravljeni v zmoto, da so dali nekomu kredit,
               misleč, da jim ga bo vrnil, v resnici pa imamo primer, kjer ugotoviš, da je bila dana
               najprej ovadba za poslovno goljufijo, češ da so bili predstavniki banke spravljeni v
               zmoto, nekemu podjetju, ki nikoli ni vrnilo kredita, kaj kmalu se ugotovi, da je bil
               ta prejemnik kredita, da ima enak priimek, kot ga ima en izmed direktorjev v tej
               banki, ki je dala kredit. In potem ugotovite tudi, da sta si v sorodu, da imata isto
               mamo in verjetno se vam začne hitro porajati dvom, da je šlo za neko poslovno
               goljufijo, temveč prej za zlorabo. Tako, da to je od primera do primera treba
               pristopiti zelo kritično do teh posameznih naznanil, je pa treba povedati, da sodišča
               imajo tukaj visoke standarde, in da zdaj hiteti z nekimi izdelki, ki ne bodo dosegali
               dovoljšnje stopnje suma pomeni za nas v bistvu neuspeh.</p>
               <p>Drugo je kar se tiče sodelovanja s policijo in Nacionalnim preiskovalnim uradom, jaz
               ga ocenjujem kot korektnega. Nekih večjih zapletov tukaj ni, sploh se zadeve rešujejo
               po navadi tako, da je tožilec vključen že v najzgodnejšo fazo preiskovanja, da smo
               dnevno v kontaktih s preiskovalci, tudi večina zadev, ki jih delamo na SDT obravnava
               Nacionalni preiskovalni urad. Glede števila dopolnitev ovadb, jaz lahko rečem, da
               statistično do zdaj je bilo, da je specializirano državno tožilstvo dajalo manj ovadb
               v dopolnitev kot ostala tožilstva, vendar sama zahteva za dopolnitev kazenske ovadbe
               ne nujno pomeni <stage type="mag"/><stage>(nadaljevanje)</stage>
               slabega dela policije. Ne nujno pomeni, odvisno od konkretne situacije, lahko tudi od
               spremembe zakonodaje, lahko tudi od nekih novih okoliščin, ki se v tem času, ki se v
               tem času pojavijo. Jaz sem imel toliko, zdaj na kratko.</p>
               <p>Zdaj pa glede voznega parka, rad bi povedal, ministrstvo nam je dalo v uporabo tudi
               en osebni avto, en Renault Laguna, tukaj tudi so naredili en korak, če smo že toliko
               govorili o tem. Hvala.</p>
            </sp>
            <sp xml:id="SDT7-OZP-redna-11-2015-07-08.sp35">

               <speaker>PREDSEDNICA MAG. BOJANA MURŠIČ:</speaker>

               <p>Hvala lepa. Želi še kdo razpravljati? Torej ne. Zaključujem obravnavo in dajem na
               glasovanje naslednji sklep: Odbor za pravosodje se je seznanil s poročilom o delu
               Oddelka specializiranega državnega tožilstva za preiskovanje in pregon uradnih oseb,
               s posebnimi pooblastili za leto 2014 in ga ocenjuje kot ustreznega ter meni, da
               njegova obravnava na seji Državnega zbora ni potrebna.</p>
               <p>Želi kdo obrazložiti svoj glas? <stage>(Ne.)</stage> Prehajamo na glasovanje.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlagani sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA.</title> Postopkovno gospa Ksenija Korenjak
               Kramar, izvolite.</p>
            </sp>
            <sp xml:id="SDT7-OZP-redna-11-2015-07-08.sp36">

               <speaker>KSENIJA KORENJAK KRAMAR (PS SMC):</speaker>

               <p>Hvala lepa. V zvezi s 3. točko vezano na skupno poročilo o delu državnih tožilcev iz
               leta 2014 bi želela predlagati, imam postopkovni predlog in sicer Zakon o državnem
               tožilstvu v 150. členu jasno določa opredelitev strukture in pa tudi vsebino letnih
               poročil državnega tožilstva in pa skupnega letnega poročila. Skupno poročilo o delu
               državnega tožilstva v vsebinskem smislu ni pripravljeno v skladu z zakonom, torej v
               skladu s 150. členom in zaradi vsebinskih pomanjkljivosti tudi ne predstavljajo
               ustreznega orodja za oceno uspešnosti, učinkovitosti in pa tudi gospodarnosti dela
               državnega tožilstva, zato iz teh navedenih razlogov na njegovo vsebino tudi ni mogoče
               dati pripomb in pa morebitnih predlogov. Prav tako tudi utemeljeno pričakujemo, da bo
               državno tožilstvo, ki v poročilu tudi izpostavlja kadrovske finančne in pa materialne
               probleme pri svojem delu, pri tem se tudi pri iskanju rešitev referira in apelira
               tudi na druge organe, v tem vsebinskem poročilu opredelilo do teh predstavljenih
               statističnih podatkov in jih tudi argumentirano pojasnilo, torej pojasnilo razloge za
               svoje potrebe. To so torej naša pričakovanja glede tega in moj proceduralni predlog
               je ta, da bi sprejeli sklep, ki bi ga torej v nadaljevanju prebrala in razpravo in
               obravnavo te toče preložili do dopolnitve tega poročila s tega vsebinskega in pa
               primerjalno vsebinskega vidika in to razpravo potem opravili takrat, ko dobimo
               ustrezno dopolnjeno to poročilo.</p>
               <p>Pa, če dovolite, bi samo prebrala ta predlog sklepa, ki ga predlagamo in potem torej
               prosim za potrditev. Predlagam pa torej sklep, kot sledi: Odbor za pravosodje
               generalnemu državnemu tožilcu nalaga, da dopolni skupno poročilo o delu državnih
               tožilcev za leto 2014 tako, da bo iz njega razvidna analiza vzrokov za razlike glede
               primerjave odstopanj posameznih državnih tožilstev od državnega povprečja ter ocena
               doseganja načrtovanih ciljev politike pregona. Ukrepi za izboljšanje učinkovitosti,
               uspešnosti in gospodarnosti dela ter izvajanje politike pregona za posamezna in za
               vsa državna tožilstva skupaj in ukrepe za izboljšanje učinkovitosti za državna
               tožilstva, pri katerih dosežki bistveno odstopajo od načrtovanih in ga najkasneje do
               30. 9. 2015 posreduje Državnemu zboru. To je predlog sklepa in prosim, da me v tem
               proceduralnem predlogu podprete. Hvala.</p>
            </sp>
            <sp xml:id="SDT7-OZP-redna-11-2015-07-08.sp37">

               <speaker>PREDSEDNICA MAG. BOJANA MURŠIČ:</speaker>

               <p>Hvala lepa. Želi kdo razpravljati o proceduralnem predlogu? Gospod mag. Branko Grims,
               izvolite.</p>
            </sp>
            <sp xml:id="SDT7-OZP-redna-11-2015-07-08.sp38">

               <speaker>MAG. BRANKO GRIMS (PS SDS):</speaker>

               <p>Hvala za besedo. V SDS pozdravljamo ta predlog, ker je skladen z opozorili, ki smo
               jih naslavljali že v minulih tednih, naj ob tem opozorim še enkrat, da je bilo tudi
               poročilo prepozno poslano in v neskladju z zakonom. Poleg tega pa je še nekaj
               pomanjkljivosti, ki niso <stage type="mag"/><stage>(nadaljevanje)</stage> omenjene. Če je že v njem poglavje kadrovske zadeve,
               potem bi moralo najmanj kar je zadevati tudi tisto dogajanje v zvezi z imenovanjem
               gospoda Boštjana Škrleca, ki se je odvijalo tudi v letu 2014, to se pravi, izveden
               nadzor in potem posamezne odločitve, ki so bile sprejete in pa kakšen je, potem
               epilog in konec koncev tudi ocena posledice je, po naši oceni, vsa zgodba in pa
               vztrajanje nekaterih za katere je upravno sodišče reklo, da gre za njihovo očitno
               samovoljo pri uresničevanju oblasti na določenih funkcijah, nekaj kar bremeni delo
               državnega tožilstva in ga dela manj učinkovitega in verodostojnega kot si država
               Slovenija zagotovo zasluži. Vsekakor bomo SDS glasovali za.</p>
            </sp>
            <sp xml:id="SDT7-OZP-redna-11-2015-07-08.sp39">

               <speaker>PREDSEDNICA MAG. BOJANA MURŠIČ:</speaker>

               <p>Hvala lepa. Želi še kdo obrazložiti svoj glas? Dajem na glasovanje predlagani sklep s
               strani poslanskih skupin oziroma s strani Ksenija Korenjak Kramar, ki se glasi:
               "Odbor za pravosodje generalnemu državnemu tožilcu nalaga, da dopolni skupno poročilo
               o delu državnih tožilcev za leto 2014, tako da bo iz njega razvidna analiza vzrokov
               za razlike glede primerjave odstopanj posameznih državnih tožilstev od državnega
               povprečja ter ocena dosedanja načrtovanih ciljev politike pregona. Ukrepi za
               izboljšanje učinkovitosti, uspešnosti in gospodarnosti dela ter izvajanje politike
               pregona za posamezna in za vsa državna tožilstva skupaj. Ukrepi za izboljšanje
               učinkovitosti za državna tožilstva, pri katerih dosežki bistveno odstopajo od
               načrtovanih in ga najkasneje do 30. 9. 2015 posreduje DZ." Želi še kdo o
               proceduralnem predlogu kakršnokoli obrazložitev? <stage>(Ne.)</stage> Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Proceduralni predlog je sprejet.</p>
               <p>Prekinjam to točko dnevnega reda in jo bomo nadaljevali po prejemu dopolnitve
               poročila. Hvala lepa.</p>
               <p>Prehajamo še na <title>4. TOČKO DNEVNEGA REDA – TOČKA RAZNO.</title> Želi kdo
               razpravljati? <stage>(Ne.)</stage> Zaključujem to točko dnevnega reda in današnjo sejo odbora. Hvala
               lepa. Lep preostanek dneva. <title>Seja je bila prekinjena 8. julija 2015 ob 13.37.</title>
               </p>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZIZŠIM-nujna-5-2014-11-11">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za izobraževanje, znanost, šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">8721617986081AD9C1257D8800409680</idno>
               <idno type="custom" subtype="day">975D7B76438D2EE5C1257D8F005512F2</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=975D7B76438D2EE5C1257D8F005512F2</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZIZŠIM-nujna-5-2014-11-11.OZIZŠIM" n="5">
               <name>nujna seja</name>
               <date when="2014-11-11"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZIZŠIM-nujna-5-2014-11-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZIZŠIM-nujna-5-2014-11-11.OZIZŠIM">
                        <orgName key="OZIZŠIM">Odbor za izobraževanje, znanost, šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA IZOBRAŽEVANJE, ZNANOST, ŠPORT IN MLADINO</stage>
            <stage type="session">5. nujna seja</stage>
            <stage type="date">(11. november 2014)</stage>
            <stage type="chairman">Sejo je vodila mag. Mirjam Bon Klanjšček, predsednica odbora.</stage>
            <stage type="time">Seja se je pričela ob 9.01 uri. </stage>
            


            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Vse članice in članeodbora, vabljene ter ostale prisotne, prav lepo pozdravljam.</p>
               <p>Pričenjam 5. nujno sejo Odbora za izobraževanje, znanost, šport in mladino.</p>
               <p>Na seji kot nadomestna članica nastopa poslanka Nada Brinovšek, ki jo pooblašča
               poslanec Tomaž Lisec.</p>
               <p>S sklicem seje ste prejeli naslednji dnevni red seje odbora: 1. - Predlog Zakona o
               spremembah in dopolnitvah Zakona o visokem šolstvu.</p>
               <p>Ker v poslovniškem roku nisem prejela predlogov v zvezi z dnevnim redom je določen
               takšen vrstni red seje, kot je bil predlagan s sklicem.</p>
               <p>In prehajamo na <title>1. TOČKO DNEVNEGA REDA – IN SICER PREDLOG ZAKONA O SPREMEMBAH IN
                  DOPOLNITVAH ZAKONA O VISOKEM ŠOLSTVU  nujni postopek, EPA 124-VI.</title>
               </p>
               <p>V zvezi s to točko ste prejeli naslednje gradivo, ki je objavljeno na spletni strani
               Državnega zbora. Predlog zakona, ki je objavljen v Poročevalcu, z dne 30. 10. 2014,
               mnenje Zakonodajno-pravne službe z dnem 7. 11. 2014 in mnenje Komisije Državnega
               sveta za kulturo, znanost, šolstvo in šport z dnem 10. 11. 2014.</p>
               <p>Na sejo sem vabila predstavnike Ministrstvo za izobraževanje, znanost in šport,
               Državni svet, Zakonodajno-pravne službe, rektorje vseh štirih univerz, predstavnika
               študentske organizacije Slovenije, Nacionalna agencija Republike Slovenije za
               kakovost v visokem šolstvu. Predstavnika sveta Republike Slovenije za visoko šolstvo
               in sindikata vzgoje, izobraževanja, znanosti in kulture Slovenije.</p>
               <p>Kolegij predsednika Državnega zbora je na 8. redni seji, dne 7. 11. sklenil, da se
               predlog Zakona o spremembah in dopolnitvah zakona o visokem šolstvu obravnava po
               nujnem postopku. Odbor bo predlog zakona obravnaval na podlagi 126. in 144. člena
               Poslovnika.</p>
               <p>Amandmaji k predlogu zakona se lahko predlagajo do zaključka razprave o posameznih
               členih zakona, na mizo pa ste že prejeli predloge za amandmaje odbora, predlagane s
               strani Stranke Mira Cerarja in sicer k 3., 5. in 12. členu predloga zakona.</p>
               <p>Odboru predlagam, da po končanem glasovanju o amandmajih, v skladu s tretjo alinejo
               prvega odstavka 128. člena Poslovnika glasujemo o vseh členih skupaj. Kdo temu
               nasprotuje? V redu, torej ugotavljam, daje predlog sprejet.</p>
               <p>Pričenjam torej drugo obravnavo predloga zakona o katerem bomo opravili razpravo in
               glasovanje o posameznih členih predloga zakona. Želi predlagatelj predloga zakona
               podati dopolnilno obrazložitev k členom predloženega zakona? Ja, izvolite, gospa</p>
            </sp>
            <sp who="SDT7:SetnikarCankarStanka">

               <speaker>DR. STANISLAVA SETNIKAR CANKAR:</speaker>

               <p>Spoštovana predsednica, spoštovani člani odbora, spoštovani prisotni.</p>
               <p>Rada bi vas obvestila, da smo v času usklajevanja besedila prejeli  pozitivno mnenje Državnega sveta in
               prejeli smo tudi mnenje Zakonodajno-pravne službe Državnega zbora na katerega
               posredujemo naslednjo opredelitev: namreč predlog zakona v 1. členu in potem nadalje
               v 2. in 6. členu zajema dve različni situaciji, obe pa temeljita na predhodnem
               pravilnem in zakonitem ravnanju visokošolskega zavoda. V 1. členu predlog zakona daje
               visokošolskemu zavodu možnost sprejema odločitve o prenehanju izvajanja posameznega
               študijskega programa ter v temu primeru zavodu nalaga dolžno ravnanje, to je
               obvestilo o NAKVIS-u in Ministrstvu za izobraževanje, znanost in šport. Varovani so
               pa tudi študentje v sklopu že sedaj, v Zakonu o visokem šolstvu uzakonjene pravice do
               dokončanja študijskega programa pod istimi pogoji, pod katerimi so začeli.</p>
               <p>Rešitve iz 2. in 6. člena predloga zakona pa sledijo prav tako predhodnemu,
               pravilnemu in zakonitemu ravnanja visokošolskega zavoda, ki vloži pravočasno in
               popolno vlogo za podaljšanje akreditacije nekega študijskega programa, pri čemer pa
               se ta postopek konča negativno, torej s pravnomočno odločbo NAKVIS, da ta
               akreditacije ne podaljša. Študentje so torej po našemu mnenju glede na raznolikost
               teh dveh situacij ustrezno varovani. V prvem primeru imajo pravico dokončati študij
               pod začetnimi pogoji, to je skladno s 66. členom ZVIS-a, saj študentje takšnih
               študijskih programov praviloma tudi ne bodo motivirani k spremembi študijskega
               programa. V drugem primeru pa so se ravno zaradi poteka akreditacije nekega
               študijskega programa študentje primorani vpisati v drugi, akreditiran in s tem javno
               veljavni študijski program, kar pomeni da so v temu primeru varovan z možnostjo
               dodatnega razpisa za vpis in iz tega naslova do ohranitve pravice do spremembe
               študijskega programa.</p>
               <p>Glede na intenco te novele Zakona o visokem šolstvu je torej ravno z namenom izogniti
               se situaciji, ko so študentje bili vpisani v študijske programe, ki jim je
               akreditacija potekla, veste da je to sprožilo pravzaprav naše delovanje, to je 12.
               člen predloga zakona, bil dodan 1. člen, ki v temu primeru zavezuje visokošolski
               zavod k dolžnemu ravnanju zato, da lahko študentje zaključijo študijski program, v
               katerega so vpisani saj ti študentje, kot je že pojasnjeno, tudi niso motivirani za
               prepis na drugi študijski program, ga torej imajo pravico in možnost zaključiti. </p>
               <p>Vsekakor pa dodajamo, da četudi visokošolski zavod ne bi ravnal v skladu z določbo
               predloga 1. člena, študentje na takšnih študijskih programih ne izgubijo pravice do
               prepisa na drugi študijski program v kolikor je seveda niso že predhodno
               izkoristili.</p>
               <p>V primeru črtanja sklica na sedmi odstavek, 51.r člena in 6. člena predloga zakona bi
               prišlo do prepisa široke določbe, ki bi v vsakem primeru prenehanja akreditacije
               nekega študijskega programa študentom dala dodatne pravice, s tem pa bi bil izgubljen
               smisel oziroma intenca 1. člena predloga zakona. V smislu dolžnega ravnanja
               visokošolskega zavoda, da do takšnih situacij po krivdi zavoda sploh ne pride.</p>
               <p>Še en argument bi na koncu navedla, da smo pričeli s pripravami na nov Zakon o
               visokem šolstvu, ki pa bo celostno uredil področje visokošolskega izobraževanja,
               upoštevajoč pri tem tudi tovrstne situacije oziroma rešitve zanje. Seveda pa
               Ministrstvo za izobraževanje, znanost in šport sprejema pripombe Zakonodajno-pravne
               komisije, ki so redakcijske narave in zato smo predlagali amandmaje k 3. členu,
               amandmaje k 5. členu in amandmaje k 12. členu kar bi pa morda v nadaljevanj podobno
               obrazložili.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa.</p>
               <p>Želi besedo predstavnica Zakonodajno-pravne službe? Izvolite, gospa Katarina
               Kralj.</p>
            </sp>
            <sp who="SDT7:KraljKatarina">

               <speaker>KATARINA KRALJ:</speaker>

               <p>Hvala za besedo, gospa predsednica.</p>
               <p>Mi smo predlog zakona proučili z vidika naših pristojnosti,  mnenje ste dobili v petek, tukaj bi samo
               na kratko predstavila naše bistvene pripombe. Prva pripomba je povezana s samo
               odločbo Ustavnega sodišča iz aprila leta 2011, s katero je Ustavno sodišče ugotovilo
               kar nekaj neskladij v veljavnem Zakonu o visokem šolstvu in sicer nekaj pomembnih
               neskladij; prvič: da v njem ni opredeljena javna služba, tako da se ne ve ali je
               izredni študij del javne službe ali ne in drugo pomembno vprašanje, da ni uredil
               vsebine načina financiranja državnih univerz in državnih visokih šol.</p>
               <p>Zdaj, zakaj omenjam to odločbo? Enostavno zato, ker je rok za odpravo ugotovljene
               neskladnosti že potekel in sicer že februarja 2012. To je zdaj že druga novela, ki jo
               obravnavamo v parlamentu od tistega roka sprejema te odločbe pa še vedno ustrezne
               rešitve vlada ni predlagala oziroma parlament ni sprejel. Na to opozarjamo zato, ker
               tako kot vedno Ustavno sodišče poudarja, odločbe Ustavnega sodišča so zavezujoče, s
               tem, ko jih Državni zbor ne realizira pravočasno krši načelo pravne države in načelo
               delitve oblasti, zato bi bilo potrebno res to odločbo Ustavnega sodišča čim prej
               realizirati.</p>
               <p>No, druga pripomba je bila pa sistemsko pravne narave in se nanaša na 1. in 12. člen.
               Tukaj je tudi gospa ministrica delno že tudi odgovorila, zakaj se te pripombe ne
               upoštevajo. V bistvu smo opozorili na to, da je veljaven sistem takšnem, da študijski
               program postane javno veljaven, ko dobi odločbo o akreditaciji in dokler ima veljavno
               akreditacijo, ki jo v posebnem postopku prevajanja kakovosti izda NAKVIS in da jo
               mora, vsaj tako smo razumeli, da je zaveza teh visokošolskih zavodov, da to
               akreditacijo na vsakih sedem let obnavljajo. Zdaj seveda v 1. členu je narejena
               izjema od tega pravila, če se visokošolski zavod ne bo odločil, da bo podaljšal
               akreditacijo mi razumemo namen vlade, da je potrebno ustrezno zavarovati pravice
               študentov v takšnemu primeru vendar pa vseeno poudarjamo, da gre za odstop od
               sistemske ureditve, da bodo ti študentje določen čas očitno študirali na študijskih
               programih, ki ne bodo imeli podlage v veljavni akreditaciji in da če upoštevamo
               zlasti to prehodno določbo 9. člena da je teh študijskih let lahko kar nekaj.</p>
               <p>In tudi glede samih pravic študentov mi menimo, da je iz te pravice potrebno gledati
               širše, da iz te pravice, da začneš in pravice, da začneš in dokončaš študij, pod
               pogoji ki so veljali v času, ko si se vpisal, da ne velja samo ta formalna pravica,
               da začneš in dokončaš študij na takšnem študijskemu programu, ki ti bo na koncu dal
               javno veljavno izobrazbo ampak, da je potrebno tudi gledati vsebinsko, če si začel na
               akreditiranem, na takšnem študiju, ki je izpolnjeval neke minimalne zahteve za
               kakovost, da na takšnem študiju tudi končaš.</p>
               <p>No, zdaj glede samega 12. člena pa nimamo pripomb glede prvega dela, ko se za nazaj
               daje akreditacija oziroma za nazaj se daje javna veljavnost študijskem programom, ki
               jim je že leta 2012 oziroma 2013 pretekla akreditacija, tukaj gre za določbo z
               retroaktivno veljavo, po Ustavi so te določbe izjemoma dopustne vendar menimo, da je
               Vlada ustrezno izkazala razloge, zakaj se je za takšen poseg odločila, ker tudi mi ne
               vidimo druge možnosti kako zavarovati te študente, ki so bili v dobri veri, da so
               študirali po akreditiranih študijskih programih.</p>
               <p>Glede, se nam pa zdi dolgi rok glede tega, ker bodo ti študijski programi, ki jim je
               že potekla akreditacija leta 2012 ali 2013, zdaj se jim bo kar po samem zakonu
               priznala javna veljavnost, vse do leta 2018, se pravi skupaj pet do šest let bodo ne akreditirani, kljub temu
               pa bodo javno veljavni.</p>
               <p>Zdaj, imeli smo tudi nekaj pripomb k posameznim členom, redakcijske so ustrezno
               upoštevane. Glede pravic tistih študentov, ki bodo študirali po tistih akreditacijah,
               po tistih študijskih programih, ki jim je akreditacija potekla pa ni zavod ravnal v
               skladu s 1. členom, upam sicer da do teh primerov res zdaj po novem ne bo več
               prihajalo je pa že ministrica ustrezno pojasnila, zakaj niso naše pripombe
               upoštevane. Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa.</p>
               <p>Želi besedo predstavnik Državnega sveta? Izvolite gospod dr. Stanislav Pejovnik.</p>
            </sp>
            <sp who="SDT7:PejovnikRadovanStanislav">

               <speaker>DR. STANISLAV PEJOVNIK:</speaker>

               <p>Hvala lepa.</p>
               <p>Komisija za kulturo, šolstvo, znanost in šport je pregledala osnutek programa,
               ugotovili smo, da spremembe zakona, ugotovili smo da je predlog v celoti usklajen med
               vsemi deležniki in zato ga komisija tudi popolnoma podpira. Hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa.</p>
               <p>Želi besedo še kdo od ostalih vabljenih na sejo? Izvolite, gospod Žiga Schmidt.</p>
            </sp>
            <sp who="SDT7:SchmidtŽiga">

               <speaker>ŽIGA SCHMIDT:</speaker>

               <p>Hvala za besedo pa hvala za povabilo.</p>
               <p>Tudi na študentski organizaciji se strinjamo s predlogom zakona, poudaril bi samo
               oziroma pohvalil bi samo tako prejšnjo sestavo ministrstva kot tudi zdajšnjo sestavo
               ministrstva, ki se je začela s tem problemom ukvarjati prvi dan mandata. Ob prvotnem
               delovnem osnutku zakona smo izrazili svoje nestrinjanje, vsebinsko sem ga pojasnil
               tudi na prejšnji seji tega odbora, kljub temu, da zakon še vedno ni bil vložen. Naše
               nestrinjanje je izhajalo delno tudi iz tega, kar je že Zakonodajno-pravna služba
               poudarila, da se naj bi kljub temu, da je torej 24. dopolnitev Zakona o visokem
               šolstvu odkar smo ga sprejeli, da ne bi v tej 24. dopolnitvi ustvarjali novih
               sistemskih lukenj, da ne bi dopuščali, da ne bi ob nevarnosti, da krovni zakon še
               nekaj časa ne bi bil sprejet, da naj bi te sistemske luknje postala stalnica. Te
               pripombe so bile upoštevane in je tudi teh lukenj po našem mnenju v temu novemu
               predlogu, ki je danes na mizi ni.</p>
               <p>Rad bi izrazil zadovoljstvo, da smo uspeli rešiti študente, ki so ob novici, ki se je
               pojavila v medijih zagnali kar veliko paniko, velika večina je bila tistih, ki
               dejansko študirajo na akreditiranih programih ampak so se ustrašili da pa mogoče oni
               sodijo tudi v to skupino in me veseli, da bomo lahko ob sprejemu zakona vsem tistim,
               ki so se obrnili na nas in smo obdržali njihove kontakte jih pomirili in da lahko
               mirno nadaljujejo šolanje ali pa pač izkoriščajo svojo izobrazbo še naprej oziroma
               iščejo službo ali pa opravljajo službo.</p>
               <p>Bi pa se samo strinjal s tem, kar je rekla Zakonodajno-pravna služba glede
               podaljšanja javne veljavnosti oziroma akreditacije do leta 2018 iz istega vidika, kot
               sem že predstavil na prejšnji seji odbora gre za kar dolgi rok, glede na to, da so ti
               študentje že kar dokaj daleč v procesu študija in delimo ta strah, da<gap n="…"/> Kot sem že
               prejšnjič omenil akreditacija pomeni minimalne standarde kakovosti in tukaj se gre za
               akreditacijo programov, ki niso šli skozi postopke za tako dolgo obdobje na NAKVIS-u
               in pač obstaja čisto utemeljen dvom v to, da ti programi ne zagotavljajo več istih
               standardov kakovosti, kot bi jih, če bi čez te postopke morali iti.</p>
               <p>Zdaj kar se tiče financiranja bi samo mogoče dva stavka; vemo mi že dolgo pozivamo,
               da je to financiranje visokega šolstva neustrezno urejeno, želeli bi si, da je to del
               krovnega zakona, novega zakona, sistemskega zakona, ki bi nekaj časa veljal, dvomim
               pa, da glede na to, da bo financiranje postalo problem, da se bomo lahko izognili še
               25. dopolnitvi Zakona o visokem šolstvu. Ampak, če bo to pomenilo, da bomo to
               področje končno uredili skladno z odločbo Ustavnega sodišča, tudi prav.</p>
               <p>Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa.</p>
               <p>Želi še kdo besedo od ostalih vabljenih? Izvolite.</p>
            </sp>
            <sp who="SDT7:LebanIvan">

               <speaker>DR. IVAN LEBAN:</speaker>

               <p>Leban, predstavnik NAKVIS-a.</p>
               <p>Torej, jaz bi samo rad povedal, da NAKVIS podpira to spremembo  zakona, gledamo na to kot neke vrste
               interventni zakon, da se pomaga tem dvestotim študentom. Potrebno je povedati, da to
               ni prvi primer, da smo imeli že pred leti ob uvedbi bolonjske reforme tisoč
               neveljavnih diplom in da se je takrat zadeva tudi rešila s spremembo zakona. No, ob
               tej sedemletni akreditaciji moram še povedati, da se učimo, kaj je to akreditacija in
               kaj je to javna veljavnost. Torej, ko NAKVIS z odločbo podeli akreditacijo ali pa
               re-akreditacijo, takrat postane program javno veljaven. Seveda, potem ministrstvo,
               ker omogoči dejavnost vpiše to tudi v razvid. Treba je pa tudi povedati, da v
               Sloveniji imamo tudi ne-akreditirane programe, ki imajo javno veljavnost ampak, to je
               sprejel parlament in zakonodajno službo parlamenta je potrebno spoštovati.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa, gospod Leban.</p>
               <p>Želi še kdo besedo? Izvolite, gospa ministrica.</p>
            </sp>
            <sp who="SDT7:SetnikarCankarStanka">

               <speaker>DR. STANISLAVA SETNIKAR CANKAR:</speaker>

               <p>Hvala lepa.</p>
               <p>Ja, moram se strinjati z večino ugotovitev, gospe, ki je predstavila predloge oziroma
               ugotovitve Zakonodajno-pravne službe. Res je, to je na žalost v nasprotju z odločbo
               Ustavnega sodišča vendar, to seveda, takšna celovita rešitev ne more biti predmet
               nujnega postopka zato smo se morali tukaj opredeliti samo na tiste rešitve, ki
               zagotavljajo pravice študentov, ki so omogočile, da so s 1. oktobrom koristili vse
               pravice iz tega statusa. Zavedamo pa se in zato sem omenila, da celovita rešitev bo
               lahko samo v novem predlogu Zakona o visokem šolstvu.</p>
               <p>Omenili ste tudi dolgi rok, to smo razpravljali že na prejšnji seji odbora in še
               enkrat bi rada omenila zakaj smo se zelo zavestno odločili za 30. 9. 2018. Ko smo
               poskušali opredeliti vse skupine študentov, ki jih bo ta zakon obravnaval smo
               predvsem izpostavili vprašanje študentk, mamic, ki bi izkoristile ali so izkoristile
               ali bodo izkoristile recimo pravico do porodniškega dopusta in morda še kakšno leto
               ostale pri otroku pa smo želeli, da imajo možnost, da se vrnejo v program v katerega
               so se vpisale in ga dokončajo. Zato smo sprva razmišljali o kakšnem letu manj ampak
               na koncu upoštevajoč situacijo tudi teh skupin študentov in zelo pomembna se mi zdi
               ta skuina smo se potem odločili, da vam predlagamo 30. 9. 2018.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa.</p>
               <p>Želi še kdo besedo od ostalih vabljenih? Izvolite, dr. Hozjan.</p>
            </sp>
            <sp who="SDT7:HozjanDejan">

               <speaker>DR. DEJAN HOZJAN:</speaker>

               <p>Hozjan, Univerza na Primorskem.</p>
               <p>Tudi na Univerzi na Primorskem podpiramo rešitev, ki jo je predlagalo ministrstvo in
               se zahvaljujemo za hiter odziv, ob tem pa se strinjam s službo Vlade za zakonodajo,
               ki je izpostavila problem neupoštevanja odločbe, kajti na Univerzi na Primorskem smo
               na letni ravni ravno zaradi neupoštevanja obstoječega zakona prikrajšani za cca. 2,2
               do 2,5 milijonov na letni ravni. To je za našo univerzo kar precejšen denar.
               Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala.</p>
               <p>Želi še kdo besedo? Ne. Potem pa prehajamo na razpravo in glasovanje o posameznih
               členih predloga zakona. Odpiram razpravo o 1. členu, gospod Čuš, izvolite.</p>
            </sp>
            <sp who="SDT7:ČušAndrej">

               <speaker>ANDREJ ČUŠ (PS SDS):</speaker>

               <p>Hvala za besedo, gospa predsednica.</p>
               <p>Zdaj, ker je bila tudi razprava gostov dovolite, da tudi sam malo podam svoje mnenje
               in pa stališče. Sicer smo o omenjenem problemu že imeli eno nujno sejo odbora, kjer
               mislim, da je bila razprava pestra pa po mojem tudi produktivna. Zdaj, mene veseli
               seveda vsa ta podpora strokovne in tudi druge zainteresirane javnosti ampak moramo pa
               se vprašati zakaj smo do te situacije sploh prišli.  Verjetno predvsem zaradi dveh razlogov. Prvi razlog je
               v tem, da je Zakon o visokem šolstvu slab, gospod Schmidt je povedal, katera
               dopolnitev je to in tudi odločba ustavnega sodišča kot mnenja Zakonodajno-pravne
               službe kaže na to, da je do zdaj že kar nekaj vlad zamujalo s spremembami Zakona o
               visokem šolstvu. Ta rok za spremembe se je iztekel 6. februarja 2012 in nekaj mesecev
               še, pa bo že 3-letno obdobje, ko nimamo, lahko rečemo, če smo iskreni, veljavnega
               Zakona o visokem šolstvu. In tukaj bi jaz seveda ministrici res predlagal, da čim
               prej pristopi k pripravi sprememb in seveda tudi pripravi takega zakona, ki bo lahko
               zadovoljil strokovno javnost. Zdaj, sami veste, da je dr. Pikalo v prejšnjem mandatu
               pripravil predlog sprejema Zakona o visokem šolstvu, ki pa je naletel na res zelo
               kritična mnenja v strokovni javnosti in mislim, da ta smer, katero si je zadal dr.
               Pikalo, ni ravno prava.</p>
               <p>Kot drugo pa seveda, drug razlog, da smo v tej situaciji, so pa, lahko rečemo, z vsem
               spoštovanjem do prisotnih, tudi nedelujoče institucije in organi. Za teh 200
               študentov, seveda zdaj je razumljivo, da vsi podpiramo neke rešitve, ko pa bi morali
               na drugi strani ugotavljati odgovornost dekanov, rektorjev, drugih institucij, tudi
               NAKVIS-a mogoče, in vidimo, da sistem ne deluje najboljše in v Poslanski skupini SDS
               seveda podpiramo, da se pomaga študentom, seveda hvala bogu, da jim pomagamo, ker če
               ne res ne vem, kaj jim bo država dala, razen velikih dolgov in čim prej apeliramo na
               ta dva problema, katera sem navedel, da popravita oziroma pristopita k nekim
               pozitivnim spremembam, tako sistemskim, ker ugotavljamo, da gre za neko nesistemsko
               rešitev in seveda upam, da boste čim prej pristopili k svojemu delu. V Poslanski
               skupini SDS smo tudi razmišljali, da bi vložili kak amandma, ki govori o
               odgovornosti, tako dekanov in drugih institucij, ampak smo enostavno ugotovili, da ga
               v te spremembe seveda ne moremo vključiti, zato se mi zdi več kot primerno, da na to
               opozorim. Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p> Hvala lepa.</p>
               <p>Besedo dajem kolegu Kordišu. Izvolite.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS ZL):</speaker>

               <p> Ja, najlepša hvala za besedo.</p>
               <p>Podobno kot kolega Čuš iz SDS-a, tamle se bom tudi jaz zadržal pri nekoliko širših
               okvirih, glede na to, da dozdajšnja debata ni bila vezana na posamezni člen. Govorilo
               se je o problematiki o neustavnosti Zakona o visokem šolstvu, na tej točki bi rad
               izpostavil, da se ta saga vleče toliko časa ne zaradi tega, ker nobena vlada ne bi
               bila pripravljena odpraviti te neustavnosti, ampak preprosto zato, ker so se lotili
               Zakona o visokem šolstvu na tak način, da so na tisoč in en mogoč način vanj
               vpeljevali dodatno neoliberalizacijo univerzitetnega prostora in visokošolskih
               institucij, to je tukaj treba poudariti. Pač, da se ta zgodba vleče zato, ker so se
               ti poskusi, kako dodatno komercializirati naše visoko izobraževanje, kako univerzo
               vpeti v neko tržno mehaniko, ponavljali in ponavljali in ponavljali, hvala bogu so
               bili vedno znova zavrnjeni s strani visokošolskih delavcev, študentov in tako naprej,
               zaenkrat. Zakaj to omenjam? Ne zato, ker bi hotel slikati tukaj neko preteklost,
               ampak zaradi tega, ker se obeta zelo realna možnost, da bomo takim poskusom priča
               tudi pri pripravi novega Zakona o visokem šolstvu, pa se mi zdi to kar nek dober
               napotek, kako ne pristopiti k tej pripravi, za gospo ministrico. Tako, da to je prva
               zadeva.</p>
               <p>Nasploh bom pa pač tele spremembe in pristop k reševanju teh 200 študentov podprl.
               Rad bi izpostavil samo to, da to, kar pokrivata 1. in 9. člen, kjer se omenja
               obveščanje NAKVIS-a in ministrstva v primeru, če visokošolski zavod ne misli iti v
               ponovno akreditacijo. Kakršnekoli tukaj sankcije, ali pa neki drugi preventivni
               mehanizmi tukaj notri niso predvideni. Zakaj je to problem,  preprosto zaradi tega, ker se lahko to
               določilo spregleda, zadevne institucije ga ne upoštevajo in kaj hitro se lahko zgodi,
               da se bomo v ne tako zelo oddaljeni prihodnosti ponovno soočali s tem, da bomo
               nastale težave reševali ex lege, torej na točno tak način, kakor se jih rešuje zdaj
               in točno tak način, ki ga problematizira Zakonodajno-pravna služba. Je pa seveda za
               ta primer pred nami treba izpostaviti, da druge rešitve, kot da se spoprime s težave
               ex lege niti ni, z izjemo tega, če bi na nek način pokrenili postopke reakreditacije
               za programe v vprašanju, s čimer bi preložili breme, pa, no, precej večja zagonetka
               bi bila to kot prvo, kot drugo bi pa preložili breme nazaj na visokošolske zavode
               oziroma na univerze, se pravi v roke tistih, ki so v resnici za ta problem v prvi
               vrsti sploh odgovorni, ampak v redu, zdaj imamo problem pred nami, dajmo ga rešiti.
               Bom podprl to zadevo, najlepša hvala za besedo.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p> Hvala lepa.</p>
               <p>Želi še kdo besedo? Izvolite, kolegica Ljudmila Novak.</p>
            </sp>
            <sp who="SDT7:NovakLjudmila">

               <speaker>LJUDMILA NOVAK (PS NSi):</speaker>

               <p>: Hvala za besedo, spoštovana gospa ministrica, spoštovana predsednica, kolegice in
               kolegi, lepo pozdravljeni.</p>
               <p>Veseli me, da je prišlo do neke rešitve, s katero ste v glavnem vsi deležniki
               zadovoljni, to je zagotovo prav, saj so zakoni za ljudi in je prav, da rešujemo tudi
               probleme, s katerimi se srečujejo mladi, ki so se vpisali v te programe, pa jih ne
               morejo uspešno oziroma zakonito zaključiti, zato je prav, da se je poiskala rešitev,
               vendar pravim, da naj bo to dodatna lekcija vsem nam, tako pripravljavcem zakona, kot
               tudi nam poslancem, kako potrebna in pomembna je široka javna razprava, da se takrat
               predvidi možne luknje, da se takrat predvidi tudi pasti, ki so v nekem zakonu in da
               takrat skušamo iskati najboljše rešitve, pri tem pa seveda v zakonih ne sme biti za
               njihovo uspešno sprejetje pogoj, ali so neki programi del javne šole, javnih
               fakultet, javne univerze, ali pa zasebne. Še vedno imamo v Sloveniji premalo zasebnih
               šol, pomembna mora biti kvaliteta in pomembna so pravila, ki morajo veljati za vse in
               možnost izbire.</p>
               <p>Torej, predlagani zakon oziroma novelo zakona podpiram, zato ker je prišlo do
               soglasja, ker se je našla rešitev, za prihodnost pa seveda moramo biti bolj pazljivi,
               predvsem pa pogosto slišim od uporabnikov, da so naši zakoni preveč zakomplicirani,
               preveč je sprememb, zato jim ne morejo slediti, jim težko sledijo in zato mora priti
               tudi do nekega prečiščenja zakonov v Sloveniji, da bodo uporabni, razumljivi in
               seveda namenjeni ljudem, uporabnikom.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p> Hvala lepa.</p>
               <p>Želi še kdo besedo? Izvolite.</p>
            </sp>
            <sp who="SDT7:SeliškarTone">

               <speaker>TONE SELIŠKAR:</speaker>

               <p> Jaz sem Tone Seliškar, predstavnik Sindikata vzgoje in izobraževanje, gospod
               Štrukelj je zadržan, pa ni mogel priti.</p>
               <p>Na sindikatu ne nasprotujemo spremembam, nasprotno, ne bom rekel, da jih podpiramo,
               ampak dejansko jim ne nasprotujemo, se pa strinjamo z Zakonodajno-pravno službo, da
               je dejansko eden od večjih problemov neurejenost financiranja in nespoštovanje
               ustavne odločbe, ki je naložila, da mora biti že februarja 2012 sprejet Zakon o
               financiranju. In to apeliram na vse pristojne inštitucije, da se to vprašanje čim
               prej, v najkrajšem času uredi.</p>
               <p>Hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p> Hvala lepa.</p>
               <p>Izvolite, gospod Kordiš.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS ZL):</speaker>

               <p> Najlepša hvala. Bom zelo kratek, samo to sem hotel pokomentirati. Kolegica Ljudmila
               ima sicer vso pravico, da favorizira zasebno in tržno orientirano visoko šolstvo,
               tako kakor ima vsak od nas pravico, da ima narobe in se moti.</p>
               <p>Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p> Izvolite, kolegica.</p>
            </sp>
            <sp who="SDT7:NovakLjudmila">

               <speaker>LJUDMILA NOVAK (PS NSi):</speaker>

               <p>Moram vam replicirati, nikogar in ničesar ne favoriziram, ampak državljani moramo
               imeti možnost izbire in ne vem, zakaj se v Sloveniji tako zelo bojimo privatne
               pobude, ki je pa v celem svetu priznana in seveda pa  vsekakor želim, da so ti programi kakovostni, ne
               samo vir hitrega zaslužka za nekoga, to pa imajo potem agencije, ki podeljujejo
               akreditacije pomembno nalogo, da pazijo na to.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p> Hvala lepa.</p>
               <p>Torej, še razpravo. izvolite.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS ZL):</speaker>

               <p> Ja, najlepša hvala.</p>
               <p>Samo to bom rekel, da danes smo se zbrali zato, da rešimo tale konkretni problem pred
               nami, tako da lahko to najino diskusijo prestaviva v bližnjo bodočnost, ko se bomo
               soočali s spremembami Zakona o visokem šolstvu na neki sistemski ravni, na celoviti
               ravni. Tako, da, hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p> Hvala lepa.</p>
               <p>Torej, zaključujem razpravo o prvem členu in odpiram razpravo o 2. členu. Želi kdo
               razpravljati? Ne, torej zaključujem razpravo. Odpiram razpravo o 3. členu. Želi kdo
               razpravljati o predlogu za amandma odbora? Ne, torej zaključujem razpravo in dajem na
               glasovanje amandma k 3. členu.</p>
               <p>Kdo je za? <stage>(13 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Odpiram razpravo o 4. členu. Zaključujem razpravo. odpiram razpravo o 5. členu, želi
               kdo razpravljati o predlogu za amandma odbora? Ne, torej zaključujem razpravo in
               dajem na glasovanje amandma k 5. členu.</p>
               <p>Kdo je za? <stage>(13 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Odpiram razpravo o 6. členu. Želi kdo razpravljati? Ne, zaključujem razpravo. Odpiram
               razpravo o 7. členu. Želi kdo razpravljati? Ne, torej zaključujem razpravo. Odpiram
               razpravo k 8. členu. Želi kdo razpravljati? Ne, torej zaključujem razpravo. Odpiram
               razpravo od 9. do 11. člena, želi kdo razpravljati? Ne, torej zaključujem razpravo.
               Odpiram razpravo o 12. členu, želi kdo razpravljati o predlogu za amandma odbora? Ne,
               torej zaključujem in dajem na glasovanje amandma k 12. členu. <stage>/ Oglašanje iz
               dvorane./</stage></p>
               <p>Torej popravek, bomo popravili, 12 za, hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p> V redu, sprejeto.</p>
               <p>Zdaj dajem na glasovanje 12. člen.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Odpiram razpravo o 13. in 14. členu, želi kdo razpravljati? Nihče, torej zaključujem.
               Dajem na glasovanje še vse člene skupaj.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Ugotavljam, da je so vsi členi sprejeti.</p>
               <p>Predlagam, da bom poročilo na seji Državnega zbora prebrala sama, kdo nasprotuje temu? Ne.</p>
               <p>S tem zaključujem drugo obravnavo Predloga zakona o spremembah in dopolnitvah Zakona
               o visokem šolstvu – nujni postopek, na našem matičnem delovnem telesu in zaključujem
               tudi 5. nujno sejo odbora. Vsem se zahvaljujem za sodelovanje in vas lepo
               pozdravljam. Se vidimo jutri! <stage type="time">Seja je bila končana 11. novembra 2014 ob 9.40.</stage>
               </p>
            </sp>
         </div>
      </body>
   </text>
</TEI>
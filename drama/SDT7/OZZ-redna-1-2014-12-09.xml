<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZ-redna-1-2014-12-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">5BA84F4C77C473A9C1257D950031C76B</idno>
               <idno type="custom" subtype="day">57C7DD477DD17E93C1257DAA00303C13</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=57C7DD477DD17E93C1257DAA00303C13</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZ-redna-1-2014-12-09.OZZ" n="1">
               <name>redna seja</name>
               <date when="2014-12-09"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZ-redna-1-2014-12-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZ-redna-1-2014-12-09.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZDRAVSTVO</stage>
            <stage type="session">1. seja</stage>
            <stage type="date">(9. december 2014)</stage>
            <stage type="chairman">Sejo je vodil Tomaž Gantar, predsednik Odbora za zdravstvo. </stage>
            <stage type="time">Seja se je pričela ob 14.05. </stage>
            


            <sp xml:id="SDT7-OZZ-redna-1-2014-12-09.sp1">

               <speaker>PREDSEDNIK TOMAŽ GANTAR:</speaker>

               <p>Spoštovane kolegice poslanke, kolegi poslanci, spoštovani gostje, ministrica, lep
               pozdrav vsem.</p>
               <p>Bi pričeli s 1. sejo Odbora Republike Slovenije za zdravstvo. Sklicana je bila v
               skladu s 47. členom Poslovnika Državnega zbora.</p>
               <p>Zadržani z današnje seje so oziroma opravičilo smo prejeli od mag. Bojane Muršič in
               kot nadomestni član bo danes na odboru gospod Danijel Krivec, ki bo nadomeščal gospo
               Nado Brinovšek. In potem še namesto mag. Tanje Cink, bo Anita Koleša.</p>
               <p>Tako da bi prešli zdaj na dnevni red, na določitev dnevnega reda v skladu s
               Poslovnikom. S sklicem ste 19.11. prejeli predlog dnevnega reda, kjer je bila
               uvrščena ena točka in sicer – predlog deklaracije o usmeritvah za delovanje Republike
               Slovenije v institucijah Evropske unije v obdobju ob julija 2014 do decembra 2015.
               Predlog deklaracije je objavljen na spletni straneh Državnega zbora in obravnava te
               točke je pač na podlagi drugega odstavka, 154.G člena Poslovnika.</p>
               <p>Potem smo 5.12. dnevni red razširil z naslednjimi točkami: in sicer točka A – predlog
               stališča Republike Slovenije do predloga uredbe Evropskega parlamenta in sveta o
               zdravilih za uporabo v veterinarski medicini. In navezuje se tudi na to točko, 1.B –
               to je predlog stališča Republike Slovenije do predloga uredbe Evropskega parlamenta
               in sveta o spremembi uredbe številka 726/24 o postopkih skupnosti za pridobitev
               dovoljenja za promet in nadzor zdravil za humano in veterinarsko uporabo ter o
               ustanovitvi evropske agencije za zdravila. Potem pa je še 1.C točka – to je na
               predlog Poslanske skupine Nove Slovenije, obravnava revizijskega poročila, Nadzor
               zavoda za Zdravstveno zavarovanje Slovenije nad ne nujnimi reševalnimi prevozi.</p>
               <p>Predloge za razširitev ste vsi prejeli. In bi dal ta predlog dnevnega reda na
               glasovanje.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je dnevni red sprejet.</p>
               <p>Prehajamo na <title>1. TOČKO DNEVNEGA REDA – SE PRAVI PREDLOG DEKLARACIJE O USMERITVAH
                  ZA DELOVANJE REPUBLIKE SLOVENIJE V INSTITUCIJAH EVROPSKE UNIJE V OBDOBJU OD JULIJA
                  2014 DO DECEMBRA 2015.</title> Predlog deklaracije je Državnemu zboru posredovala
               Vlada Republike Slovenije na podlagi drugega odstavka, 5. Člena Zakona o sodelovanju
               med Državnim zborom in vlado v zadevah EU, ter drugega odstavka, 154.G člena
               Poslovnika Državnega zbora. Odbor bo to gradivo obravnaval kot matično delovno telo.
               In pozornost pri tem velja predvsem tistim delom predloženega akta, ki je precej
               obsežen, na katero je vsebinsko  ta odbor vezan oziroma je pristojen. K tej točki je vabljena Vlada
               Republike Slovenije oziroma Ministrstvo za zdravje in Ministrstvo za zunanje
               zadeve.</p>
               <p>Tako, da dajem besedo najprej predstavnikom Ministrstva za zunanje zadeve.</p>
            </sp>
            <sp xml:id="SDT7-OZZ-redna-1-2014-12-09.sp2">

               <speaker>TINA VODNIK:</speaker>

               <p>Najlepša hvala predsedujoči. Bi se najprej predstavila. Tina Vodnik, namestnica
               generalnega direktorja za bilateralo in evropske zadeve.</p>
               <p>Uvodoma najprej nekaj splošnih besedo gradivu, ki je pred vami. Gradivo opredeljuje
               delovanje Slovenije v institucijah Evropske unije, še posebej pa v Svetu Evropske
               unije v naslednjem oziroma prihodnjem obdobju, vse do decembra 2015. Namreč skladno z
               zakonom, ki ste ga tudi omenili, mora Vlada najmanj enkrat letno obvestiti Državni
               zbor o stanju v Evropski uniji in pa položaju Slovenije v njem. Tako je zdaj Vlada že
               devetič nekako pripravila ta osnutek deklaracije in osnutek prednostnih nalog. Naš
               temeljni namen s tem gradivom pa seveda je, da prispevamo nekako k preglednemu in
               ciljanemu ter usmerjenemu delovanju Slovenije v evropskih institucijah. To pomeni, da
               bi nekako že zdaj v tej fazi predstavimo dosjeje, ki jih bodo institucije Evropske
               unije obravnavale in seveda tudi nekako naša okvirna stališča do teh dosjejev. Hkrati
               pa seveda želimo tudi spodbuditi dovolj zgodno razpravo tudi s civilno družbo, ki jo
               preko medijev seveda posluša, da pač nekako že v naprej povemo kakšni so naši
               interesi, da skupaj lahko zgradimo neko evropsko zgodbo. Pri tem naj povem, da bo
               čisto vsak dosje, ki ga še niste obravnavali na vašem matičnem odboru predstavljen
               odboru v prihodnjem obdobju, bodisi v sklopu priprav na zasedanje pristojnega sveta
               Evropske unije ali pa kot ločeno oziroma posamičen dokument. Še nekaj glede časovnice
               priprave dokumenta, priprave deklaracije in pa prednostnih nalog se je začela že
               maja. Naš cilj je bil namreč, da bi začela veljati že takoj ob nastopu italijanskega
               predsedstva. Zaradi politične situacije je Služba Vlade za zakonodajo menila, da
               takšna naloga oziroma predložitev tega dokumenta ne spada med redne naloge, med
               tekoče posle, tako da smo potem nekako ažurirali gradivo z aktualnimi dosjeji in v
               bistvu je zadeva sedaj pred vami. Vsebinsko gledano pa dokument temelji na treh
               pomembnih aktih s katerimi smo se že soočali v Bruslju. Ena je strateška agenda
               Evropske unije, ki je bila potrjena na junijskem Evropskem svetu in v bistvu določa
               prednostne naloge Evropske unije v naslednjem petletnem obdobju. Te strateške naloge
               je nekako posvojil oziroma v svoj program dela vgradil tudi novi predsednik Evropske
               komisije Jean Claude Juncker. Potem drugi dokument je zakonodajni in delovni program
               evropske komisije za letošnje leto. Za naslednje leto ga Evropska komisija še ni
               predložila in ga pričakujemo v naslednjem tednu. In pa tretji dokument pomemben,
               18-mesečni program tria predsedstev, torej trenutnega italijanskega in naslednjega
               latvijskega ter potem luksemburškega, torej vse do konca leta 2015. Gradivo pred vami
               je že omenjeno, sestavljeno iz dveh delov. Eno je deklaracija, bolj splošne politične
               prioritete, naše v naslednjem obdobju, ter bolj sektorski dokument, ki pa zadeva
               seveda sektorske prednostne naloge. Glede prednostnih nalog mogoče samo, da
               izpostavim šest tistih na katerih se bo recimo Vlada osredotočila bolj v naslednjem
               letu. Eno je krepitev ekonomske monetarne unije, ki ni samo usmerjena na ekonomske in
               pa monetarne vidike, ampak takšne unije, ki upošteva seveda tudi socialne vidike
               oziroma kako ima vpliv ta finančna kriza tudi na revščino in ostala vprašanja vezana
               za socialne politike v državah članicah unije.</p>
               <p>Druga prioriteta je poglobljeno izvajanje strategije, torej gospodarske strategije
               Evropske unije do leta 2020. Kot veste trenutno pregledujemo to strategijo in
               razpravljamo v svetu ali bi bilo potrebno še karkoli spremeniti ali naj strategija in
               njeni cilji ostanejo takšni kakršni so.</p>
               <p>Potem tretja prioriteta, krepitev notranjega trga za Slovenijo. Zelo pomembna
               prioriteta. Želimo si krepiti, želimo si dokončati notranji trg, predvsem energetski
               notranji trg, digitalni notranji trg. Torej na tem vsem bomo v tem okviru dali
               poudarek.  Četrta
               prioriteta – oblikovanje energetske unije in sicer takšne energetske unije, ki bo
               imela ambiciozno podnebno politiko, ki bo imela trajnostno rabo virov in ki bo nekako
               prineslo oziroma ustvarjalo neko zdravo življenjsko okolje.</p>
               <p>Predzadnja prioriteta – predelava bolj kakovostne hrane, zanesljive, predvsem na
               lokalni ravni. Pomembna tudi samooskrba v tem okviru.</p>
               <p>In še zadnja prioriteta – dejavnejša in vidnejša vloga Unije v globalnem svetu, s tem
               pa tudi Slovenije. Seveda si prizadevamo za še okrepljene oziroma bolj enotne odzive
               Evropske unije do trenutnih kriz, predvsem tistih, ki imajo humanitarne vidike,
               zdravstvene vidike, politične in varnostne vidike.</p>
               <p>Tako, spoštovani, to bi bilo z moje strani za uvod.</p>
               <p>Hvala.</p>
            </sp>
            <sp xml:id="SDT7-OZZ-redna-1-2014-12-09.sp3">

               <speaker>PREDSEDNIK TOMAŽ GANTAR:</speaker>

               <p>Najlepša hvala.</p>
               <p>Zdaj bi predal besedo ministrstvu za zdravje oziroma kar ministrici gospe Milojki
               Kolar Celarc.</p>
            </sp>
            <sp xml:id="SDT7-OZZ-redna-1-2014-12-09.sp4">

               <speaker>MARIJA MILOJKA KOLAR CELARC:</speaker>

               <p>Hvala za besedo, gospod predsednik.</p>
               <p>Z vidika Ministrstva za zdravje oziroma področje zdravja je pri predlogu deklaracije
               o usmeritvah za delovanje Republike Slovenije v institucijah Evropske unije v obdobju
               julij 2014 do december 2015 potrebno opredeliti predvsem naslednje prednostne naloge:
               prvič – ukrepi in aktivnosti Evropske unije na področju sistemov zdravstvenega
               varstva, ki jih vidimo, kot ukrepe in aktivnosti tudi v smislu doseganja strategije
               EU 2020, ki so usmerjeni predvsem v podporo državam članicam pri zagotavljanju
               vzdržnih in hkrati tudi učinkovitih sistemov zdravstvenega varstva ter varovanju in
               izboljšanju varovanja zdravja prebivalstva. V teh procesih Slovenija že aktivno
               sodeluje, pri čemer zahtevamo, da so ukrepi in aktivnosti namenjeni predvsem
               zmanjševanju razlik, preprečevanju in obvladovanju nenalezljivih kroničnih bolezni,
               pri čemer se lahko pohvalimo oziroma posebej poudarimo, da je za Slovenijo pomembno
               evropsko sodelovanje na področju obvladovanja raka, kjer tudi Slovenija vodi nov
               skupni ukrep, katerega cilje je pripraviti evropske smernice za izboljšanje celovite
               kakovosti pri obvladovanju raka. Prav tako smo dejavni tudi na področju zmanjševanja
               škode zaradi uživanja alkohola. Še posebej na področju zmanjševanja finančne
               dostopnosti alkohola in nadaljnjega omejevanja čezmejnega oglaševanja in trženja
               alkoholnih pijač. Slovenija se bo vključevala tudi v druge skupne ukrepe in podpirala
               aktivnosti na področju javnega zdravja, ki bodo imeli dodano vrednost za nacionalna
               prizadevanja pri promociji zdravja in preprečevanju bolezni.</p>
               <p>Naslednji ukrep oziroma pomembna točka v tej resoluciji je ukrep za obvladovanje
               izbruhov nalezljivih bolezni, kot so na primer gripa, nedavno ebola in zajezitev
               antimikrobne rezistence, kjer je potrebno sodelovanje in usklajevanje ukrepov med
               posameznimi državami članicami. Ker je Slovenija že vseskozi dejavna tudi pri
               koordinaciji vseh drugih ukrepov za zajezitev in obvladovanje le-teh bolezni. Dobra
               koordinacija znotraj Unije in upoštevanje solidarnosti sta zelo pomembni za
               obvladovanje zdravstvenih nevarnosti, ki imajo lahko zelo velik vpliv na celotno
               zdravje, gospodarstvo in tudi gibalno varnost in globalno varnost celotnega
               prebivalstva oziroma celotne Evropske unije. Tretji pomemben element je vključevanje
               v prihodnje razprave in dejavnosti v zvezi z uresničevanjem čezmejnega zdravstvenega
               varstva, v skladu z direktivo 2011/24-EU, izboljšanjem dostopnosti do boljše in
               varnejše zdravstvene obravnave, kakor tudi širše na področju sodelovanja zdravstvenih
               sistemov držav članic. Četrti pomemben element je, da smo že zdaj v Svetu v okviru
               italijanskega predsedstva, ki se z novim letom oziroma 31. januarjem letos končuje,
               obravnavali tudi dva zakonodajna predloga s področja medicinskih pripomočkov in sicer
               gre za uredbo o medicinskih pripomočkih in uredbo o in vitro medicinskih pripomočkih
                   v zvezi s čimer se
               je po zadnjem zasedanju Sveta EPSCO, ki je bil nedavno, torej 1. 12. v Bruslju
               izkazalo, da bo zaradi obsežnosti pa tudi zahtevnosti določb potrebno nadaljevati
               razpravo tudi v okviru latvijskega predsedovanja in je svet tako sprejel samo nekaj
               med ne končno, temveč pa neko poročilo, ki ga bo predal Latviji, ki začenja
               predsedovanje s 1. januarjem 2015. Slovenija bo v tem sklopu še naprej podpirala
               osnovne namene in cilje predlaganih uredb v medicinskih pripomočkih in si
               prizadevale, da se zaradi doseganje temeljnih ciljev revizije zakonodaje na tem
               področju nekatere rešitve celo izboljšajo, zlasti z vidika majhnih trgov in majhnih
               držav.</p>
               <p>Peti pomembni element je, da je potrebno nadaljevati razpravo o predlogu direktive
               Evropskega parlamenta in Sveta o preglednosti ukrepov, ki urejajo cene zdravil, za
               uporabo v humani medicini in njihovo vključitev v področje nacionalnih sistemov
               zdravstvenega zavarovanja, ki urejajo področje cen zdravil in povračila iz javnih
               sredstev. Kajti ta predlog, kar se je izkazalo, prav na tem zadnjem zasedanju sveta
               EPSCO za večino držav člani ni sprejemljiv, saj ocenjujejo, da ogroža načelo
               subsidiarnosti. In še zadnji pomemben element je, da si je za Slovenijo izrecnega
               pomena obvladovanje stroškov za zdravila, zlasti z vidika naše majhnosti in ekonomije
               in dostopnosti novih, inovativnih zdravil, za katera vemo, da so zelo draga in niso
               zanimiva za proizvajalce, ker je tržišče majhno. Zaradi tega si bomo prizadevali tudi
               naprej za uporabo vseh obstoječih mehanizmov in mrež, predvsem na tem področju
               problematike in seveda skušali … <stage>/ nerazumljivo /</stage> zagotoviti, da bi tudi države, ki
               imajo majhne trge imele enak dostop do inovativnih in dragih zdravil. Hvala.</p>
            </sp>
            <sp xml:id="SDT7-OZZ-redna-1-2014-12-09.sp5">

               <speaker>PREDSEDNIK TOMAŽ GANTAR:</speaker>

               <p>Hvala. Zdaj pa odpiram razpravo. Kdo želi razpravljati? Torej, v kolikor ne želi
               nihče razpravljati, potem bi dal na glasovanje sicer sklep: "Odbor za zdravstvo je
               kot matično delovno telo z vidika svojih pristojnosti obravnaval predlog deklaracije
               o usmeritvah za delovanje Republike Slovenije v institucijah Evropske unije v obdobju
               od julija 2014 do decembra 2015 in ga podpira."</p>
               <p>Želi kdo kakšno obrazložitev? <stage>(Ne.)</stage> Potem pričenjamo z glasovanjem.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Predlog je sprejet.</p>
               <p>Gremo na <title>2. TOČKO DNEVNEGA REDA</title> – tukaj bi, če se strinjate predlagal, da
               obravnavamo skupaj dve točki in sicer 2A in 2B, kot je bilo v predlogu. Gre za točke,
               ki seveda vsebinsko sta povezani in bi skupaj imeli razpravo, med tem, ko bomo potem
               seveda morali opraviti ločen postopek pri glasovanju.</p>
               <p>Tako, da najprej ena točka je seveda predlog stališča Republike Slovenije do predloga
               uredbe Evropskega parlamenta in sveta o zdravilih za uporabo v veterinarski medicini
               in potem še druga, predlog stališča Republike Slovenije do predloga uredbe Evropskega
               parlamenta in Sveta o spremembi uredbe, št. 726/2004 o postopkih skupnosti za
               pridobitev dovoljenja za promet in nadzor zdravil za humano in veterinarsko uporabo
                   ter ustanovitvi
               evropske agencije za zdravila. Tako, da tudi na tej točki bi dal besedo Ministrstvu
               za zdravje. Bo ministrica.</p>
            </sp>
            <sp xml:id="SDT7-OZZ-redna-1-2014-12-09.sp6">

               <speaker>MARIJA MILOJKA KOLAR CELARC:</speaker>

               <p>Hvala gospod predsednik. Če dovolite bi na kratko podala en kratek uvod v obe točki,
               potem pa bi mogoče ločeno povedala stališče, tako predlog za stališče Slovenije tako
               k 1A točki, pa še k 1B točki. Torej, kot ste ugotovili, imate danes na dnevnem redu
               dve uredbi, ki sodita v paket treh predlogov o Veterinarskih zdravilih in medicinski
               krmi, ki ga je 10. septembra 2014 prevzela Evropska komisija. Uredba o medicinski
               krmi sodi tako v pristojnost Ministrstva za kmetijstvo, gozdarstvo in prehrano.
               Predlogi so usmerjeni v zdravje in dobrobit živali in predstavljajo napredek na
               področju javnega zdravja, saj uvajajo ukrepe, ki prispevajo k boju proti naraščajoči
               in varnosti protimikrobne odpornosti ter s tem k ohranjanju učinkovitosti
               antibiotikov in to tako za ljudi, kot tudi za živali. Naj povem v uvodu, da je
               Ministrstvo za zdravje skupaj z javno agencijo za zdravila in medicinske pripomočke v
               fazi priprave stališč Republike Slovenije glede obeh predlogov pristopilo zelo
               aktivno k usklajevanju obeh uredb, tako z Ministrstvom za kmetijstvo, gozdarstvo in
               prehrano, potem znotraj tega za upravo Republike Slovenije za varno hrano,
               veterinarstvo in varstvo rastlin. Posvetovanje o predlogih je bilo opravljeno tudi z
               imetniki dovoljenj za promet z zdravili na debelo, trgovinsko zbornico, Lekarniško
               zbornico Slovenije, nihče od zgoraj navedenih ni dejansko podal nikakršnih pripomb
               oziroma stališč. Usklajevali smo gradivo tudi z Veterinarsko zbornico Slovenije,
               Kmetijsko-gozdarsko zbornico in Veterinarsko fakulteto. Ministrstvo za zdravje je
               stališče v usklajevanje poslalo tudi na Ministrstvo za finance, ki pa ni poslalo
               kakšen poseben odgovor oziroma nista poslala nobenih pripomb na stališča, ki jih
               poslalo njima Ministrstvo za zdravje. Skladno z obstoječo slovensko zakonodajo. Tukaj
               imamo v mislih predvsem Zakon o zdravilih, je Ministrstvo za zdravje odgovorno za
               pripravo stališč na oba predloga, ki sta danes na dnevnem redu te seje. In, če mogoče
               zdaj povem, kakšen je predlog stališča Slovenije na to prvo uredbo. To je predlog
               uredbe Evropskega parlamenta in sveta o zdravilih za veterinarsko rabo. Slovenija
               podpira namen, glavne cilje in pa splošne rešitve, ki jih prinaša ta predlog uredbe
               in nima pridržka. To je pomembno, vendar pa kljub vsemu imamo mnenje, da bomo v
               procesu pogajanj našli še oziroma iskali ustreznejše rešitve, predvsem glede
               naslednjega. Prvič, glede oddaje vloge za pridobitev dovoljenja za promet. Kajti v
               uredbi je zdaj predlagano, da je oddaja te vloge za pridobitev tega dovoljenja le v
               referenčni državi, kar pa seveda ima tudi tako finančne posledice, kot tudi bi lahko
               povzročilo pomembno oviro pri delu pristojnih organov članic EU za zdravila za
               uporabo v veterinarski medicini. Zato bomo predlagali, da se to področje ponovno
               prouči in oblikuje ustreznejši predlog, predvsem glede ustreznejšega dostopa do
               potrebnih dokumentov za zadevne države, predvsem tam, kjer seveda bodo taka
               dovoljenja za promet veljala.</p>
               <p>In drugič, prizadevali si bomo tudi, da se najdejo ustreznejše rešitve pri navajanju
               nabora jezikov. Pri označevanju s strani referenčne države, kar seveda vemo, da ima lahko tudi posledice,
               saj uporabnikom zdravil ne bo zagotovilo osnovnih informacij, če to ni napisano v
               njim razumljivem jeziku. Kar seveda pa po drugi strani predstavlja tudi lahko
               določeno nevarnost, glede pravilne uporabe zdravila ali možno celo pride do
               zmanjšanja dostopnosti do teh zdravil na slovenskem trgu.</p>
               <p>Prav tako bo potrebno glede predlaganih sprememb na področju podatkovne zaščite
               ponovno preveriti uravnoteženost in uskladitev predlogov med proizvajalci ter
               uporabniki zdravil. Za zagotavljanje ustrezne sledljivosti v prometu z zdravili na
               debelo bi bilo potrebno predlog uredbe dopolniti tudi z določilom na podlagi katerega
               bi se ponudnik z zdravili na debelo, ki pridobi dovoljenje za upravljanje dejavnosti
               v določeni državi članici, moral priglasiti pri organu pristojnem za zdravila za
               uporabo v veterinarski medicini tudi v drugi državi članici, v kateri bo nameraval
               vršiti promet na debelo. To se pravi, da se uvede neko obvezo priglasitev, tam kjer
               želi nekdo trgovati, ne samo tam v državi referenčni, kjer je registriran. Pri
               opredelitvah pojmov bo Republika Slovenija predlagala, da se natančneje opredeli
               pojem, kaj pomeni tako imenovana manjša količina zdravil, v trgovanju med
               proizvajalci zdravil na drobno. V izogib kasnejšim nesporazum, kaj ta termin pomeni.
               Pri čezmejnem opravljanju veterinarskih storitev je potrebno doreči preglednost in
               sledljivost nad upravljanjem storitev veterinarjev, ki nameravajo<stage>(?)</stage> opravljati ali
               pa že opravljajo svoje storitve tudi v drugih državah članicah. In ne samo v tisti, v
               kateri so pridobili dovoljenje za upravljanje veterinarske dejavnosti. Predvidevamo
               tudi, ko bo uredba sprejeta, bo seveda potrebno temu prilagoditi in uskladiti določbe
               Zakona o zdravilih in na njegovi osnovi tudi prilagoditi vse podzakonske akte, ki
               bodo urejali področje zdravil za uporabo v veterinarski medicini. Toliko mogoče za
               uvod. Če bodo še kakšna vprašanja, kasneje, pa lahko še stališče Slovenije k tej
               drugi uredbi. Ali lahko tudi kar že zdaj v paketu?</p>
            </sp>
            <sp xml:id="SDT7-OZZ-redna-1-2014-12-09.sp7">

               <speaker>PREDSEDNIK TOMAŽ GANTAR:</speaker>

               <p>Jaz mislim, da ja.</p>
            </sp>
            <sp xml:id="SDT7-OZZ-redna-1-2014-12-09.sp8">

               <speaker>MARIJA MILOJKA KOLAR CELARC:</speaker>

               <p>Stališče Slovenije k predlogu uredbe Evropskega parlamenta in Sveta o spremembi
               uredbe sveta 726/2004, ki določa postopke skupnosti za pridobitev dovoljenja za
               promet in nadzor zdravil za humano in veterinarsko uporabo ter ustanovitvi evropske
               agencije za zdravila je stališče Slovenije naslednje: Republika Slovenija podpira
               cilje in splošna načela tega predloga uredbe, ki ločuje postopke za pridobitev in
               ohranjanje dovoljenj za promet zdravil za uporabo v veterinarski medicini, od
               postopkov za pridobitev in ohranjanje dovoljenj za promet zdravil za uporabo humani
               medicini. To bi bilo stališče na ta predlog uredbe. Gre dejansko za to, da se ločuje
               postopke za pridobitev in ohranjanje od postopkov za pridobitev in ohranjanje za
               promet teh zdravil. Hvala.</p>
            </sp>
            <sp xml:id="SDT7-OZZ-redna-1-2014-12-09.sp9">

               <speaker>PREDSEDNIK TOMAŽ GANTAR:</speaker>

               <p>Hvala za predstavitev. Odpiram razpravo. Kakšno vprašanje? V kolikor ni, potem bi
               ločeno dal predloga na glasovanje in sicer prvo za prvi predlog in sicer je Odbor za
               zdravstvo je kot matično delovno telo z vidika svojih pristojnosti obravnaval predlog
               deklaracije… Se opravičujem.  Se pravi, Odbor za zdravstvo podpira predlog stališča Republike
               Slovenije do predloga uredbe Evropskega parlamenta in sveta o zdravilih za uporabo v
               veterinarski medicini, EPA 0212-7 EU in predlaga pristojnemu odboru Državnega zbora
               za zadeve EU, da predlog stališča sprejme.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Zdaj še naslednji sklep: Odbor za zdravstvo podpira predlog stališča Republike
               Slovenije do predloga uredbe Evropskega parlamenta in sveta o spremembah uredbe, št.
               726/2004 o postopkih skupnosti za pridobitev dovoljenja za promet in nadzor zdravil
               za humano in veterinarsko uporabo ter o ustanovitvi Evropske agencije za zdravila.
               Pričenjamo z glasovanjem.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Tudi to mnenje je sprejeto.</p>
               <p>S tem zaključujemo ti dve točki.</p>
               <p>Prehajamo na <title>4. TOČKO DNEVNEGA REDA – TO JE OBRAVNAVA REVIZIJSKEGA POROČILA
                  NADZOR ZAVODA ZA ZDRAVSTVENO ZAVAROVANJE SLOVENIJE NAD NENUJNIMI REŠEVALNIMI
                  PREVOZI.</title> K tej točki so vabljeni, sicer predlagatelj zahteve je pač
               prvopodpisani mag. Matej Tonin, v imenu Poslanske skupine Nova Slovenija, Vlada
               Republike Slovenije oziroma Ministrstvo za zdravje, Zavod za zdravstveno zavarovanje
               Slovenije, Vzajemna zdravstvena zavarovalnica, zavarovalna hiša Slovenica d.d. in
               Zavarovalnica Triglav d.d. In dajem najprej besedo predlagatelju zahteve, se pravi
               gospod Vrtovec.</p>
            </sp>
            <sp xml:id="SDT7-OZZ-redna-1-2014-12-09.sp10">

               <speaker>JERNEJ VRTOVEC (PS NSi):</speaker>

               <p>Najlepša hvala. Spoštovani predsednik. Ministrica, kolegice in kolegi, ostali
               prisotni na seji. V Novi Sloveniji smo tako kot vse ostale poslanske skupine dne 24.
               11. lahko prebrali poročilo Računskega sodišča, v bistvu nadzor Zavoda za zdravstveno
               zavarovanje Republike Slovenije nad nenamenjenimi reševalnimi prevozi. In že zaradi
               tega smo se tudi odločili, ker je bilo na podlagi te revizije ugotovljeno, da ni bilo
               vse tako, kot mora biti oziroma ni bil izvajan ta nadzor, smo se odločili za
               razširitev današnje redne seje odbora. In tudi za uvrstitev te točke, da to pač
               obravnavamo. Kajti Računsko sodišče je ugotovilo, da med 1. 1. 2013 in 1. 5. 2014, ko
               se je izvajala revizija nenujnih reševalnih prevozov zavod ni nadzoroval oziroma
               zavod ni nadzoroval in spoštoval določb predpisov, po katerih morajo naročniki
               nenujnih reševalnih prevozov zagotoviti gospodarno porabo javnih sredstev tako, da te
               prevoze praviloma naročajo samo pri izvajalcih nenujnih reševalnih prevozov, ki imajo
               sedež v istem kraju, kot naročnik oziroma so najbližje naročniku. Nadalje je
               ugotovljeno, da revidiranec ni razpolagal z ustreznimi zadostnimi podatki v
               elektronski obliki, na podlagi katerih bi lahko izvajal učinkovite avtomatizirane
               kontrole gospodarnosti izbire izvajalca nenujnih reševalnih prevozov. Potem je tudi v
               tem poročilu navedeno, da zavod ni izvajal analiz na podlagi podatkov iz nalogov za
               prevoze, ki jih je prejemal v fizični obliki ter kot  zadnja stvar, tudi zelo pomembna, ki je omenjena v
               tem poročilu pa je, da zavod ni bil uspešen pri izvajanju terenskih nadzorov, saj je
               v obdobju na katero se je nanašala revizija ni izvajal učinkovitih terenskih nadzorov
               naročnikov, ki negospodarno izbirajo izvajalce nenujnih reševalnih prevozov. Pri tem
               naj omenim, ker tudi predsednika Računskega sodišča upravičeno ni, se nam je
               opravičil, če se ne motim, da je ta priporočila nadalje, ki jih bom tudi jaz sam
               povzel, da se s temi priporočili v bistvu Računsko sodišče oziroma zavod že seznanil,
               pa tudi da to odzivno poročilo ni bilo potrebno, ker je bilo že med samo fazo
               revizije nek dialog oziroma pogovor.</p>
               <p>Če nadaljujem na kratko, bi rad omenil predvsem eno dejstvo, da zavod, vsi si želimo
               boljšega nadzora, zaradi tega, da ne pride do teh povečanj, kot so bila v tem primeru
               in da ne pride do teh anomalij, ki se dogajajo, recimo tveganje je namreč prisotno
               predvsem pri zasebnih izvajalcih nenujnih prevozov s spremljevalcem, tako ugotavlja
               Računsko sodišče, ker je v letu 2013 njihova skupna realizirana vrednost storitev za
               218% presegla načrtovano vrednost storitev, se pravi to so zelo visoke številke,
               tukaj ne gre za nekaj odstotkov, ampak za 218%. Tukaj velja tudi omeniti, da delež
               doplačil, namreč po 23. členu Zakona o zdravstvenem varstvu in zdravstvenem
               zavarovanju se stroški nenujnih reševalnih prevozov iz obveznega zdravstvenega
               zavarovanja krijejo do največ 60% njihove vrednosti in skladno s pooblastilom iz tega
               zakona je zavod v soglasju z vlado sprejel tudi sklep o določitvi odstotkov vrednosti
               zdravstvenih storitev, ki se zagotavljajo v obveznem zdravstvenem zavarovanju v
               katerem pa je tudi določilo oziroma določil, da se stroški nenujnih reševalnih
               prevozov iz obveznega zdravstvenega zavarovanja praviloma krijejo v višini 10%
               njihove vrednosti, vse ostalo pa gre na zavarovalnice. Tukaj želimo še poudariti
               ustrezno kontrolo, na kar opozarja tudi Računsko sodišče. Namreč, dejstvo je, da
               tukaj zavod ni bil najbolj uspešen pri tem nadzoru. Ni bil najbolj uspešen pri
               izvajanju avtomatiziranih kontrol in nadalje navedeno, da ni razpolaga z ustreznimi
               in zadostnimi podatki v elektronski obliki na podlagi katerih bi lahko izvajal
               učinkovite avtomatizirane kontrole gospodarnosti izbire izvajalca nenujnih reševalnih
               prevozov.</p>
               <p>Naj za konec še na kratko omenim prav te terenske nadzore. Namreč, pravilnik o
               nadzorih določa, da je letni načrt prevozov sestavni del letnega poslovnega načrta
               zavoda. V poslovnem planu Zavoda za zdravstveno zavarovanje Slovenije za leto 2013 je
               v poslovnem planu Zavoda za zdravstveno zavarovanje Slovenije za leto 2014 je pač
               določen enak cilj, in sicer, da se opravi skupaj 740 nadzorov. Ampak, glede na
               poročilo Računskega sodišča je hkrati razvidno, da zavod ni izvedel nobenega nadzora
               pri naročnikih. Pri naročnikih, kjer bi bil cilj nadzora ugotavljanje upravičenosti
               potrebe po nenujnem reševalnem prevozu oziroma ugotavljanje gospodarnosti, kar se
               tiče izvajalca.</p>
               <p>Mi ne želimo na nobenega ali karkoli politično vplivati na te stvari, želimo samo
               opozoriti. Namreč, tudi predsednik Računskega sodišča je nedavno dejal, da je prav,
               da se pristojni odbori seznanijo s poročili, revizijami in tako naprej, zaradi tega
               smo tudi mi predlagali razširitev te točke dnevnega reda. Namreč tukaj je še ena
               stvar, sem pozabil, kar se nadzora tiče in je tudi zelo pomembna, da zavod v tem
               obdobju revizije ni izvedel tudi nobenega nadzora v katerem bi ugotavljal
               upravičenost potrebe po nujnem reševalnem prevozu in/ali gospodarnost izbire
               izvajalca, obenem pa je izvedel le štiri nadzore pri izvajalcih nenujnih reševalnih
               prevozov brez upoštevanja sanitetnih prevozov pacientov na dializo ali z
                  dialize. Bom rekel,
               to je malce zaskrbljujoče, to je zaskrbljujoče. Ampak, jaz verjamem, da se ta
               korespondenca med samim zavodom in Računskim sodišče, da je vzpostavljena in da se
               bodo stvari v čim krajšem možnem času dejansko normalizirale. To je največ kar si
               lahko politika želi.</p>
               <p>Najlepša hvala.</p>
            </sp>
            <sp xml:id="SDT7-OZZ-redna-1-2014-12-09.sp11">

               <speaker>PREDSEDNIK TOMAŽ GANTAR:</speaker>

               <p>Hvala.</p>
               <p>Glede na to, da gre za nadzor Računskega sodišča nad delom Zavoda za zdravstveno
               zavarovanje Slovenije bi dal besedo kar generalnemu direktorju gospodu Fakinu, ki je
               z nami.</p>
               <p>Prosim.</p>
            </sp>
            <sp xml:id="SDT7-OZZ-redna-1-2014-12-09.sp12">

               <speaker>SAMO FAKIN:</speaker>

               <p>Hvala lepa.</p>
               <p>Ugotovitvam Računskega sodišča ni mogoče oporekati, ker so seveda resnične. Je pa
               Računsko sodišče že v teku revizije dobilo naše odzivno poročilo, v katerem na vse te
               očitke, ki so bili navedeni tudi odgovarjamo in na katere smo pripravili vsebinski in
               terminski načrt odprave teh pomanjkljivosti. Gre za vzpostavitev avtomatskih kontrol,
               tisti, ki ste kdaj delali v zdravstvu pomeni, da je treba vzpostaviti cel niz naborov
               podatkov, ko se prevoz naroči, ko je izveden, vmes ko se evidentira in podobne
               stvari. Skratka, spraviti zadevo v elektronsko obliki, ker zdaj je v papirni obliki
               in to je kar veliko dela in smo si, smo to tudi Računskem sodišču pokazali kako, kaj
               je treba narediti in kdaj bomo to zadevo naredili.</p>
               <p>Računsko sodišče na podlagi našega odziva ni izreklo popravljalnih ukrepov in pravi,
               da odzivno poročilo ni potrebno, ker so bile že med revizijskim postopkom, kjer je
               bilo mogoče odpravljene razkrite pomanjkljivosti oziroma izvedeni ustrezni
               popravljalni ukrepi, ki jih v nadaljevanju na kratko povzemajo. Samo da preberem
               ključne: od naročnikov oziroma izvajalcev nenujnih reševalnih prevozov zavod pridobi
               ustrezne in zadostne podatke, ki bodo omogočili učinkovite avtomatske kontrole
               gospodarnosti izbire izvajalca nenujnega reševalnega prevoza. To gre za takrat ko iz
               druge regije naročijo rešilca v tretjo regijo, največkrat prihaja do izbire v
               Ljubljani, ko se ljudje vozijo domov, tako da boste imeli občutek za kaj gre.
               Rezultati analiz podatkov pridobljenih od naročnikov ali izvajalcev nenujnih
               reševalnih prevozov in rezultate avtomatiziranih kontrol gospodarnost izbire
               izvajalca nenujnega reševalne prevoza uporablja tudi pri usmerjanju terenskih
               nadzorov gospodarnosti izbire izvajalca nenujnega reševalnega prevoza pri njihovih
               naročnikih. Javna sredstva v tem primeru niso bila oškodovana, zavod ima tu dvoje
               kontrol. Prvič, določamo ceno kilometra, čeprav je točka, je drug obračunski element
               in za vsako vrsto sanitetnega prevoza, ki jih je kar nekaj, nenujnega reševalnega
               prevoza, ki jih je vsaj štiri vrste imamo tudi ustrezne cene, ki so skozi leta
               skalibrirane. Zavod sklene pogodbo z vsemi izvajalci koncesionarji in določi zgornji
               limit do katerega bo poravnal finančne obveznosti, razliko pa seveda, tisto kar žuli
               prostovoljne zavarovalnice, plačajo prostovoljne zavarovalnice in tukaj je srž
               problema. Vse skupaj je denarja za nenujne reševalne prevoze okrog 26, pravite morda
               28 milijonov, od tega zavod plača 2 milijona evrov. Mi smo na Računskem sodišču tudi
               opozorili Računsko sodišče na nesorazmernost ukrepa, od nadzorov je planiranih okrog
               tisoč, ker so eni izpuščeni administrativni nadzori. Mi vemo, da je to premalo, mi
               vemo, da bi bilo to številko treba pomnožiti z 10, najmanj, ker je pač 10 milijonov,
               30 milijonov dogodkov v zdravstvu, ki imajo takšne in drugačne finančne posledice,
               vendar smo v odzivnem poročilu tudi napisali, da smo kadrovsko omejeni v skladu s
               sklepi Vlade z minus 1% nižanja kadra na letni ravni in smo od zasedbe mojega
               položaja pa do danes zmanjšali število zaposlenih za 76. Opozorili smo tudi, da bi
               resnično odpravo negospodarnosti rešil  Dispečerski center Slovenije, ki bi sproti spremljal
               vsa reševalna vozila - seveda bi bilo treba tu zagotoviti s sistemom sledenja po
               GPS-u - in odrejal, katero reševalno vozilo bo od kod kam peljalo posameznega
               pacienta. To je seveda malo težavno, ker ne moremo občine prisiliti v neko tako
               dispečersko službo, še manj pa koncesionarje. Menim pa, da je najprej treba proučiti,
               kako to sploh gre.</p>
               <p>Problem je nastal takrat, ko smo nenujne reševalne prevoze dodelili tudi v koncesije.
               Tu prihajajo gospodarske družbe, ki to izvajajo, in njihova fantazija je včasih
               neizmerna. Jaz sem že enemu od bivših direktorjev Vzajemne rekel na to isto
               problematiko, ampak kakšnih 8 let nazaj, najbolje bi bilo, če bi Vzajemna imela tako
               firmo za prevoz nenujnih reševalnih prevozov in je potem stvar rešena. Seveda so
               nasprotovanja velika. Problemi s temi reševalnimi prevozi so predvsem v velikih
               mestih, Maribor, Ljubljana, zaradi velikosti in zanimivosti prevoza teh pacientov. V
               majhnih mestih nenujne reševalne prevoze praviloma opravljajo zdravstveni domovi, ki
               seveda nimajo interesa po povečanju, 212% kilometrini, ker od tega nič nimajo ali pa
               bistveno manj.</p>
               <p>Mi se bomo v skladu s svojo dinamiko potrudili, da vzpostavimo tudi te, vendar pa
               morate vedeti, zakaj je tako malo nadzorov. 2 milijardi 300 je javnih sredstev na
               Zavodu za zdravstveno zavarovanje in mi usmerjamo nadzore sorazmerno, glede na
               deleže. Večina je v hospitalnem delu, kjer se suče milijarda evrov, in tako naprej.
               In ob taki kadrovski politiki se nam ne zdi smotrno, da, na primer, ekipo 10 ljudi
               usmerimo v nadzor teh reševalnih prevozov na takem znesku, jih usmerjamo raje tja,
               kjer so bistveno večje številke. Ostaja pa seveda problem. To ni edino priporočilo
               Računskega sodišča na tem, da okrepimo kontrole in se znajdemo, kolikor se lahko,
               imamo tudi problem s kvalificiranim kadrom. Sistem plač v javnem sektorju ni
               privlačen za, na primer, nadzorne zdravnike in jih ta hip preprosto vsaj 10 manjka,
               ker nihče noče priti k nam v službo zaradi plače. Hvala lepa.</p>
            </sp>
            <sp xml:id="SDT7-OZZ-redna-1-2014-12-09.sp13">

               <speaker>PREDSEDNIK TOMAŽ GANTAR:</speaker>

               <p>Hvala.</p>
               <p>Želite iz zavarovalnic, teh, ki nudijo dopolnilna zavarovanja in ki bremenijo v
               največji meri ti stroški. Vendar vas prosim, da se predstavite zaradi magnetograma in
               zapisnika.</p>
            </sp>
            <sp xml:id="SDT7-OZZ-redna-1-2014-12-09.sp14">

               <speaker>MATJAŽ TRONTELJ:</speaker>

               <p>Spoštovani predsednik, hvala lepa za besedo. Spoštovana ministrica, gospod direktor,
               poslanke in poslanci, lep pozdrav v imenu Vzajemne zdravstvene zavarovalnice! Matjaž
               Trontelj je moje ime.</p>
               <p>Področje nenujnih reševalnih prevozov na naši zavarovalnici zelo temeljito
               spremljamo, posebej še od leta 2006, s katerimi smo tudi pridobili določene dodatne
               podatke. Tu je dejstvo, da z deležem doplačila 90% pravzaprav je glavno financiranje
               na strani prostovoljnih zdravstvenih zavarovalnic in 90% delež pomeni, da kot plačnik
               želimo na tem področju sodelovati, tako v smislu priprave letnih planov za izvajalce
               zdravstvenih storitev kot pri sami realizaciji oziroma pri nadzoru. Lahko rečem, da
               vsa ta leta na podlagi naših strokovnih analiz ocenjujemo, da to področje je
               problematično, da to področje je področje, kjer na eni strani imamo določene
               sistemske ne najbolj optimalne rešitve, po drugi strani pa tudi sam nadzor je z naše
               strani po svoje zelo otežen. Dejstvo je, da mi nismo neke vrste deležniki v
               zdravstvenem sistemu v tem smislu, da lahko sodelujemo pri pogajanjih z izvajalci,
               ampak da smo pravzaprav samo in izključno plačniki. Kot 90% plačniki pa seveda želimo
               dejansko plačati tiste storitve, ki  so opravljene. Torej, v primeru, da plačujemo nenujne
               reševalne prevoze v skladu s pravili igre, ki so na tem področju, in to je naša
               velika želja, da bi se tudi v prihodnosti zgodilo. Lahko rečem, da smo vsa ta leta
               zelo natančno obveščali in posredovali na ustrezne institucije svoje ugotovitve,
               analize, in da smo na področju tega predlagali kar nekaj rešitev. Zaenkrat lahko
               rečem, da smo bili nekajkrat uspešni, predvsem v letu 2011 smo, recimo, tako uspeli
               doseči, da je bilo odpravljeno zaračunavanje tako imenovanih praznih kilometrov na
               tem področju. Tu poudarjamo, da kot financerji želimo imeti bistveno večji vpliv. Mi
               smo prepričani, da ta sistemska ureditev, kjer zavod z 10% deležem na nek način
               določa mrežo izvajalcev zdravstvenih storitev in na nek način torej planira plan
               posameznemu izvajalcu oziroma v dogovoru z izvajalcem, po drugi strani pa 90% plačnik
               nima pri tem niti najmanjše besede, da to pač ni najbolj optimalna sistemska rešitev.
               Zato tudi z naše strani ponovno predlagamo v razmislek, da je treba v okviru
               zakonodaje urediti, da se lahko ta delež doplačila dejansko poveča praktično na 100,
               da smo mi pripravljeni prevzeti v celoti to področje in seveda na podlagi tega tudi
               imeti tako imenovani, če rečemo, nadzor tega in smotrnejšo porabo sredstev. To je
               sicer lahko samo nek tak majhen delež k temu, vsekakor pa želimo dobiti tudi zakonsko
               podlago za vse te spremembe. Mi, zavarovalničarji, če tako rečem, v okviru
               slovenskega zavarovalnega združenja to področje spremljamo. Imamo delovno skupino in
               v okviru te delovne skupine smo, če rečem temu, na nek način izsilili, da smo v
               okviru plana za delo v letu 2014 tudi na nek način izvedli določen nadzor na tem
               področju in tudi ugotovili kar določeno število nepravilnosti, pri čemer pa vse to
               zopet rezultira na porabi sredstev. Torej, tako lahko rečemo za sredstva, ki so iz
               javnega sistema, iz javne blagajne, kot tudi iz deleža dopolnilnega zdravstvenega
               zavarovanja. Tako da imamo zdaj tudi te aktivnosti popisane in če želite, vam jih
               lahko tudi predstavimo. Lahko pa se potem tudi v razpravi še dodatno k temu
               vrnemo.</p>
            </sp>
            <sp xml:id="SDT7-OZZ-redna-1-2014-12-09.sp15">

               <speaker>PREDSEDNIK TOMAŽ GANTAR:</speaker>

               <p>Hvala.</p>
               <p>Želi še kdo od vabljenih besedo? Izvolite, gospa ministrica.</p>
            </sp>
            <sp xml:id="SDT7-OZZ-redna-1-2014-12-09.sp16">

               <speaker>MARIJA MILOJKA KOLAR CELARC:</speaker>

               <p>Samo nekaj z vidika Ministrstva za zdravje, bolj kot pogled v prihodnost.</p>
               <p>Kot verjetno veste vsi, intenzivno izgrajujemo 10 urgentnih centrov v Sloveniji, tudi
               s pomočjo evropskih sredstev. Hkrati pa na Ministrstvu za zdravje izvajamo tudi
               aktivnosti, da bomo vzpostavili enotno dispečersko službo zdravstva, ki bo
               koordinirala tudi vse prevoze, vse tri vrste, tako nujne reševalne prevoze, nenujne
               in sanitetne prevoze. Hkrati se tudi potegujemo za dodaten denar iz evropskega
               kohezijskega sklada za vzpostavitev enotnega dispečerskega centra, ki bi potem v
               nadaljevanju prevzel tudi to koordinacijo vseh prevozov, kar bi dejansko omogočalo
               hitrejši prevoz, bolj racionalen, ljudje ne bi rabili toliko časa čakati, hkrati pa
               tudi boljše načrtovanje in finančne prihranke ter izrabo sredstev. To je pogled za
               naprej. Se pa strinjam, da bo verjetno treba dolgoročno pristopiti tudi k
               opredelitvi, kaj nenujni reševalni prevozi so, in jih v bistvu – mislim, da je ime
               ponesrečeno, ker so v tem tako nujni kot nenujni ter sanitetni -, in bo o tem
               verjetno debata takrat, ko bomo pripravljali zakonodajo. No, ampak hočem samo to
               povedati, da na ministrstvu izvajamo tudi v tej smeri aktivnosti, ki bodo omogočale
               tudi boljšo izrabo in večji nadzor tudi tovrstnih prevozov. In upajmo, da bomo dobili
               ta sredstva, da bi lahko tudi že pred koncem naslednjega leta vzpostavili ta enotni
               dispečerski center.</p>
            </sp>
            <sp xml:id="SDT7-OZZ-redna-1-2014-12-09.sp17">

               <speaker>PREDSEDNIK TOMAŽ GANTAR:</speaker>

               <p>Hvala.</p>
               <p>Odpiram razpravo. Kdo želi besedo? Gospod Möderndorfer.</p>
            </sp>
            <sp xml:id="SDT7-OZZ-redna-1-2014-12-09.sp18">

               <speaker>JANI (JANKO) MÖDERNDORFER (PS ZaAB):</speaker>

               <p>Dober dan želim vsem skupaj!  Seveda je bila želja računskega sodišča, da se ukvarjamo
               tudi v državnem zboru s posameznimi izstopajočimi ali pa zanimivimi ali pa posebnimi
               poročili, ki jih opravi računsko sodišče. Eden od razlogov je zagotovo prvič zato, da
               se najprej seznanimo s posameznimi področji in tematikami predvsem zato, ker jih
               dostikrat obravnavamo v kontekstu drugih poročil ali pa same v okviru zakonodaje.
               Drugič pa tudi, zaradi tega, ker s tem seveda tudi takšno poročilo pridobiva na teži,
               ko odbor za zdravje, recimo, obravnava kakšno takšno poročilo. Kljub temu moram reči,
               v bistvu sem po eni strani kolikor sem zadovoljen, da v resnici obravnavamo to
               poročilo sem pa malce tudi nezadovoljen, zaradi tega, ker mislim, da takšno poročilo
               ni nič posebnega in sem malo žalosten nad računskim sodiščem, da je sploh tako
               poročilo naredil. To malo kritike tudi njim, iz preprostega razloga, pa bom sedaj
               tudi razložil.</p>
               <p>V pregledu tega poročila, daleč od tega da koga branim, da se ne bomo narobe
               razumeli, te prevozi niso imeli bom rekel vseh tistih elementov, ki jih računsko
               sodišče ugotavlja, ampak eden drugi problem, ki ga jaz vidim je to, kako v resnici
               računsko sodišče samo sebe na neki način preskakuje oziroma zanika. Moram reči, da
               sem najprej nesrečen, ker je po eni strani malo ne fer, dobimo poročilo, potem dobimo
               neke izseke ven, to kar je zavod, ki je bil revidiran v bistvu notri zapisal, ki so
               meni po eni strani nelogično zraven pa piše, da je opravil v mesecu juniju 2014
               pripravil analizo podatkov o prevozih po izvajalcih in po prebivališčih itd.,
               skratka, opravil je bom rekel neki določen pregled, ki ga mi danes nimamo in niti ne
               vemo o njem nič. Zraven tega je še ugotovljeno, da je v resnici tudi pripravil neke
               določene ukrepe že tudi v oktobru in tudi tega danes nimamo na mizi in nič ne vemo o
               tem. Skratka, težko je govoriti o poročilih, ko nimaš na drugi strani neke čisto
               konkretne argumente. Jaz danes zato malo tipam in bom zato mogoče s kakšnimi
               vprašanji malo zadel kot da nimam pojma na tem področju, kaj se v resnici res dogaja.
               Ampak, ker nimam podatkov moram tako "trapasto" spraševati.</p>
               <p>Jaz moram reči, da te prevozi že leta in leta trajajo, to ni nekaj kar se je zgodilo
               leta 2013, ampak od samega začetka. Moram reči, da sem bil presenečen predvsem zaradi
               tega, to me tudi jezi v tem poročilu, ko napiše Računsko sodišče: "Prouči se
               smotrnost določitve pravil za povečanje vzorca pregledanih enot pri posameznem
               izvajalcu zdravstvenih storitev.", to je eno od priporočil, potem pa gremo na
               naslednjo alinejo, kjer pa pravi: "Nadzore načrtujte tako, da poveča število
               terenskih nadzorov itd..". Najprej bomo nekaj proučevali, potem pa bomo povečevali
               nadzore. Zavarovalnica je baje že pripravila ustrezne ukrepe, kaj bo vse naredila in
               to bi v resnici mi morali danes imeti na mizi, ker bi se dosti realno lahko
               pogovarjali o teh številkah. Drugo je pa seveda tisto, kar me bolj moti je pa to, da
               mi dokler ne bomo resno prestopili k tej reformi zdravstva in to bom ponovil vsakič
               na vsakem odboru in vam bom najdel vsakič posebej argument za to, zakaj je nujno
               potrebna reforma. Ker v resnici imamo problem in to smo se že v prejšnjem mandatu
               pogovarjali pa še pred menoj so se to pogovarjali, namreč nekdo nekaj plačuje in nima
               kontrole nad tem kar plačuje in ne more dosti vplivati na to razen, da pobožno prosi,
               na koncu se celo hvala in reče, nam je tudi uspelo, tukaj pa tam kakšno stvar, ampak
               generalno gledano tisti, ki plača ne more odločati. Se opravičujem, ampak to je noro.
               Zavarovalnica plačuje neke določene storitve nima pa vpliva na to. Mi, naš sistem pa
               celo to omogoča in to smo že večkrat ugotovili, da so pa vsaj po eni strani
               zavarovalnice nagrajene, dobijo dobiček, čeprav bi mi radi tisti dobiček kam drugam
               spravili pa ga vseeno dobijo, ampak zavarovalnice so zadovoljne, če ga dobijo, čeprav
               bi tudi same mogoče drugače s tem dobičkom ravnale, če bi seveda bil sistem drugačen.
               Spomnimo se 12 milijonov, ki je šel v zavarovalnice kot presežek, na drugi strani v
               blagajni smo imeli pa minus. Skratka, ene stvari ne gredo skupaj. Govorim zelo
               posplošeno, zaradi tega, ker mi drugega ne preostane, ker  na podlagi tega poročila se težko pogovarjamo o
               prevozih. Tisto, kar je bolj pomembno. Gospod Fakin je povedal, malo je nakazal, kako
               on vidi možnost, kako bi to rešitev lahko rešili, ampak v resnici ni denarja, ni
               interesa in ni ničesar. Mi vemo, da gre tukaj za, če je toliko prevozov narejenih se
               vsak vpraša koliko avtomobilov pa je na razpolago, ki to vozi. Tisto kar je še bolj
               pomembno kdo je lastnik teh avtomobilov, kdo jim je omogočil, da so nekoč prišli v ta
               sistem. To je ta problem teh koncesionarjev teh družb, ki so se, zaradi gospodarske
               pobude, zaradi možnosti, ki se je oblikovala so se odprle, organizirale in postavile,
               nekdo jim je dal koncesijo in s tem naredil eno stvar, ki je za mene odločilna.
               Povedal je, da sam ne misli razvijate te službe ali da jih ne more organizirati te
               službe in je zato dal koncesijo, zato da bodo drugi opravljali te prevoze. Če temu ni
               tako, potem je hitro treba ta problem rešiti in koncesijo vzeti. Če imamo te resurse,
               če imamo te možnosti in če to lahko sami vse organiziramo. Preden se pa to zgodi pa
               moramo najprej vedeti kaj sploh hočemo. Danes me je moram reči ministrica
               presenetila, ker v bistvu gospod Falkin je govoril, da vidi nekje možnost, kje bi se
               rešilo, ministrica pa je šla že eden korak dlje, celo povedala je, kako naj bi se ta
               problem rešil. Z novo dispečersko službo, malo je sicer omenila evropska sredstva,
               saj veste, ko začnemo planirati z evropskimi sredstvi, ki jih še ni oziroma še nismo
               niti začeli ta projekt "furati" je zelo težko govoriti kaj bo uspešno in kaj ne bo
               uspešno. Si pa res ne predstavljam kako bo ta dispečerski center šel, ker potem bo pa
               res potrebno nekaj narediti, ker potem bo pa res potrebno koncesijo prekiniti ali pa
               bo to dispečerski center zoper na podlagi koncesije ali pa kaj drugega, ne vem,
               ministrica je bolj splošno to razložila, ni šla v konkreten diskurz kako bi to
               izgledalo. Moti me predvsem zato, ker imam občutek pri tem poročilu in pri tej
               razpravi, da v resnici ne vemo kako bomo ta problem rešili razen, da se je
               zavarovalnica rešila s tem, ko je rekla, da bo poostrila nadzor in da bo naredila vse
               potrebne korake zato, da zadosti temu poročilu, ampak mi bomo pa imeli še vedno isti
               problem. V nadaljevanju je bila še ena stvar rečena, ki s strani ministrice, kjer
               moram reči, da se lahko na načelni ravni strinjam z njo, da je izraz ponesrečen,
               ampak v resnici je zelo jasno kaj je nujen medicinski prevoz, zelo jasno decidirano
               zapisano kateri prevozi to so. Mene bolj skrbi tisto nadaljevanje ali vsi pašejo v to
               kategorijo in je potrebno narediti zopet neko očiščenje kaj paše, da ne bo na koncu
               izpadlo, da v bistvu trošimo davkoplačevalski denar ali pa denar iz zdravstvene
               blagajne oziroma od zavarovancev za tiste prevoze, ki v resnici mogoče bi se jih dalo
               opraviti z navadim taksijem. Jaz sem prepričan, da je prevoz, vsaj smatram, dražji z
               reševalnim avtomobilom kot z enostavnim prevozom, če gre za enostavne prevoze. Bolj
               bi si želel eno poglobljeno analizo s tega področja, neke vrste reforme teh prevoz.
               Mogoče je to poročilo tega nadzora, ki je bila opravljen s strani Računskega sodišča,
               da je treba že končno enkrat izmisliti kako se bi v slovenskem prostoru to vprašanje
               rešilo. Bojim pa se, ker je tukaj vpleten tako zasebni kot javni sektor, da ko enkrat
               začnemo to polje odpirati je, potem smiselno odpirati polje vsepovsod kjer se to
               pojavlja. Sam nadzor računskega sodišča nad takšnim delom, poglejte, jutri bomo imeli
               kaj drugega, jutri bomo imeli pa tehnične zdravstvene pripomočke, pojutrišnjem bomo
               imeli pa zdravilišča, naslednje leto pa ne vem kaj, ampak povsod bomo naleteli na
               tisti problem. Mi se moramo odločati kako mislimo vzdržno financirati za to, da bodo
               pravice lahko vsem enako dostopne in pa seveda  za sistem, ki bo vzdrževal neke zdravstvene storitve.
               Zaenkrat to paše še vedno v ta krog, to pa je, da je pride pacient domov od
               zdravniškega pregleda oziroma posega, neke storitve, ki je bila, in je v resnici v ta
               paket zapakirana kompletna storitev in zato je to še vedno zdravstveni sistem.</p>
               <p>Dobro. Tukaj je še par podrobnosti katere bi se lahko danes tu pogovarjali od jutra
               do večera. Jaz mislim, da so vsi, ki imajo koncesijo ali pa so podpisali pogodbo,
               lahko v tej pogodbi pisalo, da morajo biti avtomobili opremljeni s GPS nadzorom in to
               se da en, dva tri urediti, to sploh ni več noben drag postopek. Danes imajo v
               Ljubljani vsi prevozniki javne snage GPS in za vsak tovornjak točno veš v vsaki
               sekundi kje je, kje se giba in ne more se niti ustaviti v bifeju, če smo že čisto na
               tem. Enako velja za vse LPP avtobuse, enako velja za marsikateri avto taksi, ki ga
               nadzoruje podjetnik, kje se mu vozi, kakšne relacije dela. Ne vem zakaj to kar
               naenkrat ni možno pri teh avtomobilih. To je naravnost smešno. GPS je bil zanimiv 10
               let nazaj, ne pa danes. To ni noben stroške. Strošek, v primerjavi s stroškom, ki ga
               pa dejansko proizvajamo s prevozi, v tem kontekstu govorim, če smo se razumeli.</p>
               <p>Jaz bi naslednjič, kadarkoli se bo pojavilo takšno poročilo, pa ga bomo razpravljali,
               bi predlagal predlagateljem in predsedniku, da iz takšnega poročila, ko vidimo, da je
               v resnici nekdo, ki je bil revidiran, že pripravil neke določene ukrepe, dobimo
               zraven tudi pisno, ker to ni nobena posebnost, saj to ni nobena skrivnost, razen tam,
               kjer gre za osebne podatke. Tisto se izloči ali pa se da samo številke notri, saj nas
               to zanima, ne pa kdo je to in imamo potem lažjo in bolj kvalitetno diskusijo, ker
               imamo enakovredne parametre. Ker danes se počutim kot bebec, ker tam stojijo ljudje,
               ki imajo vse podatke pred seboj in v bistvu nam tako razložijo, da, veste, saj to je
               vse opravljeno, saj to je že vse narejeno. Mi pa tu lahko samo tipamo. Pa brez
               zamere. Nič slabega nisem mislil. Hvala lepa.</p>
            </sp>
            <sp xml:id="SDT7-OZZ-redna-1-2014-12-09.sp19">

               <speaker>PREDSEDNIK TOMAŽ GANTAR:</speaker>

               <p>Hvala.</p>
               <p>Naslednji je gospod Blažič.</p>
            </sp>
            <sp xml:id="SDT7-OZZ-redna-1-2014-12-09.sp20">

               <speaker>SREČKO BLAŽIČ (PS SMC):</speaker>

               <p>Hvala za besedo.</p>
               <p>Kolega je že pred mano postavil večino vprašanj. Mene zanima pa nekaj drugega. Berem,
               da praktično 59 koncesionarjev obrača 28 milijonov, to je velik denar v zdravstvu,
               ker se dnevno borimo za te evre. Zanima me pa to. Nikjer nisem zasledil številke
               koncesije se sklepajo za kakšno obdobje? Dve leti, štiri leta, deset let ali pa
               doživljenjsko ali pa so prenosljive še na potomce? To je ključen podatke, ker je eden
               od ukrepov pri nadzoru in pa pri sankcijah teh ljudi, je tudi to, da se koncesije
               omejijo nekako in se potem obnavljajo glede na to kako nekdo opravlja svojo službo.
               Hvala.</p>
            </sp>
            <sp xml:id="SDT7-OZZ-redna-1-2014-12-09.sp21">

               <speaker>PREDSEDNIK TOMAŽ GANTAR:</speaker>

               <p>Hvala.</p>
               <p>Želi še kdo? Izvolite.</p>
            </sp>
            <sp xml:id="SDT7-OZZ-redna-1-2014-12-09.sp22">

               <speaker>IVAN PRELOG (PS SMC):</speaker>

               <p>Zdi se mi, da bi pri celi stvari bila najcenejša varianta, tako, da se uvedejo
               drakonske kazni za tovrstne mahinacije, bi se stvari hitro končale, po mojem.
               Hvala.</p>
            </sp>
            <sp xml:id="SDT7-OZZ-redna-1-2014-12-09.sp23">

               <speaker>PREDSEDNIK TOMAŽ GANTAR:</speaker>

               <p>Hvala.</p>
               <p>Še kdo? Izvolite.</p>
            </sp>
            <sp xml:id="SDT7-OZZ-redna-1-2014-12-09.sp24">

               <speaker>BRANKO ZORMAN (PS SMC):</speaker>

               <p>Hvala za besedo.</p>
               <p>Ja, jaz se strinjam, da v 21. stoletju urediti to področje, pa ga nadzirat praktično
               v popolnosti, res ni noben problem, samo nekdo se mora tega lotiti. Zdaj če ZZZS
               opravičuje z mankom kadra, da se lahko, ne vem, 2,1 milijon evrov da za te ne nujne
               prevoze, pa vemo, da je od tega mogoče realno samo, če karikiram, polovica izvedenih
               prevozov, vse ostalo pa so neke mahinacije, potvorbe in tako naprej, pa vemo, da za
               ta 1 milijon, če spet karikiramo pa se igramo malo s številkami, bi lahko vsa ta
               vozila sigurno opremili z neko elektronsko sledljivostjo in te prevoze nadzorovali.
               Zakaj govorim o potvorbah oziroma o realno izvedenih prevozih? Povedal bom primere,
               ki sem jih slišal iz terena. Seveda ne bom operiral s tem v katerem zavodu oziroma v
               kateri bolnici so se te primeri  zgodili ampak na primer. Imamo primere ko je naročen izvajalec
               prevoza, pride na lokacijo v zdravstveni dom oziroma bolnišnico, in odkloni prevoz
               bolnika, ker da prevoz ni nujen in seveda oni imajo kalkulacijo, če je prevoz nujen,
               je bojda cena, ki jo dobijo trikratna, to se pravi tega nadomestila oziroma točke, v
               primerjavi z ne nujnim prevozom in pritiskajo torej na osebje te zdravstvene
               ustanove, da jim celo spremenijo prevoz, označijo, da prevoz kar naenkrat nastane
               nujen, kljub temu, da to še minuto nazaj ni bil. To je ena zadeva. Drugo, prevozi ko
               se, bom rekel v enem vozilu pelje več pacientov na ne nujni prevoz, ko ni noben
               problem, če bi seveda to bilo v smislu racionalizacije, žal je pa to samo
               racionalizacija za tega koncesionarja, ker ZZZS plača pa, če na primer notri, če so
               štiri pacienti, plača štiri prevoze, kljub temu, da je opravljen fizično samo eden.
               In smo zopet pri nadzoru, ki seveda ni bil opravljen. Če bi ta nadzor bil opravljen,
               bi seveda bilo tega manj. Če bi bil ta sistem postavljen tako, kot bi moral biti, s
               tem elektronskim sledenjem in z delno to vzpostavitvijo sistema avtomatskih kontrol,
               kot je gospod Fakin prej omenil, da so s tem sistemom začeli, potem se pa praktično
               te možnosti zlorabe izničijo. Pa tukaj zdaj ne gre samo za teh 2,1 milijona, kolikor
               ZZZS plačuje za te storitve, ampak to samo kaže na način delovanja v našem zdravstvu
               oziroma še ponekod drugo. Pa bi na tem mestu samo prosil za malo bolj konkretno
               predstavitev tega sistema avtomatskih kontrol, ki ste ga prej, gospod Fakin, omenili,
               da ste ga začeli. Kako zdaj to danes funkcionira? Ali je to le plan za v prihodnje?
               Hvala.</p>
            </sp>
            <sp xml:id="SDT7-OZZ-redna-1-2014-12-09.sp25">

               <speaker>PREDSEDNIK TOMAŽ GANTAR:</speaker>

               <p>Hvala.</p>
               <p>Še kdo za razpravo? Potem bi dal najprej besedo gospodu Trontlju, potem bo pa še
               direktor predstavil.</p>
            </sp>
            <sp xml:id="SDT7-OZZ-redna-1-2014-12-09.sp26">

               <speaker>MATJAŽ TRONTELJ:</speaker>

               <p> Hvala lepa za besedo.</p>
               <p>Morda uvodoma samo pojasnilo. Vzajemna zavarovalnica posluje po načelu vzajemnosti,
               zato vse presežke vračamo tistim, ki so vplačali, to so naši zavarovanci, zato smo
               praktično v enem letu naredili dvakrat vračilo premije v vrednosti 15 evrov, plus, da
               je bilo znižanje premije v mesecu marcu za 1 evro. Tako da kar se tiče dobičkov,
               tukaj pač presežke namenjamo, tako kot je v skladu z načelom vzajemnosti, bodisi v
               zdravstvene storitve, bodisi v vračila zavarovancem. Hvala.</p>
               <p>Druga zadeva, če lahko naprej. Torej, če dovolite, bi nekako povzel rad te naše
               ugotovitve opravljenega nadzora vseh treh zavarovalnic v letu 2014, ker se mi zdi, da
               iz tega lahko tudi potegnemo nekatere konkretne predloge, kaj bi bilo lahko s
               kratkoročnimi ukrepi tudi možno zagotoviti, oziroma obvladati področje ne nujnih
               reševalnih prevozov. Če dovolite, predsedujoči.</p>
            </sp>
            <sp xml:id="SDT7-OZZ-redna-1-2014-12-09.sp27">

               <speaker>PREDSEDNIK TOMAŽ GANTAR:</speaker>

               <p>Ja.</p>
            </sp>
            <sp xml:id="SDT7-OZZ-redna-1-2014-12-09.sp28">

               <speaker>MATJAŽ TRONTELJ:</speaker>

               <p> V bistvu tukaj gre za dve vrsti naših ugotovitev. Ena je kar se tiče
               predpisovalcev, torej zdravnikov recimo v <stage>/ nerazumljivo/</stage>. In drugo je kar se tiče
               ugotovitve tudi izvajalcev, ki izvajajo te ne nujne reševalne prevoze. Mogoče pri teh
               predpisovalcih, da je ocena oziroma ugotovitev, da relativno slabo poznajo predpise,
               ki so podlaga za predpisovanje ne nujnih reševalnih prevozov. Torej tukaj je vrsto
               teh zdravnikov pravzaprav je bilo ocenjeno, da imajo slabo poznavanje predpisov
               oziroma sprememb predpisov, ki se dogajajo. Tako so predpisovalci tudi izdajali
               recimo naloge za ne nujne reševalne prevoze na dializo, kar sicer ni običajno, a je
               bilo s strani predpisovalca pač potem sicer to tudi utemeljeno. Večkrat je bilo
               ugotovljeno, da je predpisovalec neupravičeno izdal nalog za prevoz. Najpogostejša
               napaka pa je bila v bistvu neustrezna izbira vrsta prevoza, to je v bistvu kar ste
               tudi vi že nakazal. To so ključne ugotovitve.</p>
               <p>Pri izvajalcih je bilo pa pravzaprav to, da ta problematika podeljevanja koncesij je
               dejansko problematika na določenih področjih, če rečemo bolj regijsko, in tukaj na
               posameznih področjih se da zelo hitro ugotoviti kje je največje število nekih
               koncesij.  Tukaj je
               nesorazmerno, če pogledamo Slovenijo kar se tega tiče. Opažamo, da so te ne nujni
               reševalni prevozi, da večkrat je to v bistvu pravzaprav vsebuje neko našo, kako bi
               temu rekel, socialno noto, ne toliko mogoče zdravstvena, kot pa to socialno, in da iz
               tega naslova seveda potem se tudi generirajo sami prevozi. Tako da, še bi lahko
               našteval, ampak tisto kar mi predlagamo kot zavarovalnice, so preventivne aktivnosti
               in pa predlogi tudi vsem partnerjem, deležnikom v sistemu. Preventivne aktivnosti so
               predvsem osveščanje vseh, če rečem državljankam, državljanom, zavarovancev o njihovih
               pravicah. To je tudi opazno, da je zelo slabo poznavanje. Seveda tisto drugo je
               osveščanje zdravnikov, kar sem že prej omenil. Definitivno izvajanje nadzorov je
               potrebno nadaljevati, okrepiti to področje. Poudarjam še enkrat, tudi mi kot plačniki
               90% deleža absolutno želimo na tem področju izvajati močnejši nadzor, temeljitejši
               nadzor. Kar se pa tiče predlogov za zdravstveni sistem, to je bilo tudi že
               izpostavljena bolj natančne definicija nujni, ne nujnih in pa sanitetnih prevozov. To
               je zagotovo. Definirati natančne pogoje za obračun tako imenovanih praznih
               kilometrov, na novo definirane mreže izvajalcev, potem natančnejša pravila, kdaj mora
               izvajalec pripeljati zavarovanca na pregled in kdaj ga odpeljati. To je ta sistem, ki
               že velja za dializne prevoze. Koliko lahko pot odstopa od normalne oziroma najkrajše
               poti in pa seveda, torej na nek način zaostritev pogojev za izvajanje sanitetnih
               reševalnih prevozov in pa seveda tudi jasno opredelitev bolnikov, ki se mu dodeli
               reševalni prevoz, kdaj mu pripada spremstvo svojcev. Tako da, to so v bistvu nekateri
               ukrepi, ki bi lahko v kratkem času tudi dali nekatere pozitivne rezultate na tem
               področju.</p>
            </sp>
            <sp xml:id="SDT7-OZZ-redna-1-2014-12-09.sp29">

               <speaker>PREDSEDNIK TOMAŽ GANTAR:</speaker>

               <p>Hvala. Gospod Fakin.</p>
            </sp>
            <sp xml:id="SDT7-OZZ-redna-1-2014-12-09.sp30">

               <speaker>SAMO FAKIN:</speaker>

               <p>Vprašali ste za vzpostavitev elektronskih kontrol. Mi smo naredili načrt.
               Elektronskih kontrol še niso vzpostavljene. Gre za štiri vrste podatkov, ki jih je
               treba v tem spremljati. Vsak podatek ima tako enih deset, dvanajst podatkov, ki so
               nujni, če želite zadevo potem spremljati <stage>/ nerazumljivo/</stage>. Gre za podatke o osebi, gre
               za podatke o obravnavi osebe, kje je bil obravnavan, kako, v kateri enoti, itd.,
               začetek, konec obravnave, znaka primera, razlog obravnave, itd. To lahko preverite
               nazaj ali je obravnava pravična ali ne. Gre za podatke o storitvi prevozu, se pravi,
               to bi izpolnil šofer. Tudi ta ima tako enih dvanajst podatkov, ki jih je treba še
               pripraviti in vnesti, ker jih sedaj nimamo tako urejene. In še dodatne kontrole.
               Seveda je treba zagotoviti vse varnostne kontrole. Čim te napotnice spustiš v
               elektronsko mrežo, rabijo celo kopico varnostnih kontrol in seveda tudi skladiščiti
               se mora nekje, da greš lahko zadeve pogledati. Tako da, načrt je narejen. Naročeno
               nam je bilo, na proučimo smotrnost uvedbe tega. V masi dveh milijard pa pol, kolikor
               jih mi imamo, dva milijona ali pa 28, če je, ima to nek svoj vrstni red. Strinjam se
               pa, da je potrebno narediti. Jaz sem že večkrat povedal, če želimo imeti absolutno
               kontrolo Zavoda za zdravstveno zavarovanje, bi rabili mnogo mnogo več nadzornih
               funkcij. Vprašanje je pa, smotrnosti tega. Za enkrat imamo sistem, kjer izvajalcem
               zdravstvenih storitev verjamemo, da delajo strokovno, da delajo v skladu z navodili,
               in da delajo pošteno. Kar se tiče drakonskih kaznih, so pa vsi enoglasno za to, da bi
               kazni sploh ukinili. Sedaj niso drakonske, so 400 evrov za določen prekršek, ampak je
               interes, da se ukinejo. Imajo celo vrsto razlag zakaj. Tako da, jaz sem znan po tem,
               da iščem najbolj smotrn način kako zadeve urediti. Prejle ste rekli, a ja, že
               koncesije. Za enkrat so bolj ali manj praktično  za nedoločen čas. Enemu, tako je napisano v zakonu,
               da se ni možno razložiti, da so za dve, štiri leta, pa se potem vzame, je pa res, da
               so razpisi za zdravstvene programe sako leto. In potem mi ene koncesije nekega, ne
               točno za sanitetni prevoze nismo sklenili pogodbe, ker nam ni bilo v interesu, da z
               dodatnim prevoznikom na tem območju sklenemo pogodbo. In nas je tožil. In smo
               izgubili na sodišču. Se pravi, zadevo je treba tudi v zakonu rešiti, koliko časa te
               koncesije, pod kakšnimi pogoji in podobne stvari. <stage>/ nerazumljivo/</stage>.</p>
            </sp>
            <sp xml:id="SDT7-OZZ-redna-1-2014-12-09.sp31">

               <speaker>PREDSEDNIK TOMAŽ GANTAR:</speaker>

               <p>Hvala.</p>
               <p>Še kdo? Jani.</p>
            </sp>
            <sp xml:id="SDT7-OZZ-redna-1-2014-12-09.sp32">

               <speaker>JANKI (JANKO) MÖDERNDORFER (PS ZaAB):</speaker>

               <p>Eno kratko vprašanje imam. Zanima me predvsem pri tem pregledu slabih kreditov.
               Vidimo, razpolagamo s podatki, ki so javno objavljeni, da Pacient d. o. o., ki je
               eden največjih prevoznikov v Sloveniji, ima na slabi banki 2 milijona pa pol dolga
               oziroma prenesenega na slabo banko. Kako je s temi koncesionarji? Ali imamo mi
               pregled komu dajemo, kako bo to funkcioniralo? Namreč ali je to, mislim kako sploh te
               stvari potekajo, to me zanima, na kakšen način. Namreč to so uradni podatki. Ali vemo
               kako te koncesionarji gledajo? Ali nam bo jutri sistem padel, ali bodo zaprli ali
               kako bo to izgedalo? Razpolagate s tem. Poglejte, tukaj so objavljeni podatki iz
               DUTB-ja, kdo in kje ima kakšne stvari.</p>
            </sp>
            <sp xml:id="SDT7-OZZ-redna-1-2014-12-09.sp33">

               <speaker>PREDSEDNIK TOMAŽ GANTAR:</speaker>

               <p>Ja, še gospod Prelog.</p>
            </sp>
            <sp xml:id="SDT7-OZZ-redna-1-2014-12-09.sp34">

               <speaker>IVAN PRELOG (PS SMC):</speaker>

               <p>Za mene je drakonska kazen izguba koncesije ne pa 500 evrov. Hvala.</p>
            </sp>
            <sp xml:id="SDT7-OZZ-redna-1-2014-12-09.sp35">

               <speaker>PREDSEDNIK TOMAŽ GANTAR:</speaker>

               <p>Ja. Ni v zakonu. Še kdo?</p>
            </sp>
            <sp xml:id="SDT7-OZZ-redna-1-2014-12-09.sp36">

               <speaker>MARIJA MILOJKA KOLAR CELARC:</speaker>

               <p>Mogoče, če smem jaz podati. Koncesije za prevozepodeljujejo občine v soglasju z
               ministrstvom za zdravje. Zadnja tri leta se tem prevoznikom običajno podeljuje 10 do
               15 let, je pa res, da pred tem obdobjem so se pa podeljevale v bistvu za nedoločen
               čas, ampak zavod potem ob vsakoletnem programu, ki je, sklepa tudi pogodbe s temi
               izvajalci, kjer se določi tudi ceno za vsako vrsto prevoza po kilometru. In zdaj pa
               lahko samo ugibam, če so te slabe terjatve, sedaj vprašanje iz katerega naslova so.
               Ali niso imeli pogodbe z zavodom, pa so kljub temu opravljali prevoze, pa so potem
               prenašali na DUTB, ampak to so recimo zgolj ugibanja. Lahko pa so iz druge
               dejavnosti.</p>
            </sp>
            <sp xml:id="SDT7-OZZ-redna-1-2014-12-09.sp37">

               <speaker>PREDSEDNIK TOMAŽ GANTAR:</speaker>

               <p>Ja. Izvoli.</p>
            </sp>
            <sp xml:id="SDT7-OZZ-redna-1-2014-12-09.sp38">

               <speaker>SAMO FAKIN:</speaker>

               <p>Bolj je zanimivo, zakaj ob Reševalni postaji Ljubljana tak zavod sploh, mislim tako
               zasebno podjetje sploh nastalo. To je zanimivo vprašanje. In kako nazaj. Ker tako kot
               sem že rekel, v majhnih mestih ne boste dobili zasebnih izvajalcev, jih ni, ker se ne
               splača. Tam ni velikega števila pacientov, ni mase. To je prvi del. Kaj sem mislil
               reči… Se ne spomnim sedajle, bom že še…</p>
            </sp>
            <sp xml:id="SDT7-OZZ-redna-1-2014-12-09.sp39">

               <speaker>PREDSEDNIK TOMAŽ GANTAR:</speaker>

               <p>Ja, želi še kdo? Izvolite.</p>
            </sp>
            <sp xml:id="SDT7-OZZ-redna-1-2014-12-09.sp40">

               <speaker>JERNEJ VRTOVEC (PS NSi):</speaker>

               <p>Najlepša hvala za besedo, pa tudi za vsa pojasnila gospoda Fakina pa ministrice.</p>
               <p>Jaz bom za zaključek tako rekel, da v bistvu nek sistem imamo, tako sem razumel to
               razpravo, ampak ga ni najbolj smotrno sploh nadzirati s pravimi ukrepi. Strinjam se s
               kolegom, ki je rekel, odvzem koncesije je prav ukrep. Sedaj hvala bogu, tukaj niso
               davkoplačevalci ogroženi oziroma to niso njihova finančna sredstva, so pa posredno,
               kar smo slišali od Vzajemne, da potem to razdelijo, ta budžet. Ampak bojim se, da to
               je ta način delovanja brez ustreznega nadzora. Jaz upam, da se bo to res izboljšalo,
               našega zdravstvenega sistema. Tako, da tukaj res apeliram, da bi to v nadaljevanju,
               da se bi ta nadzor povečal, smo v Novi Sloveniji tudi predložili, da bi  odbor sprejel določene
               sklepe, določen sklep in sicer, seveda seznanitev, pa potem tudi, da bi Zavod za
               zdravstveno zavarovanje poročal do 31. 3., kaj se na tem področju o katerem danes dve
               uri razpravljamo, uro pa pol, kaj smo, kaj ste naredili v zvezi z nadzorom. Najlepša
               hvala.</p>
            </sp>
            <sp xml:id="SDT7-OZZ-redna-1-2014-12-09.sp41">

               <speaker>PREDSEDNIK TOMAŽ GANTAR:</speaker>

               <p>Še kdo želi? Izvolite.</p>
            </sp>
            <sp xml:id="SDT7-OZZ-redna-1-2014-12-09.sp42">

               <speaker>JANI (JANKO) MÖDERNDORFER:</speaker>

               <p>Hvala lepa predsednik.</p>
               <p>Ministrica, to je res ja, da dodeljujejo občine koncesijo, ampak če kdorkoli, karkoli
               izve, je dolžen obvestiti koncidenta, da vidi ali ima to kakšno težo na tem ali nima
               ali karkoli. In še posebej pa ministrstvo, ki daje soglasje, je s tem v bistvu
               stopilo v verigo, v resnici da, ne da vrši nadzor, za to so drugi, ampak da lahko
               vedno kadarkoli opozarja, sprašuje, zahteva poročila. O tem kontekstu je bilo to
               mišljeno. Se pa strinjam, popolnoma, dokler je tako, se ve kdo je koncident.</p>
            </sp>
            <sp xml:id="SDT7-OZZ-redna-1-2014-12-09.sp43">

               <speaker>PREDSEDNIK TOMAŽ GANTAR:</speaker>

               <p>Hvala. Še kdo? Dobro.</p>
               <p>Jaz mislim, da je prav, da smo vprašanje obravnavali. Res je, kot je bilo rečeno, da
               bi lahko pri celotnem spektru plačevanja zdravstvenih storitev verjetno podobnih
               primerov našli še, kar pomeni seveda, da določene spremembe bodo potrebne in mislim,
               da jih je tudi ministrica na povedala. V umestnem času je bilo nekaj predlogov
               predstavljenih, vsaj za to področje, tako da, dejstvo je, da gre sicer za en manjši
               segment, kar pa ne pomeni, da ga ne bi enako resno obravnavali kot vse ostale. In jaz
               bi predlagal, da v kolikor je razprava zaključena, tukaj je sklep, ki je bil
               pripravljen s strani predlagatelja.</p>
               <p>In sicer je to, da Odbor za zdravstvo se je seznanil z revizijskim poročilom
               Računskega sodišča. Nadzor Zavoda za zdravstveno zavarovanje Slovenije nad ne nujnimi
               reševalnimi prevozi. In Odbor za zdravstvo predlaga, da ZZZS poroča pristojnemu
               odboru o uresničevanju priporočil za izboljšanje poslovanja do 31. marca naslednje
               leto.</p>
               <p>Če se strinjate, bi dal ta predlog sklepa na glasovanje. Glasujemo.</p>
               <p>Kdo je za? <stage>(… članov.)</stage> Kdo je proti? <stage>(Nihče.)</stage></p>
               <p>Ugotavljam, da smo vsi za, nihče proti. To je sklep, ki je sprejet.</p>
               <p>In s tem smo ta dnevni red nekako izčrpali.</p>
               <p>Mogoče še pod <title>RAZNO</title>, v kolikor kdo od članov odbora želi še kaj. Če ne, bi jaz samo glede obvestila o
               obisku Splošne bolnišnice Celje, kamor smo povabljeni v četrtek. Jutri bomo vedeli
               točno število članov odbora in članic, ki bi šli na ta obisk v Splošno bolnišnico
               Celje. In prevoz bo organiziran tako, da boste potem tudi jutri obveščeni.</p>
               <p>Jaz se vam zahvaljujem za udeležbo, za razprave, tudi vabljenim gostom. Tako, da smo
               drugače sejo zaključili. Hvala. <stage type="time">Seja se je končala 9. decembra 2014 ob 15.35.</stage>
               </p>
            </sp>
         </div>
      </body>
   </text>
</TEI>
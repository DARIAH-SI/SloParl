<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZ-nujna-22-2016-10-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">A335E5D6F03F762CC125803A0029C914</idno>
               <idno type="custom" subtype="day">33CE6EEF6C1ED31BC12580520041BB62</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=33CE6EEF6C1ED31BC12580520041BB62</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZ-nujna-22-2016-10-07.OZZ" n="22">
               <name>nujna seja</name>
               <date when="2016-10-07"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZ-nujna-22-2016-10-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZ-nujna-22-2016-10-07.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  ODBOR ZA ZDRAVSTVO</stage>
            <stage type="session">22. nujna seja</stage>
            <stage type="date">(7. oktober 2016)</stage>
            <stage type="chairman">Sejo je vodil Tomaž Gantar, predsednik Odbora za zdravstvo.</stage>
            <stage type="time">Seja se je začela ob 14.02.</stage>


            <sp xml:id="SDT7-OZZ-nujna-22-2016-10-07.sp1">

               <speaker>PREDSEDNIK TOMAŽ GANTAR:</speaker>

               <p>Spoštovane kolegice poslanke, kolegi poslanci, vabljeni gostje, državna sekretarka
               Ministrstva za zdravje! Pričenjamo z 22. nujno sejo Odbora Državnega zbora Republike
               Slovenije za zdravstvo. Vsem lep pozdrav.</p>
               <p>Najprej redna obvestila. In sicer opravičilo za odsotnost je za gospoda Jerneja
               Vrtovca. Potem pa nekaj pooblastil, in sicer gospo Vlasto Počkaj nadomešča gospa
               Andreja Potočnik, gospo Eriko Dekleva nadomešča gospod Kamal Izidor Shaker, mag.
               Alenko Bratušek dr. Bojan Dobovšek, gospoda Branka Zormana gospod Simon Zajc in
               gospoda Matjaža Hanžka gospa Violeta Tomić in gospoda Marjana Pojbiča gospod Bojan
               Podkrajšek.</p>
               <p>Seja odbora je bila sklicana v skladu s 47. členom in drugim odstavkom 48. člena
               Poslovnika Državnega zbora. Poslanska skupina Združene levice je 22. 9. 2016 vložila
               zahtevo za sklic nujne seje Odbora za zdravstvo za obravnavo naslednje točke:
               Legalizacija uporabe in pridelave konoplje v medicinske namene.  Na sejo so poleg predstavnikov
               predlagatelja zahteve in Vlade Republike Slovenije vabljeni predstavniki institucij,
               katerih delo je neposredno povezano z vsebino obravnavanega vprašanja in strokovnjaki
               povezani z navedenim področjem. Vsem še enkrat lep pozdrav.</p>
               <p>Prehajamo na določitev dnevnega reda seje odbora. S sklicem ste prejeli predlog
               dnevnega reda. Kot že omenjeno je na dnevnem redu ena točka – Legalizacija uporabe in
               pridelave konoplje v medicinske namene. Zahteva Poslanske skupine Združena levice za
               sklic nujne seje Odbora za zdravstvo z dne 22. 9. 2016 je objavljena na spletni
               strani Državnega zbora. Ker do začetka seje nisem prejel predlogov za spremembo
               dnevnega reda, je ta določen kot ste ga prejeli s sklicem seje.</p>
               <p>Prehajamo na točko dnevnega reda – <title>LEGALIZACIJA UPORABE IN PRIDELAVE KONOPLJE V MEDICINSKE NAMENE.</title>
               </p>
               <p>K točki so vabljeni predlagatelj zahteve za nujno sejo Poslanska skupina Združene
               levice, Vlada Republike Slovenije, Ministrstvo za zdravje, Zdravniška zbornica
               Slovenije, Nacionalni institut za javno zdravje, z območne enote Koper dr. Milan
               Krek, Miha Kozinc, Ana Vidič, prof.dr. Borut Štrukelj s Fakultete za farmacijo in
               mag. Andreja Čufer iz Agencije za zdravila in medicinske pripomočke.</p>
               <p>Besedo dajem naprej predlagatelju zahteve, se pravi Združeni levici in s tem gospe
               Violeti Tomić.</p>
            </sp>
            <sp xml:id="SDT7-OZZ-nujna-22-2016-10-07.sp2">

               <speaker>VIOLETA TOMIĆ (PS ZL):</speaker>

               <p>Gospod predsednik, hvala za besedo. Pozdravljeni tudi vsi vabljeni, predstavniki
               ministrstva in strokovne in zainteresirane javnosti.</p>
               <p>Moram reči, da sem zelo vesela, da je do te seje odbora danes prišlo, kajti mislim,
               da bomo naredili en zelo lep oziroma velik korak k temu, da bodo lahko bolniki imeli
               dostop do tega zdravila iz konoplje. Vemo da je konoplja ena izmed prvih kulturnih
               rastlin, ki jih je človek vzgajal za različne namene, med katerimi je ves čas bila
               tudi namen zdravljenja oziroma lajšanja različnih zdravstvenih težav in bolezenskih
               znakov. Stigmatizirana je žal postala šele precej pozneje.</p>
               <p>Na področju katerega ureditev predlagamo danes, smo bili v zadnjih letih priča
               številnim razpravam na mednarodnih forumih v posameznih državah, tako na strokovni
               ravni kot na ravni zainteresirane civilne družbe. Že več let se iz več koncev vrstijo
               pozivi, da so trenutne razmere nevzdržne ter da je področje potrebno čim prej
               urediti. Tukaj govorim o uporabi konoplje v medicinske namene.</p>
               <p>Če je bilo recimo pred 10 leti to vprašanje čista tabu tema, je pa danes povsem
               jasno, da ima konoplja izredno pozitivne lastnosti pri zdravljenju raznoraznih
               bolezni in bolezenskih stanj. Tudi znanstvene raziskave potrjujejo, da je konoplja
               izjemno učinkovita in za bolnike veliko bolj primerna kot so sintetična zdravila. Pri
               bolnikih npr. z rakom, s HIV-om, pri bolnikih z multipla-sklerozo, epilepsijo,
               depresijo, nevrološkimi obolenji, glavkomom in še bi lahko naštevala.</p>
               <p>Da je ureditev področja uporabe konoplje v medicinske namene več kot nujno potrebna,
               pa so ugotovile že številne države tako na globalni ravni kot na ravni Evropske unije
               in da ima konoplja številne zdravilne lastnosti potrjuje tudi stroka. Stroki pa so
               sledile države vse od ZDA, Nizozemske, Češke, Avstrije in tudi druge države.</p>
               <p>Pri nas so se bolniki še vedno prisiljeni zatekati na črni trg, še vedno so žal
               stigmatizirani in zelo hitro tudi kriminalizirani. In za rešitve, ki bodo ta problem
               rešile, se v Združeni levici zavzemamo že od začetka našega mandata. Odločili smo se
               za celostno ureditev problematike in potem, ko nam je uspelo urediti problem
               industrijske konoplje, pa se opravičujem izrazu kajti industrijska pomeni večinska
               raba. Uredili smo jo v prehrambne namene, da je bilo končno dovoljeno rastlino
               konoplja uporabljati tudi v prehranske namene. Pred vami je danes naš drugi korak in
               to je ureditev konoplje, njene uporabe  v medicinske namene.</p>
               <p>Tretji in zadnji korak pa si želimo popolne legalizacije konoplje.</p>
               <p>Torej, naj se vrnem, tukaj je beseda zgolj o medicinski rabi. Na kratko vam bom
               obrazložila kaj predlagamo in zakaj smo se odločili za sklic nujne seje odbora.</p>
               <p>Po ocenah si s konopljo in izdelki iz nje pomaga kar polovica slovenskih bolnikov z
               rakom. Izdelke pridobivajo na črnem trgu, ker druge možnosti ta trenutek nimajo. Pri
               tem so izpostavljeni stigmatizaciji, kriminalizaciji, prav tako so prisiljeni
               uporabljati izdelke za katere nimajo jasnih podatkov ne o njihovi izdelavi, ne o
               njihovi sestavi. Na črnem trgu so cene takoimenovanih medicinskih preparatov iz
               konoplje izredno visoke. Nekateri preprodajalci pa lahko željo bolnikov po ozdravitvi
               ali lajšanju bolečin neusmiljeno izkoriščajo. Seveda je treba tukaj poudariti, da
               niso vsi enaki. Nekaterim predstavnikom civilne družbe je stroka lahko izjemno
               hvaležna, saj so odprli polje razprave in nam prinesli kar precejšnja velika
               znanja.</p>
               <p>Prepričani pa smo, da je potrebno ta problem rešiti. Z legalizacijo medicinske rabe
               konoplje bodo bolniki in bolnice dobili dostop do točnih informacij o načinu uporabe,
               potrebnih odmerkih in možnih stranskih učinkih zdravila. Uporaba konoplje tako
               postane regulirana in prodaja na črnem trgu se bo občutno zmanjšala.</p>
               <p>Tudi slovenska stroka je takim spremembam naklonjena. Že leta 2014 je pozitivno
               mnenje dala protibolečinska ambulanta Kliničnega oddelka za anesteziologijo na
               periooperativno intenzivno medicino ljubljanskega Kliničnega centra. Podpora takim
               spremembam je nenazadnje prišla tudi iz Zdravniške zbornice Slovenije.</p>
               <p>Kaj torej predlagamo? Trenutno je v Sloveniji prepovedano kakršnokoli gojenje
               konoplje, ki bi jo lahko uporabili za medicinske namene. Sliši se preprosto in tudi
               je preprosto. Za ureditev področja ne potrebujemo spreminjati prav nobenega zakona.
               Vse je v rokah Ministrstva za zdravje. Trenutno je konoplja uvrščena v prvo skupino
               prepovedanih drog. Zakon o proizvodnji in prometu s prepovedanimi drogami pa za to
               skupino določa, da se sme proizvodnja, promet in posest upravljati izključno v
               znanstveno-raziskovalne in učne namene. Medtem ko za prepovedane droge iz druge in
               tretje skupine določa, da se smejo proizvajati, dajati v promet in smejo imeti v
               posesti za medicinske, veterinarske, učne in znanstveno-raziskovalne namene, in sicer
               na podlagi dovoljenja, ki ga izda minister.</p>
               <p>Ministrstvo za zdravje je torej definitivno tisto, ki lahko brez posebnih težav uredi
               področje s spremembo podzakonskih aktov. V kolikor konopljo prestavi iz prve skupine
               prepovedanih drog, postane njena proizvodnja, promet in posest za medicinske namene
               povsem legalna. Naj vas opozorim tudi na absurd, da je cela rastlina, tudi tista, ki
               se uporablja v industrijske in prehrambne namene, še vedno v prvi skupini najbolj
               stigmatiziranih in nevarnih drog. Se pravi, tudi tista, ki jo jemo je v prvi skupini
               prepovedanih in nevarnih snovi. Poleg tega pa mora ministrstvo pripraviti ustrezen
               podzakonski akt, ki bo določal pogoje in postopke v zvezi s pridelavo in predelavo
               konoplje v medicinske namene. S tem bomo omogočili gojenje konoplje tudi v Sloveniji.
               Le s samooskrbo bo namreč mogoče zagotoviti neodvisnost od farmacevtskih
               multinacionalk. To je zelo pomembno.</p>
               <p>Glede na to, da smo predloge usklajevali tudi s koalicijo, glede na to, da smo o tem
               razpravljali več kot eno leto ter glede na to, da ureditev področja podpira tudi
               stroka, ne vidimo prav nobenih zadržkov, da ne bi te problematike uredili že
               danes.</p>
               <p>Naj vas na kratko spomnim kaj je bilo na področju te tematike narejenega do danes. Že
               več let poteka razprava o uporabi konoplje v medicinske namene. V lanskem letu je bil
               pri nas narejen prvi korak k legalizaciji njene uporabe v medicinske namene. Vlada
               Republike Slovenije je dne 23. 1. 2014 sprejela sklep, da se uporaba konoplje v
               medicinske namene ustrezno uredi v uredbi o razvrstitvi prepovedanih drog. Z novo
               ureditvijo je bila omogočena uporaba učinkovin iz konoplje v medicinske namene. V
               skupino dve prepovedanih drog je bil tako pod zaporedno številko 107  leta 2014 razvrščen THC.
               Slovenski pravni red tako dopušča le uporabo THC, medtem ko kanabinoidi za uporabo v
               medicinske namene še vedno legalizirani. In rastlina kot taka ostaja prepovedana
               droga, ki je v uredbi o razvrstitvi prepovedanih drog uvrščena v prvo skupino
               prepovedanih drog pod zaporedno številko 75 in je tako uvrščena konoplja, in sicer
               rastlina, smola, ekstrakti in tinkture, tudi tista v prehrambne namene.</p>
               <p>V skupino ena se skladno z zakonom o proizvodnji in prometu prepovedanimi drogami
               uvrščajo rastline in substance, ki so zelo nevarne za zdravje ljudi zaradi hudih
               posledic, ki jih lahko povzroči njihova zloraba in se ne uporabljajo v medicini. Gre
               za korak v pravo smer, vendar pa ta ukrep ne prinaša želenih učinkov, kar zadeva
               dostop do učinkovitega zdravila rastline konoplje ali zdravila iz naravnih izvlečkov
               rastline konoplje. Bolnikom ta ukrep omogoča zdravljenje določenih simptomov in
               bolezenskih stanj zgolj s farmacevtskimi pripravki na osnovi kanabinoidov. Ampak
               poleg THC-ja, ki ga je uredba legalizirala poznamo ob konoplji vsaj še 67
               kanabinoidov in 420 dodatnih snovi s terapevtskim potencialom. Le v sinergiji vseh
               teh sestavin je rastlina zares zdravilna.</p>
               <p>V konkretnem primeru je bil s to spremembo uredbe dovoljen ravno psihoaktivni THC
               zaradi katerega je cela rastlina stigmatizirana. Manjka pa mu izravnalni učinek
               CBD-ja, ki ga najdemo v rastlini. Dovoljeni THC, ki ga lahko predpisujejo slovenski
               zdravniki, sodi med psihoaktivne kanabinoide, ki ima dokazano več neugodnih stranskih
               učinkov kot sama rastlina konoplja.</p>
               <p>Problematična je tudi farmacevtska oblika zlasti za uporabo v onkologiji, saj slabost
               z bruhanjem bolnikom onemogoča natančno odmerjanje. Inhalacije z rastlinskimi
               izvlečki ali pa svečke so tako veliko primernejše.</p>
               <p>Vlada je marca 2016 sicer ponovno spremenila uredbo o razvrstitvi prepovedanih drog,
               in sicer tako, da je v medicinske namene dovoljena tudi uporaba ekstraktov iz
               rastline konoplja, a pri tem veljavna ureditev še vedno ne dovoljuje neuporabe same
               rastline in tudi ne njene pridelave. Ker države, ki so se odločile, da omogočijo
               uporabo rastline kot take pridelujejo rastlino le za lastne potrebe. Stroka opozarja,
               da je uvoz rastline skoraj nemogoč. Sama sprememba uredbe zato v praksi ni dosegla
               želenega učinka. Na eni strani je sama rastlina še vedno uvrščena v prvo skupino, na
               drugi strani pa bolniki tudi do različnih pripravkov in preparatov z ekstrakti
               rastline v lekarnah ne morejo dostopati. Zaradi tega je vsekakor potrebno zagotoviti,
               da se v Sloveniji legalizira tudi pridelava konoplje za medicinske namene. Le na
               takšen način je mogoče zagotoviti surovino za pripravo preparatov z ekstrakti. Da
               trenutno ureditev neupravičeno kriminalizira bolnike in so se še vedno prisiljeni
               zatekati na črni trg, opozarja tudi Zdravniška zbornica Slovenije, kjer ugotavljajo –
               citiram – da je v splošnem interesu bolnikov in stroke omogočiti zdravljenje z
               medicinsko konopljo, ki bi bila registrirana kot zdravilo.</p>
               <p>Zdravniška zbornica Slovenije med drugim tudi predlaga, da Ministrstvo za zdravje
               prilagodi obstoječo zakonodajo in druge pravne akte tako, da bo zdravnikom omogočeno
               legalno zdravljenje z medicinsko konopljo. Iz navedenega jasno izhaja, da ni nobenih
               nestrokovnih in ne drugih zadržkov, da se bolnikom čim prej omogoči zdravila, ki so
               predvsem veliko cenejša in učinkovitejša od legalnih sintetičnih pripravkov.</p>
               <p>Toliko zaenkrat, pa se bom vmes še oglasila. Hvala.</p>
            </sp>
            <sp xml:id="SDT7-OZZ-nujna-22-2016-10-07.sp3">

               <speaker>PREDSEDNIK TOMAŽ GANTAR:</speaker>

               <p>Hvala lepa za uvodno predstavitev. Še eno obvestilo. Gospo Jelko Godec nadomešča
               gospa Anja Bah Žibert.</p>
               <p>Sedaj dajem besedo najprej Ministrstvu za zdravje, in sicer državni sekretarki gospe
               Nini Pirnat. Izvolite.</p>
            </sp>
            <sp xml:id="SDT7-OZZ-nujna-22-2016-10-07.sp4">

               <speaker>NINA PIRNAT:</speaker>

               <p>Najlepša hvala, gospod predsednik. Dober dan želim vsem skupaj. Ko smo že slišali
               razprave o uporabi
               konoplje v medicinske pa tudi rekreativne namene v Sloveniji potekajo že kar nekaj
               časa. Od leta 2012 je bil v parlamentarni postopek prvič vložen zakon o konoplji,
               identična pobuda se pojavi naslednje leto tudi z razpravo v Državnem zboru o zakonu o
               konoplji in povezanim zakonom o samozdravljenju. Kot veste Vlada oba predloga zakona
               zavrne. Ministrstvo za zdravje pa z uredbo o razvrstitvi prepovedanih drog spremeni
               tako, kot smo že slišali, da se v Sloveniji od julija 2014 omogoči predpisovanje
               sinteznih zdravil na osnovi tetrahidrokanabinola in kanabidjola?.</p>
               <p>Za boljšo informiranost bolnikov, stroke in splošne javnosti tedaj na Ministrstvu za
               zdravje skupaj z Nacionalnim institutom za javno zdravje in Javno agencijo za
               zdravila in medicinske pripomočke pripravimo tudi posebno zgibanko o uporabi konoplje
               v medicini, ki je dostopna na spletni strani Nacionalnega instituta za javno
               zdravje.</p>
               <p>Uporaba sinteznih zdravil na osnovi tetrahidrokanabinola in kanabidjola se je takrat
               uveljavila, hkrati pa je medicinska stroka, zlasti strokovnjaki z Onkološkega
               inštituta na podlagi spoznanj glede uporabe teh zdravil, predlagala tudi možnost
               uporabe naravnih ekstraktov na osnovi kanabinoidov. Ministrstvo za zdravje je zato v
               letošnjem letu v sodelovanju z Javno agencijo za zdravila in medicinske pripomočke
               uredbo o razvrstitvi prepovedanih drog iz leta 2014 spremenilo tako, da je v
               Sloveniji že sedaj pravno mogoča uporaba naravnih ekstraktov iz konoplje, ki so
               registrirani kot zdravilo v skladu z zakonom o zdravilih. To pomeni, da ne gre samo
               za sintetične pripravke, kot je bilo na začetku s strani predlagatelja navedeno,
               vendar da gre za naravne ekstrakte iz rastline.</p>
               <p>Na pobudo Ministrstva za zdravje pa medicinska stroka, povezana v Zdravniško zbornico
               Slovenije, v lanskem letu oblikuje še posebno strokovno skupino za celovito proučitev
               uporabe kanabinoidov v medicini. V prvem poročilu sedaj Zdravniška zbornica predlaga
               prerazvrstitev medicinske konoplje in kanabinoidov iz prve skupine v nižjo skupino.
               Pristojni republiški strokovni kolegij pa mora sedaj napisati indikacije in pa kontra
               indikacije za uporabo medicinske konoplje in farmacevtskih preparatov.</p>
               <p>Na Ministrstvu za zdravje bomo torej na osnovi vsega navedenega spremenili in
               dopolnili uredbo o razvrstitvi prepovedanih drog tako, da bodo upoštevani predlogi
               medicinske stroke in medicinsko konopljo, za katero pa bomo jasno definirali kaj to
               je, uvrstili v drugo skupino. Ministrstvo za zdravje kot tudi Javna agencija za
               zdravila in medicinske pripomočke in seveda vsa ostala medicinska stroka lahko
               zagovarjamo lahko le načelo, da morajo biti vsa zdravila varna, kakovostna in
               učinkovita.</p>
               <p>Pa poglejmo primere iz tujine. V Evropski uniji je medicinska konoplja v uporabi v le
               nekaj državah. Medicinska konoplja – pa da definiramo, gre za integralni produkt iz
               cvetov rastline za zahtevanimi farmacevtskimi standardi - je dostopna le na
               Nizozemskem, Češkem, Italiji in Estoniji, na Finskem je omogočena tako imenovana
               sočutna raba tega zdravila, v Nemčiji pa ravno v tem času spreminjajo zakonodajo s
               področja drog tako, da bi bilo pri njih možno tudi gojenje medicinske konoplje.
               Poudariti je namreč potrebno, da 28. člen enotne konvencije o mamilih iz leta 1961 od
               držav pogodbenic zahteva, da morajo, če dovolijo gojenje rastline konoplje za
               proizvodnjo konoplje ali konopljine smole za podsistem gojenja vzpostaviti sistem
               nadzora, ki je enak tistemu, ki ga enotna konvencija v svojem 23. členu predvideva za
               gojenje opijskega maka za gojenje opija. Gre torej za zelo zahteven in kompleksen
               proces, za katerega moramo vedeti, da ima tudi znatne finančne posledice. Tu naj
               poudarim, ker je v javnosti velikokrat zmešano, da je potrebno gojenje, pridelavo
               konoplje, torej surovino za izdelavo bodočega zdravila obravnavati  drugače in posebej torej ločeno od
               postopkov in nadzora, ko gre že za zdravilo nad katerim nadzorom in prometom in
               uporabo vrši Agencija za javna zdravila in medicinske pripomočke.</p>
               <p>Torej na kratko. Za pridelavo gojenja konoplje, torej surovine, mora država
               vzpostaviti hierarhičen državen monopolen sistem za upravljanje vseh potrebnih nalog
               od izdajanja dovoljenj do ločitve parcel za gojenje, parcelnih številk, nadzora nad
               njimi, nakupa tako pridelane konoplje, standardnih pogojev pridelave uvoza, izvoza,
               trgovine na debelo in ohranjanja zalog že pridelane konoplje. V Evropski uniji sta
               tak način doslej vzpostavili le dve državi, in sicer Nizozemska in Češka, v Italiji
               in Nemčiji pa tak sistem šele vzpostavljajo. Avstrija, ki jo večkrat omenjamo, ima
               sicer urejen sistem pridelave na državno-monopolni način, vendar vršičkov rastline ne
               dovoli prodajati oziroma dobavljati bolnikom v lekarnah. To je tam protizakonito.
               Lahko se predpisujejo in dobijo le zdravila pripravljena iz rastline, ki je le-tam
               proizvedena oziroma pridelana.</p>
               <p>Torej mi lahko trdimo, da smo v Sloveniji v tisti skupini držav, kjer želimo področje
               medicinske uporabe konoplje reševati strokovno, ažurno, v skladu z mednarodnimi
               predpisi. Nikakor torej ne držijo navedbe v javnosti, da v Sloveniji na tem področju
               zaostajamo za drugimi državami. V tem kontekstu na Ministrstvu za zdravje načrtujemo
               strokovno srečanje s predstavniki tistih držav, ki smo jih našteli, ki so že uredile
               svojo zakonodajo tako, da je gojenje konoplje mogoče.</p>
               <p>Na koncu želim opozoriti še na številna zavajanja v javnosti o splošni zdravilnosti
               konoplje pri desetinah bolezni in praktično neškodljivi uporabi. Na mnogih plakatih,
               na mnogih medijskih, facebookovskih, internetnih straneh, se konopljo predstavlja kot
               čudežno rastlino, kot univerzalno zdravilo za vse bolezni. In na ta način si ljudje
               ustvarjajo vtis o smiselnosti samoobravnave, samozdravljenja s konopljo in hkrati
               podvomijo o konvencionalnih metodah zdravljenja. Morate vedeti vsi, ki to morda
               mislite, da to ni škodljivo, da je to izjemno tvegano. Ker v najslabšem primeru
               ljudje terapijo, ki jim jo je predpisal zdravnik, zamenjajo za preparate iz konoplje,
               ki jih poleg <gap n="…"/> kupijo na črnem trgu, za drag denar in ob tem upajo na ozdravitev.</p>
               <p>Navedeni način, torej konoplja kot čudežno zdravilo, pa hkrati tudi promovira
               konopljo v širši javnosti, za tako imenovane rekreativne namene, kar pa je izjemno
               zaskrbljujoče in zelo škodljivo za javno zdravje. Hvala lepa.</p>
            </sp>
            <sp xml:id="SDT7-OZZ-nujna-22-2016-10-07.sp5">

               <speaker>PREDSEDNIK TOMAŽ GANTAR:</speaker>

               <p>Hvala lepa. Sedaj pa preden začnemo z razpravo, vidim, da je zanimanja veliko, ker je
               veliko gostov, vabljenih in tudi nevabljenih. Besedo bi dal vsem, bi pa prosil, da se
               prvič držimo točke dnevnega reda. Verjamem, da večina podpira zdravljenje z
               medicinsko konopljo oziroma omogočanje zdravljenja tistim, ki ga potrebujejo in bi
               prosil, da svoje misli, da boste vsi prišli na vrsto, strnete kakor pač lahko.</p>
               <p>Prvi se je za razpravo prijavil gospod Andrej Možina, predsednik Zdravniške zbornice
               Slovenije. Izvolite.</p>
            </sp>
            <sp xml:id="SDT7-OZZ-nujna-22-2016-10-07.sp6">

               <speaker>ANDREJ MOŽINA:</speaker>

               <p>Hvala lepa, gospod predsednik, za besedo. Lepo pozdravljeni, poslanke in poslanci in
               vsi vabljeni gostje. Bom zelo kratek.</p>
               <p>To je relativno majhen problem je to za slovensko medicino in zelo zanimiv z vidika
               rekreativnih namenov. Naj uvodoma poudarim, da ima ta droga oziroma rastlina v družbi
               številne slabe indikacije ali uporabo, zato je prav, da je na nek način
               stigmatizirana in da so v družbi stroge omejitve.  Ta rastlinica ima k sreči tudi lepe in dobre ter
               zdravilne učinke. Njihovi učinki so celo boljši kot so pripravki medicinske, torej
               farmacevtske stroke, in celo manj neželenih učinkov je. Ob tem so ti pripravki
               predvsem cenejši, mnogo cenejši. Kot je to v navadi, kadar nekaj prepovedujemo v
               družbi, se vzporedno pojavljajo črni trgi. To je pa na tem področju, o katerem se
               pogovarjamo na tej stopnji kot smo kot družba nesprejemljivo, še zlasti z vidika,
               govoril sem, da gre za majhen medicinski problem, gre pa za izjemno težke bolnike. To
               zdravilo relativno malo zdravi, ampak predvsem lajša težave in tegobe na nek
               relativno enostaven način tam kjer medicina pravzaprav odpove, kjer pravzaprav ne
               znamo več pomagati.</p>
               <p>Zato gre pri rešitvi tega problema izrazita usmerjenost v dekriminalizacijo bolnikov,
               s tem, da jim pomagamo, ker gre za zelo težke bolnike in imamo možnost, da jim
               pomagamo na cenen način, na ustaven način in družba kot taka je sposobna to z ozirom
               na stopnjo razvoja, na stopnjo transparentnosti opraviti na relativno enostaven
               način, tako da so zlorabe skorajda onemogočene.</p>
               <p>Ko smo se s skupino kolegov in predvsem velikih poznavalcev na tem področju na
               zbornici seznanili s tem družbenim problemom in istočasno tudi s problemom v
               medicini, smo pač ustanovili eno skupino, se posvetili temu problemu. Vedeli smo, da
               ministrstvo že deluje v neko pravo smer, morda še en korak naprej, slišim pozitivne
               novice in to je dobro. Se mi zdi pa prav, da se v tej skupini izrazito posvetimo
               spremljanju raziskav v svetu. Mi smo majhni in ne moremo vsega delati sami. Raziskave
               se pa silno hitro odvijajo. Prihajajo nova prihajajo. Znanje zdravnikov na tem
               področju je relativno šibko, kajti to je neka nova dejavnost. Mi se bomo posvetili na
               čelu s temi kolegi, ki so najbolj izobraženi, da izobrazimo čim več zdravnikov. Ta
               izobraževanja so se že pričela v tem mesecu na Zdravniški zbornici Slovenije, kajti
               postavljanje indikacij kdo bo dobil to zdravilo, je seveda ključnega pomena.</p>
               <p>Res je, da naše poslanstvo je namenjeno bolnikom, predvsem v korist bolnikom, torej
               preprečujemo, zdravimo in zlasti v tem primeru tudi lajšamo trpljenje, kadar medicina
               kot taka dopove. Tu smo pravzaprav na neki najširši indikaciji tega zdravila.</p>
               <p>Dejstvo je, da je iz človeške plati nesprejemljivo, da so prav ti najtežji bolniki
               izpostavljeni črnemu trgu, šušmarjem itd., in da če to kot družba lahko naredimo, da
               reguliramo, da zdravnika postavimo, da prevzame še to področje, da bo pač to zdravilo
               dostopno samo na recept, bo zanesljivo bolnik daleč najbolj varen. Mislim, da je to
               tisto ključno sporočilo iz naših vrst, da neko področje relativno hitro uredimo, kar
               sicer ni značilno za silno velike težave v slovenskem zdravstvu. Hvala lepa.</p>
            </sp>
            <sp xml:id="SDT7-OZZ-nujna-22-2016-10-07.sp7">

               <speaker>PREDSEDNIK TOMAŽ GANTAR:</speaker>

               <p>Hvala lepa. Naslednja ima besedo gospa Danica Rotar Pavlič.</p>
            </sp>
            <sp xml:id="SDT7-OZZ-nujna-22-2016-10-07.sp8">

               <speaker>DR. DANICA ROTAR PAVLIČ:</speaker>

               <p>Naša skupina pri Zdravniški zbornici Slovenije deluje od leta 2015. Sklenjena in
               ustanovljena je bila zaradi potreb. Vsi, ki vsak dan delamo z bolniki, mednje sodim
               tudi sama, vemo, da se bolniki in njihovi svojci bojijo celo načet ta pogovor. V mislih smo imeli najprej
               dekriminalizacijo same obravnave, ker so ljudje obirali zelo različne poti, da so nam
               na koncu povedali kaj se dogaja.</p>
               <p>Seveda se želimo izogniti neustrezni rabi, ki je bila že omenjena, zato menimo, da
               mora biti raba medicinske konoplje in s tem se ukvarja naša skupina, regulirana in
               nadzorovana. Kar prek 90 % zdravnikov je v naši anketi odgovorilo, da potrebuje več
               izobraževanja, zato 10. 10. 2016 in 11. 10. 2016 že začenjamo s prvim izobraževalnim
               dnem.</p>
               <p>K povedanemu, kar je izpostavil že predsednik Možina, bi dodala le še, da je naši
               skupini pred nekaj dnevi pisal Strokovni svet za patologijo in sodno medicino, ki
               vsekakor našo pobudo skupine za prerazvrstitev medicinske konoplje in kanabinoidov iz
               prve skupine prepovedanih drog v nižjo skupino podpira. Strinja se tudi z mnenjem
               naše skupine, da je za uporabo medicinske konoplje kot zdravilo potrebno, da
               indikacije določijo zdravniki z dodatnim znanjem s tega področja.</p>
               <p>Mnenje in sklepe nam je poslal tudi razširjen strokovni kolegij za javno zdravje, ki
               tudi poudarja, da je v splošnem interesu tako bolnikov kot stroke omogočiti v
               Sloveniji zdravljenje z medicinsko konopljo, ki je registrirana kot zdravilo.
               Poudarjajo terapevtski potencial medicinske konoplje in pa izpostavljeno potrebo po
               dopolnilnosti zdravljenja. Namreč ne gre samo za tako imenovana paliativno oskrbo, za
               blaženje nekih težav. Gre včasih tudi izključno za dopolnilno zdravljenje, tako npr.
               pri farmakorizostentni obliki epilepsije otrok in mladostnikov, za katere ne moremo
               reči, da so v paliativni oskrbi. Tukaj moramo biti zelo natančni. Veseli nas, da je
               temu prisluhnilo tudi ministrstvo. Vidimo, da zelo ažurno. Ne dvomim o tem, da bi
               lahko hitro realizirali naše pobude in nadaljevali z uspešnim sodelovanjem. Hvala
               lepa.</p>
            </sp>
            <sp xml:id="SDT7-OZZ-nujna-22-2016-10-07.sp9">

               <speaker>PREDSEDNIK TOMAŽ GANTAR:</speaker>

               <p>Hvala lepa tudi vam. Sedaj ima besedo dr. Milan Krek iz Nacionalnega instituta za
               javno zdravje. Izvolite.</p>
            </sp>
            <sp xml:id="SDT7-OZZ-nujna-22-2016-10-07.sp10">

               <speaker>DR. MILAN KREK:</speaker>

               <p>Hvala lepa. Moja predhodnika sta že veliko povedala o Zdravniški zbornici Sloveniji
               in skupini, katere član tudi sem. Danes bi predvsem poudaril to, da je današnja seja
               zelo pomembna mogoče za nas, ampak hkrati je pa zelo pomembna za tiste, ki bi že
               danes potrebovali terapijo in danes mogoče po nepotrebnem trpijo bolečine, ker mi do
               danes tega še nismo naredili. Zato bi zelo apeliral na vse, ki smo danes v tej hiši
               in tudi ostali, da se potrudimo in to čimprej naredimo, ker ni nobene ovire, da tega
               ne naredimo.</p>
               <p>Treba je povedati, da smo na začetku nekega dogajanja, ki je zelo intenzivno. V svetu
               članki rastejo. Vsak dan jih je grozno veliko, da sploh ni več mogoče slediti.
               Konoplja postaja del sistema zdravljenja. Prihodnost bo pokazala v katero smer bo
               šlo, ampak že danes pa vemo, da imamo že celo vrsto indikacij, ker se lahko porablja
               tako na nevrološkem področju – ne bi šel sedaj v diagnoze – tudi na pediatričnem,
               čeprav rečejo, da je to za njih ne bi bilo, ampak tam se uporablja predvsem CBD, ki
               nima vpliva kot ga ima THC.</p>
               <p>Naslednja stvar, ki pa jo je potrebno opozoriti z instituta, kjer izhajam pa sam, je
               pa to, da ob vsej tej razpravi, ki jo imamo, bi pa prosil vse poslance, da ko boste
               sprejemali denar za preventivo v tem Državnem zboru, da ste malo pozorni na to, da bi
               pa rabili nekaj več denarja za preventivo. Ker če na eni strani odpiramo polje
               medicinske konoplje in polje samozdravljenja, kar odpira nevladni sektor, je treba
                   vedeti, da je naša
               mladina malo bolj ogrožena kot je bila. Zato bi morali bolj intenzivno in bi morali
               dati več sredstev za to, da šli intenzivno v preventivne dejavnosti.</p>
               <p>Glede pridelave je pa zadeva taka. Če bomo sposobni urediti zakonsko stvari v
               slovenskem prostoru, bo pridelava v slovenskem prostoru. Če pa tega ne bomo v
               doglednem času sposobni, ni nobenega problema, ker se da konopljo iz mednarodnega
               tržišča uvoziti kvalitetno. Je pa to škoda, ker zgubimo delovna mesta in vse ostale
               stvari, ki sodijo zraven. Če ne uredimo same pridelave, še ni s tem rečeno, da ne
               moremo izvesti zdravljenja. To se pravi, saj mnoga zdravila uvažamo in bomo še to, če
               je potrebno.</p>
               <p>Toliko bi za začetek povedal. Hkrati pa bi rekel še to, ker nas posluša tudi širši
               avditorij. Rad bi povedal to, da mnogi ljudje danes jemljejo takšne in drugačne
               preparate iz konoplje, ki imajo take in drugačne učinke in take in drugačne
               standarde, ali pa lahko rečemo, ki so skoraj nestandardizirani. Nekateri, moram reči
               odgovornejši proizvajalci to standardizirajo, tudi naši, čeprav so na črnem trgu.</p>
               <p>Mi bi radi, da bi se ta črni trg čim bolj obvladal, da bi ga bilo čim manj in da bi
               pacienti dobivali zdravila, to se pravi medicinsko konopljo, pri zdravniku. Hkrati pa
               si želimo, da se tudi uredi ta črni trg. Hkrati pa, da se zavedajo bolniki, da
               prenehanja zdravljenja z zdravili, ki so jim jih predpisali zdravniki, je zelo
               tvegano in rizično. Zato bi jih opozoril, da naj, če že jemljejo konopljo, naj to
               povedo svojemu zdravniku. Zdravnik jih ne bo nikamor prijavil. Hkrati pa naj tudi
               jemljejo že obstoječo terapijo, kajti raziskave v svetu so pokazale, da smo najbolj
               uspešni takrat, kadar gremo noter z obema orožjema v zdravljenje, tako s klasično
               terapijo, recimo, pri onkoloških bolnikih in poleg tega še s konopljo. Potem se lahko
               nadejamo predvsem pri paliativnem zdravljenju, da se ljudem na koncu tega življenja
               pomembno poveča kvaliteta življenja. To pa si mislim vsi želimo, ker gremo vsi proti
               tej točki. Hvala lepa.</p>
            </sp>
            <sp xml:id="SDT7-OZZ-nujna-22-2016-10-07.sp11">

               <speaker>PREDSEDNIK TOMAŽ GANTAR:</speaker>

               <p>Hvala lepa. Naslednjemu dajem besedo gospodu Samu Kreftu. Izvolite.</p>
            </sp>
            <sp xml:id="SDT7-OZZ-nujna-22-2016-10-07.sp12">

               <speaker>SAMO KREFT:</speaker>

               <p>Hvala lepa za besedo. Prihajam s Fakultete za farmacijo. Stališča farmacevtske stroke
               je smiselno, da se uporablja standardizirane pripravke. Slišali smo koliko spojin se
               nahaja v teh izvlečkih. Mislim, da to bolniki dobivajo stalno enako zmes. Lahko se bo
               za različna obolenja izkazalo različno. Za ene več THC-ja, za ene samo TCH, za ene
               samo CBD, za nekatera stanja zmes v različnih razmerjih. Žal za vseh več desetin
               spojin, ki so znane, pa še niti ne vemo točno kakšen je njihov pomen. Ampak smiselno
               je, da zagotavljamo konstantno njihovo prisotnost. Konstantno mislim pri istem
               bolniku. Pri drugem bolniku pa je lahko drugačna.</p>
               <p>Da to lahko dosežemo je treba pridelovati konopljo na kontroliran način. Omenjena je
               bila primerjava z opijem. Mislim, da mora biti najmanj toliko kontroliran mora biti
               kot pri gojenju opijskega maka. Pri gojenju opijskega maka namreč, opija ne
               uporabljamo pri terapiji, izoliramo posamezne snovi in ni tako pomembno ali morfin
               izoliramo iz rastline, v kateri ga je bilo veliko ali malo in v vsakem primeru bomo
               dobili morfin, ki je enako učinkovit.</p>
               <p>Tukaj pa uporabljamo iz zmesi izvlečke, ki so kompleksne zmesi, torej moramo celotno
               proizvodnjo voditi tako še bolj kontrolirano, da zagotavljamo, da bo ta zmes
               konstantna. To ne moremo zagotavljati samo  s končno kontrolo pripravka, ampak tekom celotne
               proizvodnje. Toliko kar se tiče zagotavljanja standardiziranih pripravkov za
               bolnike.</p>
               <p>Drugo pa je uporaba na recept in brez recepta. Tukaj ni nobenega dvoma kdo mora
               ostati na receptu, izključno na zdravniški recept, iz več razlogov. Znotraj te
               skupine zdravil na recept farmacevti poznamo še eno ožjo skupino ramedis seperanten
               in ramedis klavdenda?. Izvlečki konoplje bi šli v to celo ožjo strožjo skupino
               spadali, ki mora biti v lekarnah še posebej pod ključem in posebej vodena evidenca
               zaradi močnih učinkov.</p>
               <p>Na recept mora biti zaradi več razlogov. Prvič se s tem zdravilom zdravijo bolezni,
               ki že sama bolezen zahteva zdravniški nadzor, ne glede na to ali bi zdravilo
               zahtevalo. Ampak tudi zdravilo ga zahteva, ker je treba strokovno presoditi za
               posamezno stanje katero razmerje med THC-jem in CBD-jem in če bomo v bodoče vedeli še
               za druge snovi, je najprimernejše za tistega bolnika in pomembno je, da zdravnik
               lahko objektivno informira oziroma o pomenu obdržati bolnika tudi na tisti že prej
               predpisani terapiji. Če bi bilo to nekako brez recepta, bi bila večja nevarnost, da
               bi bolniki predpisano terapijo opuščali.</p>
               <p>Toliko s stališča farmacevtske stroke. Pa če si dovolim še malo izven svoje
               strokovnosti iti, samo kot opomba. Samooskrba se mi zdi, da ima tukaj manjši pomen,
               ker se mi zdi, da je slovenski trg majhen, tako da bi z namenom samooskrbe se te
               proizvodnje lotevali, mislim, da bi bilo predrago. Je pa lahko dobra poslovna
               priložnost. Skratka nekaj manjših pridelovalcev bi lahko izvrstno služilo s prodajo
               tega po svetu. Mislim, da je treba gojenje in pridelavo teh standardiziranih
               izvlečkov nekako omogočiti oziroma zregulirati. Hvala.</p>
            </sp>
            <sp xml:id="SDT7-OZZ-nujna-22-2016-10-07.sp13">

               <speaker>PREDSEDNIK TOMAŽ GANTAR:</speaker>

               <p>Hvala lepa. Sedaj dajem besedo mag. Saneli Štadler. Izvolite.</p>
            </sp>
            <sp xml:id="SDT7-OZZ-nujna-22-2016-10-07.sp14">

               <speaker>MAG. SANELA ŠTADLER:</speaker>

               <p>Hvala lepa za besedo. Moje ime je Sanela Štadler. Sem v sklopu Društva za regulacijo
               konoplje in socialnega podjetja. Sem mednarodna pravnica, ki se ukvarjam z ureditvijo
               zakonodajo s tega področja.</p>
               <p>Najprej bi se še enkrat zahvalila, ker smo bili povabljeni. Tako da hvala. Najprej bi
               povedala, da je Republika Slovenija pravna in demokratična država svoji državljanov
               in državljank, da imamo ustavo, ki je nadrejena vsej zakonodaji, da imamo glede na
               eno konvencijo o človekovih pravicah in svoboščinah na svetu, da imamo internet, da
               znamo vsi govoriti angleško.</p>
               <p>30. 3. 2015 smo poslali deset tisoč študij Ministrstvu za zdravstvo, poslali
               konkretno pravno formalno argumentacijo, da se zadeva uredi, vendar molk in nič.
               Povedala bi, da so osnovna načela pravic pacientov zapisana v Deklaraciji o pravicah
               pacientov v Evropi, ki jo je Slovenija sprejela leta 1996. V njej je zapisano, da se
               morajo zagotoviti želje in potrebe ter pričakovanja državljanov glede zdravja in
               zdravstvenega varstva in da morajo biti mnenja javnosti upoštevana. Konec koncev v
               Ustavi Republike Slovenije piše, da ima oblast ljudstvo.</p>
               <p>Glede na Ustavo Republike Slovenije 50. člen, ki pravi, da imamo pravico do socialne
               varnosti, da ima pravico vsak državljan do najboljše medicinske oskrbe. V 72. členu
               je določena pravica vsakogar do zdravega življenjskega okolja skladno z zakonom. Tako
               mora država glede na ta člen vzpostaviti celoten sistem. Povedala bi tudi, da je
               Republika Slovenija leta 1961 podpisnica enotne konvencije o narkotikih Združenih
               narodov, v kateri je v 23. in 28. členu jasno zapisano, da država podpisnica mora
               omogočiti raziskovanje, učenje ter znanstveno raziskavo same rastline konoplje in
               vseh prepovedanih drog, vendar 55 let z Ministrstva za zdravje niti ena oseba ni bila
               sposobna vsaj prebrati tega.</p>
               <p>Da nadaljujem. Naše Društvo za regulacijo konoplje, Zavod za regulacijo konoplje in
               vse ostale iniciative, ki so se trudile ves ta čas  z dopisi, pa nikoli nismo prejeli nobenega odgovora,
               kljub temu, da sem magistra mednarodnega prava in vem, da imam prav, kar govorim.</p>
               <p>Poslali smo tudi prošnjo za licenco, glede na ZPPD, aktualni zakon v Republike
               Sloveniji, ki drži in v 7. členu jasno piše, da je možno gojenje konoplje v
               znanstvene raziskovalne in učne namene in da nam to licenco mora podeliti ministrica
               za zdravje. Seveda smo to uredili in smo poslali pravno-formalno prošnjo za dodelitev
               licence našemu socialnemu podjetju. Vendar z Ministrstva za zdravje nam niso znali
               povedati nič drugega kot to, da konoplja ni razvrščena med droge, kar je popolnoma
               napačno, ker potem bi jo lahko vsi gojili. To se upali celo napisati pisno. To imamo
               dokaz. V bistvu se sprašujemo kaj so počeli 55 let ti državni uradniki in ali so ti
               uradniki sploh prebrali enotno konvencijo o človekovih pravicah, katera pravi, da smo
               na enem planetu in da imamo vsi enake pravice.</p>
               <p>Torej državljan Amerike, ki živi v Los Angelesu lahko sadi, kadi, je, <gap n="…"/> si speče
               kekse, ponudi prijatelju prodajalno, medtem ko pa v Sloveniji človek, ki ima rada v
               zadnjem stadiju, niti ne more prositi zdravnika, da mu napiše tak recept, ker
               zaenkrat glede na aktualno zakonodajo v Republiki Sloveniji in neupoštevanju vseh
               evropskih konvencij ter same Ustave Republike Slovenije nimamo enakih pravic. Torej,
               ali mi živimo na drugem planetu? Ali naši uradniki ne znajo angleško, ker smo jim
               tudi ponudili, da jim pridemo prevesti vse raziskave, ki so jih naredili svetovno
               znani doktorji znanosti, ki se ukvarjajo s tem 30 let? Konkretno mislim gospoda
               Mišulana? iz Jeruzalema, ki je oče. Ta oseba je postavila prve teste in naredila, da
               kanabinoidi sploh so zdravilni. Ne razumem sledečega, ker mi kot pravniki, ko dobimo
               angleško besedilo ga prevedemo in se začnemo o tem pogovarjati.</p>
               <p>Glede na to, da tudi Zdravstveni svet v Republiki Sloveniji še do dandanes očitno
               niso, saj po odgovorih, ki smo jih prejeli, ne poznajo nobene raziskave. Torej, ali
               nimajo interneta v službi, ne znajo angleško? Zaradi tega smo jim poslali vse fizične
               raziskave in linke do teh raziskav. To je bilo leta 2015. Do dandanes nismo prejeli
               nobenega odgovora.</p>
               <p>Povedala bi še to, da so ukrepi, ki bi jih morala država sprejeti zaradi varovanja
               javnega zdravja in ki zavezujejo Republiko Slovenijo, določeni v 12. členu pakta o
               ekonomskih, socialnih in kulturnih pravicah. V tej normi je zapisano, da država mora
               poskrbeti, da bi se uresničila pravica vsakogar do najboljše stopnje telesnega in
               duševnega zdravja. Ampak od 1961 leta odkar je Republika Slovenija podpisnica te
               enotne konvencije o narkotikih, še niso omogočili niti enega samega projekta kljub
               legalnim prošnjam glede na aktualno zakonodajo nikomur še niso podelili licence zato,
               da bi lahko vsaj testirali, vsaj sprobali, vsaj videli, ker oni ne vedo, da obstaja
               ZPPD in ne vedo, da obstaja 7. člen tega zakona.</p>
               <p>Nadalje bi povedala, da je Društvo za regulacijo konoplje podalo tožbo državi ravno
               zaradi popolnega molka, nedelovanja in zaradi tega, ker že 55 let niso omogočili
               nobene raziskave kljub temu, da so vse evropske konvencije, vse konvencije in Ustava
               Republike Slovenije nad vso zakonodajo. In upam, da se vsi ti državni uradniki
               zavedajo, da te dokumente morajo izvrševati. Hvala lepa.</p>
            </sp>
            <sp xml:id="SDT7-OZZ-nujna-22-2016-10-07.sp15">

               <speaker>PREDSEDNIK TOMAŽ GANTAR:</speaker>

               <p>Hvala lepa tudi vam. Verjetno bo v nadaljevanju še kakšen odgovor. Sedaj ima besedo
               gospod Dean Herenda. Izvolite.</p>
            </sp>
            <sp xml:id="SDT7-OZZ-nujna-22-2016-10-07.sp16">

               <speaker>DEAN HERENDA:</speaker>

               <p>Najlepša hvala, gospod predsednik. Poslanke in poslanci, gostje. Kot predsednik Zveze
               nevladnih organizacij na področju droge in njihove uporabe bi definitivno pozdravil
               pobudo Zdravniške zbornice Slovenije in pa Združene levice, da se organizira po eni
               strani posvet in seminar za stroko, po drugi strani pa se odpre politična razprava.
                   Politična in
               strokovna razprava.</p>
               <p>To področje je enostavno prepomembno, da bi se prepustilo izključno enemu sektorju.
               Zgodovina konoplje in tega, kar se je dogajalo na tem področju enostavno kaže na to,
               da civilna družba mora biti prisotna pri nastajanju zakonodaje, ki tangira absolutno
               vse.</p>
               <p>Mi smo tudi Ministrstvu za zdravje, ki je nosilec zakonodaje na tem področju, prek
               Vlade večkrat opozorili, da zakonodaja na področju drog v delu, ki se nanaša na
               konopljo v neskladju z deklaracijo o človekovih pravicah, enotno konvencijo o drogah
               in je po mnenju pravne stroke tudi s slovensko ustavo. Če ne zaradi drugega bi
               legalizacijo gojenja in uporabe morali napisati v odprtem dialogu z nami, s civilno
               družbo, z aktivisti, ki so pravzaprav z vso zadevo štartali v Sloveniji.</p>
               <p>Mi smo trikrat opozorili Vlado. Imeli smo sestanke v kabinetu predsednika Vlade,
               pozvali tudi Ministrstvo za zdravje, na konstruktivno sodelovanje in dialog s civilno
               iniciativo in še vedno pričakujemo, da bomo vključeni v vsa tista telesa in organe,
               ki bodo pripravljali strokovne podlage za prihodnjo zakonodajo.</p>
               <p>Opozoril bi še na eno zadevo in to je, da pozdravljamo pobudo, da se konoplja
               premakne v drugo skupino, ampak po našem mnenju je to, če bi rekel v nogometnem
               žargonu, kratka podaja nazaj. Mi kot zveza in kot civilna iniciativa se dejansko
               zalagamo s samooskrbo, zaradi tega, ker je tudi predsednik Zdravniške zbornice
               Slovenije povedal. Črni trg je tukaj zaradi tega, ker doslej ni bilo drugega trga.
               Črni trg tudi, če vprašate proizvajalce konoplje, ki distribuira v lekarnah po
               Evropi, kot je Bedrokran? ima bistveno boljšo konopljo kot jo imajo Nizozemci. To je
               absolutno velika priložnost za eno državo, ki ima zgodovino vzgoje konoplje in je
               doslej predvsem zaradi meni nejasnega uradniškega odnosa do te rastline bila
               prepovedana v celoti, kljub temu da smo v Jugoslaviji bili drugi med svetovnimi
               proizvajalci.</p>
               <p>Mi vsekakor pozdravljamo, še enkrat bi rekel, to pobudo. Želimo si, da bi sodelovali
               zaradi tega, ker smo mnenja, da bo prihodnost pokazala, da je ta tako imenovani črni
               trg že v Slovenijo pripeljal vso stroko, ki naj bi predavala zdravnikom o tem kakšne
               so možnosti kanabinoidov, kaj je endokanabinoidni sistem, za kakšne bolezni se
               uporablja. Predvsem bi poudaril nekaj, kar je mogoče poslankam in poslancem nejasno,
               da je ta rastlina neverjetno inteligentna. Ona ima sedaj že 144 znanih kanabinoidov,
               več kot 1100 znanih flanovoidov, terpenov? in ta zadeva je taka, da tisti, ki rabi
               pomoč zaradi tega ker je ravnotežje v organizmu porušeno, iz rastline pobere tisto
               kar rabi. Zato je kakršnakoli regulacija v smislu normiranja in regulacije, sicer je
               to enostavno okolje, ki ga medicina in farmacija poznata, ampak za navadnega človeka
               to funkcionira kot si izbereš jabolko, ki ti najbolj ustreza. Najlepša hvala.</p>
            </sp>
            <sp xml:id="SDT7-OZZ-nujna-22-2016-10-07.sp17">

               <speaker>PREDSEDNIK TOMAŽ GANTAR:</speaker>

               <p>Hvala tudi vam. Naslednji je prijavljen gospod Božidar Radišič. Izvolite.</p>
            </sp>
            <sp xml:id="SDT7-OZZ-nujna-22-2016-10-07.sp18">

               <speaker>BOŽIDAR RADIŠIČ:</speaker>

               <p>Dober dan. Lepo pozdravljeni. Sem Božidar Radišič, podpredsednik te iste zveze
               nevladnih organizacij.</p>
               <p>Rad bi opozoril na nekaj problemov, da ne bi šli preveč v detajle. Namreč za
               obstoječe stanje na terenu je krivo dejansko  neizvajanje obstoječe zakonodaje zakona o drogah in
               kazenske zakonodaje. Na to smo opozarjali pristojne že leta. Namreč gojenje konoplje
               za kakršnekoli namene, kakor tudi posest konoplje ali drugih drog v Sloveniji nikoli
               ni bilo kaznivo dejanje, ampak je preprodaja tista, ki je kazniva. V tem času je
               pravosodje ubralo neko svojo pot kljub temu, da smo opozarjali ministrstvo leta in
               leta, naredili analize, vendar je bila na žalost od ministrstva sama ignoranca.</p>
               <p>Tudi kar se tiče razvrstitve drog, ne more biti odločitev uradnikov, ampak že sama
               dikcija zakona pove, da so v prvi skupini substance, ki so zelo nevarne za zdravje in
               ki se ne uporabljajo v medicini. To se pravi, že sedaj konoplja tam v prvi skupini
               nima kaj početi, ker vemo vsi, da se uporablja za zdravje in vemo vsi, da ni zelo
               nevarna za zdravje. Ker če bi bila bi ob prevalenci porabe konoplje v Sloveniji imeli
               bistveno več zdravstvenih problemov. Danes jih ni. Moram povedati, da velika večina
               napotitev na takoimenovane programe zdravljenja od konoplje zaradi represivnih
               organov celo prijav iz šol. Namreč vsak, ki je lahko obsojen za kaznivo dejanje, če
               prizna dejanje, dobi tudi zaradi tega milejšo kazen. Na to smo opozorili že Vrhovno
               državno tožilstvo. Opozorili smo vse ostale, vendar končno je pravosodje samo
               ugotovilo z zadnjimi sodbami, da dejansko gojenje konoplje ni kaznivo dejanje in s
               tem, da tožilstvo odstopa od pregone zoper te, ki si jo gojijo, bi moralo ministrstvo
               reagirati in temu primerno popraviti zakonodajo ali dati vsaj neke predloge.</p>
               <p>Sam bi še enkrat opozoril, da navedbe državne sekretarke o 28. členu so samo delno
               točne. Namreč, če preberemo drugi odstavek tega istega člena, bomo videli, da so vse
               razprave okoli konoplje za industrijske in prehrambene namene neumestne. Zakaj? Ker
               pravi tako: Ta konvencija se ne bo uporabljala za gojenje rastline konoplje izključno
               za industrijske namene, vlakna in zrna in hortikulturne namene. In prav tu je keč?.
               Dokler moja rastlina raste na mojem vrtu je to holtikultura. To ni ne preprodaja in
               nič drugega.</p>
               <p>Morate vedeti, da za take neupravičene kazenske postopke, ki še vedno potekajo,
               Slovenija porabi vsaj 20 do 30 milijonov neupravičenih evrov na leto, ker vsak
               postopek stane. Stanejo laboratoriji, policija, tožilci, sodniki, prečnine in to je
               nezakonito porabljen denar za nekaj kar sploh ni kaznivo dejanje.</p>
               <p>Še enkrat bom povedal. Bil bi zelo previden, ko stroka izjavlja, da konoplja ne
               zdravi. Še posebej državni uradniki. Dve leti nazaj so govorili, da sploh nima
               terapevtske vrednosti. Dajmo najprej to raziskati in bomo videli ali konoplja zdravi
               ali ne zdravi. Zato ker tukaj se lahko načne tudi kredibilnost koga. Tu ne smemo
               pozabiti, da sprememba zakonodaje, če se ne spremenijo podzakonski akti in to hitro,
               ne bo prinesla nič, kar v praksi to pomeni, da vsak, ki bo na konoplji kot zdravilu
               mu preneha veljati vozniško dovoljenje oziroma ne sme upravljati vozila – tudi to je
               bil predlog – zato ker je neaktivni metabolit še vedno na seznamu prepovedanih drog.
               To pomeni, da kdorkoli bo imel predpisano konopljo ne bo smel voziti. Takšna je sedaj
               sodna praksa v nasprotju z obstoječim zakonom.</p>
               <p>Tu bi se zahvalil dr. Kreku za to, da je tisti email, ki sem ga poslal na Vrhovno
               državno tožilstvo, o obnašanju represivnih organov, to je bilo konkretno v Kozini.
               Nihče, tudi če ima 5 gramov konoplje, si ne zasluži, da ga policist zaradi tega
               pretepa. Tega si policist ne sme dovoliti. Sploh ne mladoletnikom, ker kakšno mnenje
               bodo imeli ti mladoletniki o policiji, ki postopa na tak način. Mi smo to prijavili
               na Vrhovno državno tožilstvo in bomo videli kaj bo iz tega.  Tu naj še povem, da tudi ko nekdo
               pristane na zdravljenje od konoplje se mu tudi lahko zniža kazen. Vedeti pa moramo,
               da bi vsak program zdravljenja moral temeljiti na programu, ki ga sprejme Svet za
               zdravstvo – ne vem kako se sedaj spreminjajo ta imena – vendar tega programa do danes
               ni bilo sprejetega. To je še nekaj. Mi smo zaprosili Ministrstvo za zdravje, vendar
               smo dobili eno knjigico s priporočili. Se pravi ljudi pošiljajo na neverificirane
               programe zdravljenja, ki dejansko ne obstajajo v Sloveniji.</p>
               <p>Samo še enkrat bi poudaril. Mi si želimo samo tvornega sodelovanja z državno upravo,
               s strokovnjaki. Prav mi v conah smo tisti krivci, ki so že pred leti pripeljali
               največje strokovnjake na svetu. Večina teh, ki danes sedimo tu na odboru, na žalost
               ni bila prisotna lansko leto tega časa o posvetu o endokanabioidnem sistemu, ki je
               bil organiziran v Državnem svetu, kjer so govorili prav tako svetovno znani
               strokovnjaki. Sam bi apeliral na to, da nas končno sprejme oziroma da Odbor za
               zdravstvo apelira na Vlado, da nas končno potrdijo v Komisiji za droge, kamor spadamo
               tudi v skladu z akcijskim načrtom o izvajanju nacionalnega programa o drogah in da se
               končno začnemo pogovarjati o konoplji tako kot konoplji pritiče. Hvala.</p>
            </sp>
            <sp xml:id="SDT7-OZZ-nujna-22-2016-10-07.sp19">

               <speaker>PREDSEDNIK TOMAŽ GANTAR:</speaker>

               <p>Hvala vam. Imam še enega prijavljenega. To je gospod Rastko Križančič. Izvolite.</p>
            </sp>
            <sp xml:id="SDT7-OZZ-nujna-22-2016-10-07.sp20">

               <speaker>RASTKO KRIŽANČIČ:</speaker>

               <p>Lepo pozdravljeni. Najlepša hvala za besedo. Sem Rastko Križančič iz INNER, Instituta
               notranjega ravnovesja. Najprej pozdravljam to sejo, ker samo na tak način, s takšnim
               dialogom se lahko stvari premaknejo.</p>
               <p>Danes že cel dan govorimo o meni, in sicer o bolniku. Je pa dobro, da tudi bolnik
               nekaj pove o svoji izkušnji, da boste lahko morda razumeli o čem danes odločamo
               oziroma o čem se sploh pogovarjamo.</p>
               <p>Sam sem leta 2000 zbolel za kroničnem vnetjem debelega črevesja, ulcaroznim
               kolitisom? z zapleti: sepsa, večorganska odpoved, umetna koma, dvakrat resekcija
               ileuma. Do 2007 leta sem bil pod invazivnimi zdravili, kortikostereoidi? dokler se
               nisem srečal s konopljo in enimi drugimi stvarmi, ki so pač legalne, probiotiki,
               glutamin, aminokislina, ki je zelo dobrodejna za črevesje. Ampak največ pa je
               naredila konoplja. In od takrat ne verjamem, da konoplja samo služi v terapevtske
               namene, ampak konoplja tudi zdravi.</p>
               <p>Konopljo sem najprej užival tako, da sem jo kadil, zaradi tega, ker nisem poznal
               drugih opcij. Potem sem se naučil o proviziranju? o zdravem uživanju konoplje,
               uporabi svečk. In kaj se je z mojo boleznijo zgodilo? Od 2007 leta ne jemljem nobenih
               farmacevtskih sredstev in od 2007 leta imam samo še posledice tiste prvotne bolezni,
               ki sem jo takrat imel. V bistvu sem kot bolnik bil ves čas diskriminiran. Najprej sem
               se bal priznati osebni zdravnici, potem sem našel v Avstriji dr. Kurta Blasa, ki mi
               je ogromno pomagal na tem področju, ki mi je prvi predpisal Drunabinol, sintetični
               THC, ker seme se odločil, da na nek način se ne želim zdraviti več s preparati iz
               črnega trga, ampak bi želel en kontroliran proizvod. Na kar sem ugotovil, da ta en
               kontroliran proizvod ni nič v primerjavi z naravnim proizvodom. In pomaga veliko
               manj. Pomagalo je mogoče mojemu duševnemu zdravju, ne pa tudi poteku moje bolezni. Na
               potek moje bolezni pa je bistveno vplivala konopljina smola, ki sem jo pridobival
               tako kot jo pridobivamo vsi drugi bolniki s črnega trga. Želel bi si, da je to
               drugače,  da je zadeva
               na nek način regulirana, da bi lahko bolniki imeli možnost stopiti do svojega
               zdravnika in bi lahko dobili en nasvet kako se zdraviti, na kakšen način, da bi
               dobili predpisane ustrezne doze. Sam sem potreboval 15 let, da sem ugotovil kakšna je
               moja terapevtska doza zaradi tega, ker enostavno nihče ni informiran o tem kakšna
               doza bi morala biti za specifično bolezen.</p>
               <p>Zato pozdravljamo začetek na tej poti; izobraževanje zdravnikov in pozdravljamo, da
               se rastlina premakne iz zelo nevarnih snovi v drugo ali celo tretjo skupino, kjer so
               manj nevarne droge oziroma snovi. Pozdravljamo ta napredek. Vseeno pa bi radi
               opozorili na nekaj stvari. In sicer preparati, ki jih dobimo zdaj v tem trenutku v
               lekarni. Ne glede na to, kar nekateri zdravniki govorijo zdaj ali po televiziji ali
               kjerkoli, farmacevtski preparat je ta trenutek 6,8 krat dražji od preparata
               konopljine smole na črnem trgu. To smo naredili analize, več deset analiz z zavodom
               za regulacijo konoplje. Poleg tega, da je cena preparata – sedaj upoštevamo samo
               količino THC-ja v preparatu. Dronabinol, ki je sintetični preparat, ki vsebuje THC,
               vsebuje samo en kanabinoid, medtem ko rastlina, kot smo že slišali, vsebuje 144
               kanabinoidov. Zato, ker se pogovarjamo o regulaciji tega, dajmo premakniti iz prve
               skupine celotno rastlino, ne samo določene dele, tako kot se je dogajalo do sedaj, se
               pravi, da smo premaknili THC, cela rastlina pa je ostala v prvi skupini. To je v
               bistvu absurd glede na to, da je rastlina prepovedana zaradi edinega psihoaktivnega
               kanabinoida, ki je THC.</p>
               <p>Sistem kot je sedaj povzroča veliko škode in meni kot bolniku ne samo, da mi ni
               omogočilo zdravljenja, ki bi ga potreboval. Tudi sistem me je preganjal. V bistvu sem
               bil dve leti v procesu. Najprej zaradi kriminalne združbe, potem zaradi posedovanja z
               namenom prodaje in na koncu je tožilka odstopila od tega. Ampak koliko škode se meni
               kot bolniku dela na tak način, če se sistem generalno ne spremeni.</p>
               <p>Na vsak način cvet in konopljino smolo, ko bo to enkrat regulirano in ko bom lahko
               kot pacient do tega prišel, je smotrno, smiselno in pravično, da ga dobim na recept.
               Ne pa tako kot je sedaj predpisan ta magistralni proizvod iz THC in CBD, kjer bi
               moral kot bolnik plačati zanj in plačati 6,8 % več kot na črnem trgu. Če se boste
               želeli o tem podatku pogovarjati, vam dam z veseljem vso literaturo, da lahko o tem
               govorimo.</p>
               <p>Nekaj sem slišal tudi glede standardizacije kako so zapleteni postopki
               standardizacije. To ni tako zapleten postopek kot se prikazuje. Ta govor o zapletenih
               postopkih samo krepiti monopolizem in onemogoča terapevtsko širino raznovrstnih
               preparatov. Ker tudi če bomo dobili samo eno vrsto konopljinega cveta ali dve, ali
               tri vrste, obstaja tisoč vrst, zaradi tega, ker obstaja tisoč ali nešteto
               bolezni.</p>
               <p>Poleg tega bi lahko to veliko znanje o vzgoji konoplje izkoristili v Sloveniji zato,
               da bi kot ekonomsko prednost in da bi ustvarili delovna mesta.</p>
               <p>Zahvaljujem se vam danes za besedo in vas prosim za preudarno odločanje, ko boste
               govorili o meni. Hvala lepa.</p>
            </sp>
            <sp xml:id="SDT7-OZZ-nujna-22-2016-10-07.sp21">

               <speaker>PREDSEDNIK TOMAŽ GANTAR:</speaker>

               <p>Hvala lepa tudi vam za to vašo izkušnjo. Sedaj pa bi zaključil razpravo za goste. Če
               bo treba še kaj odgovoriti na kakšno vprašanje, ko bo razprava, bomo potem videli.
               Kolegice in kolegi, poslanke in poslanci, kdo želi prvi razpravljati?  Gospa Bojana Muršič.
               Izvolite.</p>
            </sp>
            <sp xml:id="SDT7-OZZ-nujna-22-2016-10-07.sp22">

               <speaker>MAG. BOJANA MURŠIČ (PS SD):</speaker>

               <p>Hvala lepa, predsednik, za besedo. Spoštovane kolegice, spoštovana državna sekretarka
               in vsi vabljeni gostje prav lep pozdrav.</p>
               <p>Moram reči, da današnja razprava kaže napredek, vendar kljub temu mislim, da to še ni
               dovolj, da bi po toliko letih, kot je bilo danes nekajkrat omenjeno lahko
               pričakovali, da bo šlo na bolje. Mislim, da je treba sedaj narediti to, kar bi že
               morali narediti pred nekaj leti.</p>
               <p>Torej, v Sloveniji je ta rastlina konoplja, cvet in njeni izvlečki v prvi skupini
               prepovedanih drog. To se pravi, da je gojenje in samozdravljenje prepovedano, kot je
               bilo danes tudi v uvodnih predstavitvah vabljenih tudi navedeno. Se pravi v Sloveniji
               je to sicer dokaj razširjeno, vendar prepovedano. Vsi vemo, da za zdravstvene namene
               je konoplja v redu. Bolniki to pričakujejo, zato je v javnosti veliko nezadovoljstvo.
               Sedaj se je pojavila tudi strokovna javnost s strani zdravnikov, da je potrebno to
               zadevo urediti.</p>
               <p>V zadnjih letih je bilo veliko govora o tem, veliko smo bili tudi poučeni o
               pozitivnih učinkih uporabe konoplje v te medicinske namene ne glede na to, da v
               govoru današnjega sklica govorimo o medicinski konoplji. Sama medicinske konoplje v
               vsej tej literaturi ne poznam. Poznam pa konopljo. Po literaturi, drugače nikakor
               ne.</p>
               <p>Moram reči, da na tem področju nisem strokovnjak. Sem se sedaj kar nekaj časa
               utrujala in prebirala te zadeve, se pogovarjala tudi s strokovnjaki in resnično to
               vašo razpravo mojega predhodnika z bolezensko izkušnjo se me je dotaknila in resnično
               upam, da bo politika v tem času tudi naredila korak naprej, kajti bolniki, ki se
               znajdejo v tako velikih težavah iščejo vsako bilko in vsako možnost, da je njihovo
               življenje čim bolj kvalitetnejše.</p>
               <p>Po mojih informacijah se ta konoplja, ki se uporablja za medicinske namene,
               bolečinsko zdravi, vendar po vaši izkušnji, ki ste jo omenili, to pomeni, da tudi
               zdravi. Na tem mestu se vam res zahvaljujem za to vašo mnenje, ki ste ga delili z
               nami.</p>
               <p>Ampak na tem mestu bi se dotaknila te konvencije, o kateri je bilo danes že govora,
               iz leta 1961. Mislim, da bi bilo na tem mestu resnično dobro, da bi sledili tej
               konvenciji, tudi Slovenija, in da to konopljo ne bi več razvrščali v prilogo ena,
               ampak bi se razvrstila v prilogo dve ali pa tri, s tem, da bi jo potem lahko
               uporabljali za medicinske namene, zdravniki pa bi lahko pomagali ljudem na sočuten in
               celo učinkovit način, kar je tudi ključno.</p>
               <p>Mislim, da je dobro, da na tej materiji, ki jo danes obravnavamo ne iščemo političnih
               pik, ampak da se politika poenoti, kajti to je za dobrobit bolnikov in da delamo
               korake naprej.</p>
               <p>Glede te konvencije, ki je bila prevedena iz angleškega jezika v slovenski jezik,
               imam pa nekaj vprašanj. Moram reči, da resnično angleška verzija je zelo težka
               materija, ampak bom vprašala o tem 28. členu, ki je preveden v ta slovenski jezik,
               ali je kdo prebral ta tretji odstavek 28. člena, ki govori: Pogodbenice bodo sprejele
               ukrepe, ki bi lahko bili potrebni za preprečitev zlorabe listov koke ali
               nedovoljenega trgovanja z njimi. Angleški prevod se mi zdi, da je malce drugačen.
               Tako da na tem mestu sprašujem kaj gre tu narobe. Ali so še kakšne druge napake v
               samem prevodu? Tu bi mogoče resnično vprašala ministrstvo oziroma kdo je to prevajal,
               kje so tu napake. 
               Vsekakor moram reči, da gojenje in uporaba konoplje mora biti nadzorovana. Malce me
               je na začetku te razprave zmedlo mnenje ministrstva, da se to ne bi prodajalo v
               lekarnah. Vsekakor se s tem ne strinjam, kajti le s prodajo oziroma oddajanjem na
               recept nekako lahko zagotoviš resnično pregledno, strokovno in nadzorovano uporabo
               le-tega.</p>
               <p>Uvodna beseda dr. Kreka je bila dajmo čim prej, bolniki to rabijo. S tem moram reči,
               da se nekako zelo strinjam. Moram pa reči, da me je kar zbodlo tudi to, da se ne bi
               mogoče gojila v Sloveniji. Mislim, da če bi prišlo do zelo nadzorovanega gojenja v
               skladu z zakonom o proizvodnji, prometu in prepovedanih drogah, bi bil to en doprinos
               Sloveniji za nova delovna mesta. Mislim, da je treba tudi to urediti. S tem bi
               zmanjšali ta črni trg. Res pa je, da bi morala biti potem cena nižja. Ne da je na
               črnem trgu, kot je bilo v nekaj besedah prej omenjeno, da je cena na črnem trgu nižja
               kot v lekarnah. Mislim, da je to pri določenih zadevah malce nenavadno.</p>
               <p>Na tem mestu bi rekla več poguma. Vsi skupaj potrebujemo.</p>
               <p>Če bi se še malce dotaknila teh sklepov, ki jih podaja predlagateljica oziroma
               predlagatelji Združena levica. Ta prvi je zgolj seznanitev za kar moram reči, da sem
               neizmerno hvaležna, da smo po 20 letih prišli do takšne seje, da se poučimo o teh
               zadevah. Mislim, da eno leto rabimo za takšno gradivo, to se mi zdi malce
               nenavadno.</p>
               <p>Pri drugem sklepu, ki je predlagan, da Odbor za zdravstvo nalaga Ministrstvu za
               zdravje da v 60 dneh konopljo premesti iz prve skupine prepovedanih drog ter da
               pripravi ustrezne pravne podlage, ki bodo omogočale zdravljenje z medicinsko konopljo
               kot zdravilom. Tu imam spet vprašanje. Medicinsko konopljo, sem že prej poudarila, da
               medicinske konoplje ne poznam. Potem bi moralo biti konopljo za medicinske namene ali
               morda kakšen drug primeren izraz bi prišel v poštev.</p>
               <p>Bom pa rekla glede tretjega sklepa; Odbor za zdravstvo nalaga Ministrstvu za zdravje,
               da pripravi ustrezne pravne podlage, da bodo v Sloveniji omogočali pridelavo in
               predelavo konoplje v medicinske namene. V bistvu lahko ta sklep mi sprejmemo. Jaz ga
               podpiram. Vendar še enkrat, v vsej tej dosedanji praksi, ko nimamo nobenega roka,
               mislim, da smo šli še korak nazaj. Mi smo na začetku rekli, da je potreben korak
               naprej, naredimo to in tukaj resnično predlagateljica predlagam, da se dogovorimo za
               en ustrezen rok, da Ministrstvo za zdravje pripravi ustrezno zakonodajo, v nasprotnem
               primeru pa Socialni demokrati imamo pripravljene spremembe, ki so nujno potrebne v
               tej zgodbi in podprete naše predloge in imamo lahko sprejeto zakonodajo zelo hitro in
               v prihodnjem letu bi lahko zadeve stekle po normalni poti.</p>
               <p>Še enkrat. Pozdravljam razpravo predlagateljice. Še enkrat se vam zahvaljujem, da ste
               sklicali to in upam, da tam kjer je volja se najde pot v prid bolnikov in tudi drugih
               državljank in državljanov. Hvala lepa.</p>
            </sp>
            <sp xml:id="SDT7-OZZ-nujna-22-2016-10-07.sp23">

               <speaker>PREDSEDNIK TOMAŽ GANTAR:</speaker>

               <p>Hvala lepa. Bomo potem odgovarjali, ko se bodo v razpravi izoblikovala vprašanja.
               Sedaj ima besedo gospa Violeta Tomić in za njo Simon Zajc.</p>
            </sp>
            <sp xml:id="SDT7-OZZ-nujna-22-2016-10-07.sp24">

               <speaker>VIOLETA TOMIĆ (PS ZL):</speaker>

               <p>Hvala za besedo. Že na začetku sem se v uvodni predstavitvi, ne vem, če ste dobro
               slišali, opravičila za terminologijo, ko sem rekla industrijska konoplja. Medicinska
               gre po <gap n="…"/> Konoplja je ena. Vsi vemo in ne bomo se vračali spet nazaj na izumljanje
               tega.</p>
               <p>Zelo sem vesela, da se prav vsi strinjamo, da je to nujno potrebno urediti. Tukaj se
               zahvaljujem dr. Kreku, ki je rekel, dajmo danes saj smo že pozni. Ljudje trpijo in
               dejansko samo zaradi teh administrativnih ovir nimajo še možnosti dostopa do
                  zdravil. To kar je
               rekla gospa dr. Danica Rotar tudi dekriminalizacije obravnave.</p>
               <p>Zelo so mi dragocena vaša mnenja predstavnikov Zdravniške zbornice Slovenije, tudi
               gospod Možina je rekel, da ima konoplja več pozitivnih kot negativnih lastnosti, da
               so pripravki cenejši. Zdi se mi pa zelo pomembno, da je v spletni anketi, v kateri je
               sodelovalo kar 642 zdravnikov, je kar 64 % zdravnikov podprlo uvedbo medicinske
               konoplje oziroma konoplje za medicinsko rabo - da ne bom spet kaj narobe rekla –
               obenem pa je večina zdravnikov menila, da slabo pozna indikacije in kar 95 % jih je
               ocenilo, da potrebujejo na tem področju dodatna znanja. Zato izjemno pozdravljam
               seminar, ki ga bo v novembru pripravila Zdravniška zbornica Slovenije, kjer bodo
               izobraževali zdravnike na tem področju in se posvetili temu.</p>
               <p>Seveda je nujno, da imajo bolniki možnost, da dobijo ta zdravila na recept, da se
               lahko njihov zdravnik, ki jih že zdravi, odloči tudi za zdravljenje s konopljo. Zelo
               dragocena je tudi izkušnja gospoda Rastka Križančiča, kajti dejansko morate vedeti,
               da je bolnik zelo kriminaliziran in stigmatiziran in to je nedopustno. Ob vseh
               težavah, ki jih bolnik že tako in tako ima.</p>
               <p>Sintetični THC, ste tokrat slišali s prve roke, ne funkcionira. Rastlina je
               stigmatizirana zaradi THC-ja, ne zaradi drugih sestavin. In THC je prestavljen in
               cela rastlina celo tista, iz katere pečemo kruh, pa je v prvi skupini.</p>
               <p>Sama pozdravljam pobudo, da bi šla v tretjo skupino, kajti ne vidim nobenega razloga,
               da bo ostala v prvem. V Združeni levici pa si želimo, da bi nujno bili v Sloveniji na
               tem področju samooskrbni. Bodimo že enkrat toliko samozavestni in ponudimo našim
               ljudem možnost, da pridelujejo in prodajajo celo namesto da kupujejo in uvažajo.
               Imamo strokovnjake, imamo znanstvenike, imamo kemike, imamo institute, imamo civilno
               družbo, imamo ogromno znanja in zakaj ne bi enkrat sami nekaj naredili. Zato od
               ministrstva iskreno pričakujemo, da bo pravilnik o pridelavi in predelavi konoplje za
               medicinske namene pripravilo tako, da bo omogočilo pridobivanje dovoljenja različnim
               pridelovalcem, tako kot je pred tem omenil gospod iz Fakultete za farmacijo Samo
               Kreft.</p>
               <p>Slovenija je majhna in je to izjemna možnost, da veliko manjših pridelovalcev lahko
               prideluje seveda pod določenimi pogoji, tako kot industrijsko konopljo pridelujemo
               pod določenimi pogoji, ki so regulirani. Pogoji morajo biti vsekakor postavljeni tako
               in tukaj vam res polagam na srce, da ne bo ustrezal le eni farmacevtski
               multinacionalki, kajti to bi bilo pa res tragično. Tega si pa v Sloveniji ne želimo
               in mislim, da se bomo vsi, civilna družba in kar nas je tukaj politikov, ki smo se
               zavzeli za to, ostro postavili proti temu, če bi sedaj prišla multinacionalka z vsemi
               growshopi in rekla mi pa to že imamo in da bi ministrstvo zakonodajo naredilo tako,
               da bi izločila domače ljudi in odprla vrata samo tujcem.</p>
               <p>Želimo da bi bilo približno tako kot je pri industrijski konoplji seveda z drugačnimi
               standardi. Želimo si, da bi dovoljenje pridobilo čimveč domačih posameznikov oziroma
               podjetij in tako bomo lažje zagotavljali primerno ceno zdravil in preprečili popolno
               odvisnost od tujcev in od multinacionalk. Seveda tudi pričakujemo od ministrstva, da
               bo omogočilo predpisovanje konoplje na recept in da bo poskrbelo za primerno
               izobraževanje zdravnikov.</p>
               <p>Sama sem optimistična. Mislim, da tukaj skorajda med nami ni človeka, ki se ne bi
               strinjal, da je to nujno urediti in mislim, da je 60 dni dovolj, da se uredijo
               podzakonski akti, ni potrebno spreminjanje zakona in omogočiti je treba predvsem
               bolnikom, da čimprej pridejo do teh zdravil. Hvala.</p>
            </sp>
            <sp xml:id="SDT7-OZZ-nujna-22-2016-10-07.sp25">

               <speaker>PREDSEDNIK TOMAŽ GANTAR:</speaker>

               <p>Hvala lepa. Sedaj ima besedo gospod Simon Zajc.</p>
            </sp>
            <sp xml:id="SDT7-OZZ-nujna-22-2016-10-07.sp26">

               <speaker>SIMON ZAJC (PS SMC):</speaker>

               <p>Hvala. Lep pozdrav vsem prisotnim. Mene osebno zelo veseli, da smo sedaj na tej
               točki, da se lahko na ta način  pogovarjamo o uporabi konoplji v medicinske namene.
               Namreč ta razprava v Sloveniji teče že kar nekaj časa. Že od kar sem poslanec znotraj
               teh sten se pogovarjamo različne poslanske skupine na to temo, ampak točka preloma se
               je zgodila sedaj, ko ste zdravniki povedali kaj zares želite. Brez neke strokovne
               spodbude od zadaj bi bila to sedaj samo politična odločitev in jo je zaradi tega
               sedaj toliko lažje sprejeti, ker tudi zdravniki stojite za tem oziroma nas pozivate,
               da to področje uredimo tako, da se pomaga bolnikom. V prvi vrsti moramo imeti v
               mislih bolnikih. Torej to, da se ne bodo več tresli zaradi tega ker so v prekršku
               oziroma v nekaterih primerih se jim očita celo kaznivo dejanje. Poleg tega moramo
               poskrbeti zato, da bodo zdravljeni s konopljo pod nadzorom zdravnikov individualno in
               pa da jim ne bo treba kupovati na črnem trgu preparatov, za katere ne vedo kaj točno
               je v njih in s tem tvegajo tudi svoje zdravje.</p>
               <p>Lepo je bilo danes opozorjeno, da moramo pri teh razpravah paziti kakšno sporočilo
               dajemo ven. Zapisal sem si od gospoda Kreka, da bo treba na promociji pojačati in tu
               se bom mogel strinjati. Pri proračunu vemo kakšne težave so vedno z vsakim evrom,
               ampak tukaj bo treba narediti nekaj več, ker se je do sedaj pokazalo, da prohibicija
               in vojna proti drogam v bistvu ni dala dobrih in želenih učinkov. Dobili smo več
               ljudi v zaporih in več uničenih usod, ampak vojno pa načeloma izgubljamo. Promocija
               je tista, ki v resnici poskrbi za to, da mladi v prvi vrsti ne posegajo po
               nedovoljenih substancah.</p>
               <p>Kar se tiče mladih, kolikor sem se pogovarjal v tem času, ko sem malo bolj aktivno
               ukvarjam s to tematiko, imamo problem. Mladi, kar se tiče konoplje, niso samo do 18
               leta, ampak so v bistvu do 25 leta, če sem prav razumel nevrologe. Namreč naši organi
               se malo dalj časa razvijajo in v tem času kanabinoidi niso tisto, kar ne bi bilo
               neškodljivo oziroma kar bi lahko vezali na polnoletnost 18 let. Ob vsej tej razpravi
               je treba biti pozoren na to, da ne dajemo signala, da je to pa kar popolnoma
               neškodljiva zadeva, ampak da povemo, da ima zdravilne učinke, da je potrebno zakonsko
               zadevo urediti tako, da bodo bolniki brez strahu pod enakimi pogoji imeli dostop do
               konoplje in tudi preparatov iz konoplje. In kot sem rekel, ne dajati napačnega
               signala tudi bolnikom, da bo to pa sedaj vse pozdravilo in da lahko nehajo s svojim
               klasičnim zdravljenjem. To lahko storijo, ampak ob sugestiji oziroma pod nadzorom
               zdravnika, če to skupaj ugotovijo, kar je pa lahko nevarno, če do te odločitve
               pridejo pacienti sami.</p>
               <p>Sedaj ko bomo urejali uporabo konoplje v medicinske namene, vas je že večina
               opozorila na ta problem našega izrazoslovja. Tudi sam v tem času, ko sem študiral vse
               te konvencije, nisem nikjer zasledil izraza medicinska konoplja. Sploh pa ne v tej
               konvenciji, na katero se je prej navezovala sekretarka, iz leta 1961, ampak izrazov
               nimamo medicinska konoplja pač pa imamo kanabis, imamo rastlino konoplja. Želel bi,
               da ko se bo ta zadeva urejala, tako glede uredbe kot kasneje, ko se bo urejala
               zakonodaja in podzakonski akti glede gojenja, da se res uporablja izraze, ki jih
               poznamo v konvencijah. In še to bi predlagal, da se gleda angleško konvencijo, ker
               tudi sam sem opazil kar nekaj nedoslednosti oziroma napačnih prevodov. Ampak moramo
               vedeti, če v našem prevodu nekaj piše, ne pomeni, da to drži. Drži pač originalen
               tekst, zato pri tem, ko boste ekipa na ministrstvu urejala uporabo konoplje v
               medicinske namene, bi vam še enkrat položil na srce, da se držimo ta pravih
               izrazov.</p>
               <p>Avtomatično pridemo na problem konoplje v prvi skupini. Rastlina konoplja je v prvi
               skupini. Če sem prav razumel, ne vem ali jo bomo premaknili ali je ne bomo
               premaknili. Namreč, če jo samo dodamo v drugo skupino medicinsko konopljo, ne vem
               točno zakaj smo zares naredili. Se pravi, da vse ostane enako, razen to, da smo tukaj
               dali en nov izraz. Tu se bodo pojavile tudi težave, ker mi s tem poročamo Evropskemu
               centru za nadzor drog in odvisnosti. Če pogledamo danes tudi piše, da imamo v
               Sloveniji kanabis v prvi skupini. Pa ni res. Mi imamo plant kanabis. Se pravi, da že
               tam pride do nekih 
               nedosledij kaj bomo sedaj poročali oziroma kaj bo sedaj pisalo. To me malo skrbi. Bi
               pa želel, da to kar počnemo, da bo v bistvu iz vseh kotov usklajeno in da ne bo
               prihajalo do nekih neskladij, ker potem se ta klopčič samo še bolj zapleta in ga bo
               na koncu vedno težje razvozlati in ugotoviti kaj smo zares naredili. Toliko kot en
               dobronameren predlog ekipi, ki se bo na ministrstvu s tem ukvarjala. Namreč to je
               stvar Ministrstva za zdravje, ne nas v parlamentu.</p>
               <p>Kar se tiče samega gojenja pa predvidevam, da bo treba vseeno spremeniti nekaj
               zakonodaje. Tukaj se moramo držati konvencije iz leta 1961. Treba bo, če ga še
               nimamo, ustanoviti organ za to, ki bo nadziral in poročal ter zbiral podatke o
               konoplji. Mislim, da kakšnega novega organa niti ne rabimo ustanavljati, ampak bo
               treba spremeniti mogoče zakon o agencijah in dati javni agenciji, ki jo že imamo, še
               dodatna pooblastila oziroma dodatne zadolžitve. To bo delo za ekipo na ministrstvu,
               da boste preštudirali kako se to najlažje naredi in z najmanj stroški. Mislim, da
               taki veliki finančni stroški za državo ne bodo nastopili, ker je treba tudi tisti
               člen, ki ga je državna sekretarka prebrala, mislim, da je 23. člen iz konvencije, ga
               je treba do konca prebrati zakaj vse se uporablja ta konvencija, v kakšnih primerih
               pa že ne drži več.</p>
               <p>Na koncu pa bi imel vprašanje za zdravnike. Če damo v drugo skupino to medicinsko
               konopljo, za katero še vedno ne vem kaj točno to je, ali s tem pridemo samo do tega,
               da bolnikom omogočimo to standardizirano konopljo, ki jo poznajo na Nizozemskem, ko
               vedo približno razmerje CBD-ja in THC-ja, ali vi želite, da se v Sloveniji omogoči
               legalna uporaba tudi smole? Če damo samo medicinsko konopljo v drugo skupino, smola
               mislim, da je še vedno v prvi in bi tudi tam ostala, pa bi tu rabili po mojem tako
               kot to prvo spodbudo, tudi kar se tega tiče kaj se želi slovenskim pacientom glede na
               vaše znanje in potrebe predpisovati. To se pravi, da to kar sedaj enkrat spreminjamo,
               da spremenimo tako, da bo to potem za bolnike vidno, da bodo imeli od tega korist
               tako bolniki kot tudi zdravniki, da jim ne zavežemo roke. Da ne govorimo v javnosti,
               da smo to področje uredili, potem pa bodo zdravniki rekli, da ne morejo dati vsega
               kar bi želeli. Želel bi si slišati kaj točno je tisto, kar slovenska stroka,
               slovenski zdravniki mislite, da bi bilo potrebno zakonsko urediti, da se predpisuje
               našim bolnikom.</p>
               <p>Toliko zaenkrat. Bom potem še glede na te odgovore, mogoče še kaj vprašal. Zaključil
               bi pa s tem, da me veseli, da se to končno premika naprej. Si ne predstavljam, da bi
               bil sam v situaciji, v kateri se je znašel marsikateri bolnik v Sloveniji, da bi se
               moral tresti zaradi tega, ker si hočem pomagati na načine, ki so v drugih državah pa
               legalni že nekaj časa. Tako da me veseli, da gremo v to smer. Hvala.</p>
            </sp>
            <sp xml:id="SDT7-OZZ-nujna-22-2016-10-07.sp27">

               <speaker>PREDSEDNIK TOMAŽ GANTAR:</speaker>

               <p>Hvala lepa. Mislim, da si pišete vprašanja mag. Muršič in sedaj gospoda Zajca. Potem,
               ko zaključimo en krog razprave, vam bom dal besedo. Sedaj ima besedo dr. Bojan
               Dobovšek. Potem se bom tudi sam pridružil razpravi. Izvolite.</p>
            </sp>
            <sp xml:id="SDT7-OZZ-nujna-22-2016-10-07.sp28">

               <speaker>DR. BOJAN DOBOVŠEK (PS NP):</speaker>

               <p>Hvala. Spoštovani vsi, ki spremljate to sejo. Še posebej bi pozdravil kolege, s
               katerimi smo leta sodelovali v različnih delovnih telesih.</p>
               <p>Problematika je bila vezana do sedaj več ali manj na kazenskopravne sankcije,
               probleme policije, probleme sodišč. Vidimo, da že tukaj v stroki zdravstva in ostali
               imamo veliko problemov, kako si lahko zamislite, ko zadeve prihajajo na sodišče, ko
               imaš pred seboj nekoga, ki je uporabljal tovrstne substance zaradi stanja, v katerem
               je bil, da mu je bilo življenje olajšano. Tukaj je bilo zelo veliko problemov in ta
               dekriminalizacija pomeni en velik preskok.</p>
               <p>Meni je žal, da glede uporabe konoplje v zdravstvene namene nismo naredili kakšnih
               korakov že prej, zato smo se večkrat zavzemali, da je šlo najprej za industrijsko
               konopljo in pozdravljam vse te namene, ki se sedaj sprožajo. Gre za to, da sem se do
               sedaj zavzemal za odpravo črnega trga, zato ker vemo, če ne uredimo trga, potem se
               pojavi črni trg.  Črni
               trg je vedno večji, pa ne samo na področju drog, tudi drugje. Moderne strategije
               gredo ravno v to smer, da mora država konkurirati z legalnim trgom črnemu trgu. S tem
               dobimo in kvaliteto nadzora in vse ostalo. Te razprave poudarjam in spodbujam in
               želim, da čim prej pride do sodelovanja na eni strani med stroko, na drugi strani
               politiko in pa izvršno vejo oblasti.</p>
               <p>Ta seja danes je vzorčen primer kako se lahko pride do nekih pozitivnih premikov.
               Upam, da bo zadeva čim prej stekla naprej v dobrobit vseh bolnikov in vseh
               ostalih.</p>
               <p>Bi pa še pri tej razpravi rad spodbudil to, da eno za kar se zavzema Zdravniška
               zbornica je sama raba, drugo pa je proizvodnja. Tukaj vidimo kako oba segmenta
               rešimo, ne samo enega in tisto, kar je bilo že opozorjeno, da ne bo vse skupaj
               izgledalo tako, da bodo potem tovrstne substance dostopne mladim. To se pravi ključ
               vseh strategij je, da zaščitimo mlade, pa ne glede na kateri ravni gledamo. Se pravi,
               da moramo skrbeti za to, da ne bo prišel občutek, da bodo mladi lažje dostopali do
               tovrstnih substanc. Toliko za razpravo. Hvala.</p>
            </sp>
            <sp xml:id="SDT7-OZZ-nujna-22-2016-10-07.sp29">

               <speaker>PREDSEDNIK TOMAŽ GANTAR:</speaker>

               <p>Hvala lepa. Še nekaj misli z moje strani. Tudi sam sem vesel, da se na tem področju
               premikamo z ene točke in da smo prišli do nekega dokaj skupnega mnenja, da je to
               smiselno urediti, da je to potrebno urediti in da bodo tudi bolniki v resnici imeli
               na razpolago konopljo v pravi obliki za potrebe zdravljenja.</p>
               <p>Razpravljati o tem ali zamujamo in koliko smo zamudili in koliko smo prepozni, ne vem
               če ima velik smisel. Treba je vedeti, da je medicina tista, ki je v prvi vrsti
               odgovorna za zdravljenje bolnikov. Ob medicini se ljudje poslužujejo že leta ali pa
               stoletja nazaj in tudi v bodoče se verjetno bodo, tudi nekaterih drugih metod
               zdravljenja. Ene se na koncu izkažejo lahko kot učinkovite in pridejo v neko prakso,
               mnoge pa so tiste, ki gredo v pozabo ali pa se izkažejo kot škodljive. Konoplja se je
               izkazala kot učinkovita.</p>
               <p>Treba pa je vedeti, da če razpravljamo o medicinski konoplji oziroma o uporabi
               konoplje v medicinske namene, ki jo bodo na koncu predpisovali zdravniki na
               zdravniški recept, je delovanje na področju medicine drugačno kot je na področju, pa
               ne me sedaj narobe razumeti, ampak bom rekel alternative kot se je prej obravnavalo
               zdravljenje s konopljo. Medicina je veda, ki temelji na dokazih, je podprta z dokazi.
               Študije o uporabi konoplje so prisotne v večji meri šele v zadnjih letih. Lahko so
               imeli nekateri bolniki dobre in boljše izkušnje, nekateri pa ne. Tudi na koncu se bo
               verjetno šele izčistilo po določenem času, katere so v resnici prave indikacije za
               uporabo medicinske konoplje oziroma konoplje v medicinske namene.</p>
               <p>Te študije so možne in relevantne, predvsem ko imaš prave vzorce, tudi dovolj velike.
               Zato ni neobičajno, da se to začne ponavadi pojavljati tudi v večjih državah, kjer je
               bolnikov določenih skupin za določenimi obolenji, ki to uporabljajo, da lahko
               napraviš statistiko, da lahko pripraviš ustrezne študije, je pač lažje narediti, ko
               se nekdo to loti.</p>
               <p>Šele v zadnjem obdobju, mogoče nekaj let, se pojavlja več dokazov, da je uporaba
               konoplje za zdravljenje pri nekaterih boleznih bolj, pri nekaterih manj učinkovita.
               Tu vidim tudi razlog, da je moglo nekako dozoreti, da je bil potreben nek čas, da smo
               tudi mi prišli na to, pa nenazadnje tudi zdravniki, da je smiselno omogočiti tudi
               zdravljenje s konopljo. Namreč, če je kdo zainteresiran, da uspešno zdravi, potem so
               to zdravniki. Vsak, ki
               se srečuje z bolnikom, ki hodi k njemu in mu nimaš več kaj povedati, kaj ponuditi,
               kaj dati, je sila zadovoljen, če mu lahko pomaga. Tu vidimo tudi kot zdravniki
               možnost, da bomo s tem bolnikom koristili. To je tudi Zdravniška zbornica tudi
               sprejela.</p>
               <p>Drugo pa je, kar je bilo tudi že omenjeno, da je treba s tem kolege dobro seznaniti
               kdaj, na kakšen način in kako. Da pa je potrebna regulacija pa mislim, da se zavedamo
               vsi. Namreč sami veste, ne poznam tega dovolj, ampak kljub vsemu, da osebnost
               zdravilnih učinkovin v različnih rastlinah niha. Če pa hočeš ti učinkovito eno
               bolezen zdraviti, moraš imate pa stitrirano? dozo, natančno določeno, vedeti kaj
               jemlješ, v kakšni količini, v kakšnih intervalih itd.</p>
               <p>Zato je smiselno in pametno, da se s tem ukvarja in medicina in farmacija in sam
               razumem tudi želje in interese vseh ostalih, ki vidijo širšo korist ali karkoli že.
               Ampak pustimo to, danes govorimo o uporabi konoplje v medicinske namene. Mislim, da
               se je ta pot začela in prepričan sem, da bodo tudi ti sklepi danes sprejeti.
               Ministrstvo za zdravje je navsezadnje tudi podprlo, tako da ne vidim, da bi sedaj na
               tem področju obstajala ovira. Verjamem pa, da bo potrebnega še veliko dela, da bomo
               prišli do prave uporabe, do pravih indikacij kje vse je uporabna.</p>
               <p>Kar nekaj let sem delal kot zdravnik. Do sedaj nismo imeli univerzalnih zdravil,
               verjetno tudi konoplja ni, čeprav koristi lahko v številnih primerih in bo treba
               najti in verjetno tudi začetno navdušenje ob uporabi, tako kot z vsakim zdravilom,
               tudi ostalimi, ki prihajajo na tržišče, je pač krivulja značilna. Na začetku je
               poraba velika, potem pa se ustali na nekem normalnem nivoju glede na učinkovitost, ki
               ga zdravilo ima. Enako se bo zgodilo tudi s konopljo. Prav pa je, da ta korak
               naredimo in me veseli, da o tem razpravljamo in sem prepričan, da bodo tudi bolniki
               od tega imeli korist.</p>
               <p>Sedaj kdo še od kolegov in kolegic želi besedo? Če ne dam besedo za odgovore na tisti
               dve vprašanji. Kdo bi želel na vprašanje odgovoriti mag. Muršičeve? Izvolite.</p>
            </sp>
            <sp xml:id="SDT7-OZZ-nujna-22-2016-10-07.sp30">

               <speaker>JOŽE HREN:</speaker>

               <p>Hvala lepa. Na začetku bi mogoče malo širšo zgodbo, ampak res na kratko, predstavil.
               Konvencije Združenih narodov, vse tri, so že tako dolgo veljavni dokumenti, da so se
               v nekaterih državah vsaj v zadnjem obdobju oblikovala neka stališča, da si zaslužijo
               prevetritev. V tem kontekstu je letos aprila v New Yorku v okviru Generalne skupščine
               Združenih narodov potekala tudi razprava. Torej, pričakovanja nekaterih držav do
               razprave so bila zelo velika, predvsem v smislu prej spraševanja regulacije konoplje.
               Nekatere države so dejansko imela velika pričakovanja, vendar treba se je zavedati
               realnih razmer v svetovni organizaciji, kjer pa ta pričakovanja niso deljena tako
               zelo med vsemi državami. Do te razprave o odpiranju konvencije ni prišlo in kot je
               bilo za razumeti stališča držav, niti ni za pričakovati, da bi se zelo kmalu razprava
               o konvencijah lahko odvila.</p>
               <p>Ko govorimo o konvencijah, je treba povedati, da ta prevod, ki ste ga omenili, ni
               uradni prevod. SE pravi uradnega prevoda v slovenski jezik žal do danes ni. Tisti
               prevod, ki je bil, je bil – po mojih informacijah – narejen pred dolgim časom, niti
               ne v Sloveniji in smo prosili to spletno stran oziroma ministrstvo, kjer je ta
               dokument objavljen, da ga umakne, ampak je še vedno tam dostopen.</p>
               <p>Če boste natančno prebrali tretji odstavek, ki ste ga citirali, boste videli,  da poglavju o konoplji se
               omenja kokine liste, kar je zelo nenavadno oziroma zgrešeno.</p>
               <p>Če se vrnem h konvencijam, je treba vedeti, da je konoplja v praktično vseh državah
               sveta še vedno kategorizirana kot rastlina, ki je v prvi skupini prepovedanih drog.
               Npr. če boste pogledali na spletni strani ameriške agencije za droge, boste videli,
               da je konoplja tudi na zveznem nivoju v ZDA še vedno v prvi skupini. Različne zvezne
               države sprejemajo drugačno politiko, drugačno zakonodajo, nenazadnje novembra bo tudi
               nekaj referendumov v ZDA na to temo.</p>
               <p>Če zaključim. Slovenska zakonodaja dejansko sledi določilom konvencij in treba je v
               tem smislu poudariti, da so države pri svoji zakonodaji na področju drog suverene. Ko
               poročajo mednarodnih organizacijam, torej ne samo evropskemu centru za droge in
               zasvojenosti, tudi Uradu Združenih narodov za droge in kriminal, poročajo o svoji
               zakonodaji. Torej poročajo dejstva v svoji zakonodaji. Hvala.</p>
            </sp>
            <sp xml:id="SDT7-OZZ-nujna-22-2016-10-07.sp31">

               <speaker>PREDSEDNIK TOMAŽ GANTAR:</speaker>

               <p>Hvala lepa. Odgovor še na drugo vprašanje.</p>
            </sp>
            <sp xml:id="SDT7-OZZ-nujna-22-2016-10-07.sp32">

               <speaker>DR. MILAN KREK:</speaker>

               <p>Ne vem točno katero vprašanje je bilo, ampak<gap n="…"/></p>
            </sp>
            <sp xml:id="SDT7-OZZ-nujna-22-2016-10-07.sp33">

               <speaker>PREDSEDNIK TOMAŽ GANTAR:</speaker>

               <p>Od gospoda Zajca.</p>
            </sp>
            <sp xml:id="SDT7-OZZ-nujna-22-2016-10-07.sp34">

               <speaker>DR. MILAN KREK:</speaker>

               <p>Glede olja in smole ste spraševali. Glejte, zadeva je zelo jasna. V tem trenutku je
               že vse narejeno tako, da je olje ekstrakt in ga trenutno po obstoječi direktivi lahko
               že predpisujemo zdravniki. Vprašanje pa je kako do njega priti. To je pa tisto drugo
               poglavje današnje seje.</p>
               <p>Hotel sem nekaj stvari, če dovolite, predsednik, glede konoplje. Prvo bi moral reči
               še to, da imamo 25 % mladostnikov pri 15 letih, ki so že uporabljali konopljo v
               svojem življenju. Da je med njimi 4 % takih, ki so uporabljali konopljo več kot 40
               krat v svojem življenju. To se pravi, da so redni uporabniki. Govorim o 15
               letnikih.</p>
               <p>Potem bi rad povedal še to, da imamo v Evropi 60.000 letno novih pacientov na
               področju konoplje. Da je Nizozemska, ko je vse to dala skozi, to proceduro, ki jo mi
               sedaj delamo – oni so jo že zdavnaj dali skozi – so na koncu ugotovili, da je treba
               16 % THC, konopljo, ki ima 16 % THC, so jo dali nazaj v prvo skupino. To govorim samo
               zato, ker so te stvari zelo občutljive. V Sloveniji smo imeli lansko leto 125
               indostikacij? s konopljo, pripeljanih v center za indostikacijo, kar pomeni, da je
               šel čez urgenco in čez cel filter in da so morali ti ljudje odležati en do dva dni v
               centru, zato da so spet prišli k sebi. Imamo pa v slovenskem prostoru okoli 1000
               hospitaliziranih ljudi letno zaradi konoplje. To se pravi indostikacija? in potem še
               posledic.</p>
               <p>Konoplja zdravi, to je res, vendar v trenutku, ko postane zdravilo. Ko pa postane
               zdravilo mora pa zadostiti vsem standardom zdravila. In tukaj je zelo velik problem,
               ker je pač rastlina in je treba biti zelo previden kdaj pride do tistega standarda,
               da je zdravilo. Zato je tukaj zelo pomembno, da etrirate? kot se reče. Sedaj sem že
               na zdravljenju. Za enega pacienta, da ga spravite na terapijo s konopljo, rabite
               približno tri do štiri tedne, da ga dobite v terapevtsko širino. Torej je zahteven
               pristop.</p>
               <p>Raziskave vsekakor podpiramo. Od samega začetka se trudim za to, da pacienti ne bi
               bili v kazenskih postopkih. Pacient ne sodi v zapor, pacient sodi v bolnico in v
               zdravstveni sistem, ne pa v zapore. To je treba enkrat narediti en korak tudi pri
               nas. Da se pridobi na zeleni recept, ki je brezplačen. To je edino možnost, da bodo
               vsi, ki imajo dostop do tega, kajti danes, čeprav imamo črni trg, tisti, ki nimajo
               denarja nimajo dostopa.  Zelo rado se govori, da gojenje v tem trenutku ni dovoljeno. To ni
               res. Gojenje konoplje je v tem trenutku dovoljeno pod določenimi pogoji, kar pomeni v
               znanstvene namene itd. Torej je že sedaj regulativa bistveno bolj ostra kakor v drugi
               skupini, zato se zavzemamo, da gre v drugo skupino, da je manj birokratskih
               postopkov.</p>
               <p>Prepričanje, da konvencija preprečuje in vse skupaj je zelo napačno. Interpretacija –
               prav je treba interpretirati, ker je treba pač vse take stvari interpretirati.
               Konvencija nikjer ne piše, da se ne sme predpisovati za zdravstvene namene. Nikjer.
               Ker konvencije niso bile sprejete za to, da bi odvzeli zdravilo, ampak so bile
               zapisane zato, da se ne bi teh substanc zlorabljalo. Treba je še nekaj povedati.
               Zaradi napačne interpretacije konvencij in v tem trenutku 60 % svetovnega
               prebivalstva nima dostopa do opijatnih zdravil. To se pravi protibolečinskega
               zdravljenja. V tem kontekstu smo mi daleč naprej pred ostalimi državami.</p>
               <p>Vprašali ste kaj je v tem trenutku potrebno. Potreben je premik v skupino dve, potem
               je treba zagotoviti, da zavarovalnica pokrije vse te stvari, da se na Zdravstvenem
               svetu sprejme te oblike zdravljenja in pa zagotoviti dovolj konoplje v lekarnah.
               Kajti zelo neodgovorno je, da mi začnemo zdraviti pa nimamo konoplje. To je pa še
               druga kriza.</p>
               <p>Z gospodom Dobovškom se absolutno strinjam. Država mora konkurirati črnemu trgu in ga
               mora obvladovati. Ne moremo reči, da imamo črni trg, potem pa čakamo. Treba je pač
               zregulirati in tukaj mislim, da smo na dobri poti. In pa da je ključ vseh strategij
               zaščita mladih. To podpiram in mislim, da je treba zelo vedeti tukaj in tudi na vas
               računam, da boste v tem kontekstu zagotovili več sredstev za preventivo.</p>
               <p>To je to. Zahvaljujem se gospodu Rastku za pogum, da je stopil pred javnost in
               povedal svojo izkušnjo, ki se nam zdi zelo dragocena za vse nas in takih Rastkov
               imamo kar precej v Sloveniji. Hvala.</p>
            </sp>
            <sp xml:id="SDT7-OZZ-nujna-22-2016-10-07.sp35">

               <speaker>PREDSEDNIK TOMAŽ GANTAR:</speaker>

               <p>Hvala lepa. Še poslanke in poslanci? Ponovno gospod Zajc. Še kdo? <stage>(Ne.)</stage> V redu potem
               bi za ta del zaključil razpravo in bi šli na sklepe. Izvolite.</p>
            </sp>
            <sp xml:id="SDT7-OZZ-nujna-22-2016-10-07.sp36">

               <speaker>SIMON ZAJC (PS SMC):</speaker>

               <p>Hvala. Samo en kratek komentar. Po vseh državah, kjer sem to preverjal, rastline
               konoplje nimajo razvrščene kot registriranega zdravila, ampak imajo samo ustrezno
               zakonodajo zagotavlja varne in kakovostne pripravke iz konoplje z znano osebnostjo
               aktivnih snovi. Ne gre čisto za registrirano zdravilo, ampak za nek pripravek, ki je
               kontroliran, če prav razumem, zato tudi toliko komentiram. Hvala.</p>
            </sp>
            <sp xml:id="SDT7-OZZ-nujna-22-2016-10-07.sp37">

               <speaker>PREDSEDNIK TOMAŽ GANTAR:</speaker>

               <p>Profesor Primožič, izvolite.</p>
            </sp>
            <sp xml:id="SDT7-OZZ-nujna-22-2016-10-07.sp38">

               <speaker>PROF.DR. STANISLAV PRIMOŽIČ:</speaker>

               <p>Hvala lepa, gospod predsednik. Dejstvo je, da so na teh trgih različne oblike
               konoplje, se pravi izdelkov. Vsaka snov, ki naj bo namenjena za zdravljenje, postane
               zdravilo in mora ustrezati nekim standardom. Najbolj običajni standard za zdravilo je
               res dovoljenje za promet, kot pravite registracija. Seveda pa je v določenih izjemnih
               primerih možna druga oblika pravnega statusa, ki pa mora biti ravno tako izvedena na
               nekih dokazih. Ali so to sedaj monografije, standardi, ki določajo osebnosti druge
               lastnosti. To je nekaj kar je lahko v evropski farmakopeji. Po naših informacijah se
               v okviru evropske farmakopeje pripravlja monografija, rastlinska monografija za
               konopljo, vendar jo še ni. Po drugi strani pa imamo države članice možnost, da
               reguliramo to področje. In današnja razprava je že na več točkah prišla do tega, da
               je potrebno zato, da bi lahko uporabili na dokazih podprto zdravstveno porabo
               konoplje in izdelkov iz nje, vključno z ekstrakti, katerih uporaba je dovoljena,
               sedaj gre tudi za to kako bi konopljo kot tako,  kot herbo officinalis? pravno opredelili in zato so
               tukaj potrebne aktivnosti JAZMP, ki je regulator, ki imamo družbena pooblastila, ki
               so bila podana v tej hiši v aktualnem zakonu iz leta 2014 kot regulacijo in tudi kot
               nadzor smo vključeni v te aktivnosti in smo pripravljeni zraven delati s stroko, z
               ministrstvom, tako da pridemo do teh standardov, da bo tisto, kar bo prišlo v uporabo
               v zdravstvene namene v Sloveniji definirano in da bo varno, kakovostno in
               učinkovito.</p>
            </sp>
            <sp xml:id="SDT7-OZZ-nujna-22-2016-10-07.sp39">

               <speaker>PREDSEDNIK TOMAŽ GANTAR:</speaker>

               <p>Hvala lepa. Potem bi zaključil ta del razprave in gremo na razpravo in odločanje o
               sklepih. Želi tu še kdo besedo? Izvolite, gospa Irena Grošelj Košnik.</p>
            </sp>
            <sp xml:id="SDT7-OZZ-nujna-22-2016-10-07.sp40">

               <speaker>IRENA GROŠELJ KOŠNIK (PS SMC):</speaker>

               <p>Hvala, predsednik. Spoštovani vsi navzoči, kolegice in kolegi. Sama danes zelo
               pozdravljam ta tematski odbor. Vesela sem, da je do njega prišlo. Predvsem mi je bilo
               zanimivo poslušati številne izkušnje nevladnih organizacij, strokovnjakov in gospoda
               Rastka, ki je z nami podelil svoje mukotrpne izkušnje, da danes primerno uživa to
               zdravilno rastlino.</p>
               <p>Sama bi poudarila to, da si želim, da bi bolniki res čim prej prišli do te zdravilne
               snovi na legalnem trgu, ne na črnem trgu, še posebej ko sem slišala kakšne ponižujoče
               obravnave je bil deležen gospod Rastko in mislim, da takšnih ponižanj si nihče od
               bolnikov ne zasluži.</p>
               <p>Res moramo iti v smeri, da bi bila država čim prej sposobna nadomestiti črni trg. To
               pomeni, da moramo omogočiti primerno kontrolirano pridelavo te rastline in tudi
               primerno zdravljenje, se pravi ustrezno zdravljenje, predvsem v smislu tega, da
               lovimo to ravnotežje in ne ustvarjamo na drugi strani tveganja predvsem za mlade
               ljudi za rekreativno rabo.</p>
               <p>Tudi ti sklepi, ki so tu pred nami, mislim, da so primerni in rada bi samo to
               komentirala, ker smo zelo različno zaznavali ali je pozno ali ni pozno ali je
               prepozno. Poznamo izrek, da je bolje pozno kot nikoli. Sama pa bi rekla, da je bolje
               zdaj kot pa nekoliko bolj pozno. Pozdravljam vse te tri sklepe in bom glasovala za.
               Hvala.</p>
            </sp>
            <sp xml:id="SDT7-OZZ-nujna-22-2016-10-07.sp41">

               <speaker>PREDSEDNIK TOMAŽ GANTAR:</speaker>

               <p>Hvala lepa. Želi še kdo razpravljati o sklepih? Predlagateljica, izvolite.</p>
            </sp>
            <sp xml:id="SDT7-OZZ-nujna-22-2016-10-07.sp42">

               <speaker>VIOLETA TOMIĆ (PS ZL):</speaker>

               <p>Naj se vsem zahvalim za konstruktivno razpravo. Mislim, da je res vzor tega kako se
               problemi rešujejo in da imamo vsi voljo, da se to reši. Mi smo se kar nekaj o tem
               letu izobraževali, se pogovarjali in res je, da je moral čas dozoreti. Ni šlo drugače
               in glede tega pozno ali zgodaj je res težko reči.</p>
               <p>Pred seboj imam Farmacevtski vestnik in zelo sem vesela brez stroke današnja razprava
               ne bi bila možna. Dokler bi civilna družba zahtevala stvari, ne gre. Ko stroka
               prepozna vrednost nekega zdravila, potem je mnogo več možnosti ali pa edina.</p>
               <p>V tem Farmacevtskem vestniku kot zanimivost naj vam povem, da so našli ostanke
               konoplje 700 pred našim štetjem na grobnici nekega šamana na Kitajskem. V Izraelu so
               našli okostje 14 letnega dekleta, ki je umrla 390 leta med porodom in so zažigali
               konopljo, da so ji lajšali bolečine. Beremo veliko zanimivosti, med drugim tudi to,
               da imajo rastlinski kanabinoidi mnogo manj nezaželenih učinkov kot sintetični. Zato
               še enkrat pozivam Ministrstvo za zdravje, da omogoči gojenje, pridelavo in predelavo
               te rastline v medicinske namene, da omogoči slovenskim pridelovalcem in predelovalcem
               in bolnikom, da se ta
               krog sklene, da postanemo znotraj države samooskrbni. Zahvaljujem se vsem v veliki
               želji, da bomo čim prej srečali prvega bolnika z zelenim receptom. Hvala.</p>
            </sp>
            <sp xml:id="SDT7-OZZ-nujna-22-2016-10-07.sp43">

               <speaker>PREDSEDNIK TOMAŽ GANTAR:</speaker>

               <p>Hvala lepa. V dogovoru s predlagateljico, če se strinjate, bi za vse tri sklepe
               skupaj glasovali skupaj. V redu. Sklepe imate v gradivu. Trije so in potem prehajamo
               na glasovanje. Želite še besedo? Izvolite.</p>
            </sp>
            <sp xml:id="SDT7-OZZ-nujna-22-2016-10-07.sp44">

               <speaker>SIMON ZAJC (PS SMC):</speaker>

               <p>Hvala. Samo vprašanje predlagateljici, če bomo drugi sklep glede na izrazoslovje kaj
               popravili. Bomo pustili medicinsko konopljo ali bomo dali konopljo v medicinske
               namene?</p>
            </sp>
            <sp xml:id="SDT7-OZZ-nujna-22-2016-10-07.sp45">

               <speaker>VIOLETA TOMIĆ (PS ZL):</speaker>

               <p>Lahko damo tudi konopljo v medicinske namene.</p>
            </sp>
            <sp xml:id="SDT7-OZZ-nujna-22-2016-10-07.sp46">

               <speaker>PREDSEDNIK TOMAŽ GANTAR:</speaker>

               <p>Se pravi preberemo sklep še enkrat. Se pravi: Odbor za zdravstvo nalaga Ministrstvu
               za zdravje, da v 60 dneh konopljo – zdravljenje s konopljo v medicinske namene. Brez
               medicinske potem? Konoplje v medicinske namene kot zdravilo.</p>
               <p>Še enkrat preberem potem. Se pravi samo drugi sklep: Odbor za zdravstvo nalaga
               Ministrstvu za zdravje, da v 60 dneh konopljo premesti iz prve skupine prepovedanih
               drog ter da pripravi ustrezne pravne podlage, ki bodo omogočile zdravljenje s
               konopljo v medicinske namene kot zdravilom. Izvolite.</p>
            </sp>
            <sp xml:id="SDT7-OZZ-nujna-22-2016-10-07.sp47">

               <speaker>NINA PIRNAT:</speaker>

               <p>Ministrstvo za zdravje prosi, da se sklep ostane takšen kot je. Z medicinsko konopljo
               zaradi tega, ker bomo tudi natančno definirali kot smo že večkrat povedali kaj
               medicinska konoplja je. Hvala.</p>
            </sp>
            <sp xml:id="SDT7-OZZ-nujna-22-2016-10-07.sp48">

               <speaker>PREDSEDNIK TOMAŽ GANTAR:</speaker>

               <p>Prav. Potem sklepi, o katerih bomo glasovali, ostanejo takšni kot so v gradivu.</p>
               <p>Pričenjamo z glasovanjem. Glasovanje poteka. Zaključujem glasovanje.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da so bili sklepi soglasno sprejeti.</p>
               <p>S tem zaključujem točko dnevnega reda in se zahvaljujem vabljenim gostom in kolegicam
               in kolegom.</p>
               <p>Mogoče še eno obvestilo za kolegice in kolege za strateško konferenco, ki bo v torek
               v prostorih Državnega sveta ob 9.00 uri, to je o vključevanju in financiranju
               inovacij v zdravstvu. Če koga zanima ste dobrodošli.</p>
               <p>Hvala lepa vsem še enkrat in nasvidenje. <stage type="time">Seja je bila končana 7. oktobra 2016 ob
                  16.10.</stage>
               </p>
            </sp>
         </div>
      </body>
   </text>
</TEI>
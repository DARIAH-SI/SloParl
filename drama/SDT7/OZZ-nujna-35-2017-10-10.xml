<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZZ-nujna-35-2017-10-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">A60E2005EB2F6744C12581AE003EBE16</idno>
               <idno type="custom" subtype="day">1DA1B60360291AF7C12581B60025A7E8</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=1DA1B60360291AF7C12581B60025A7E8</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZ-nujna-35-2017-10-10.OZZ" n="35">
               <name>nujna seja</name>
               <date when="2017-10-10"/>
            </setting>
         </settingDesc>
         <particDesc>
            <listOrg>
               <org xml:id="OZZ-nujna-35-2017-10-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZ-nujna-35-2017-10-10.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZDRAVSTVO</stage>
            <stage type="session">35. nujna seja</stage>
            <stage type="date">(10. oktober 2017)</stage>
            <stage type="chairman">Sejo je vodil Tomaž Gantar, predsednik Odbora za zdravstvo.</stage>
            <stage type="time">Seja se je pričela ob 14.01.</stage>


            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Spoštovane kolegice poslanke, kolegi poslanci, vsi vabljeni prisotni na današnji
               seji. Lep pozdrav.</p>
               <p>Pričenjamo 35. nujno sejo Odbora Državnega zbora Republike Slovenije za
               zdravstvo.</p>
               <p>Najprej običajna obvestila, in sicer obvestilo o odsotnosti gospoda Jerneja Vrtovca
               in pa gospo Nado Brinovšek nadomešča kolega Ljubo Žnidar.</p>
               <p>Prehajamo na določitev dnevnega reda seje odbora, in sicer ste s sklicem prejeli
               predlog dnevnega reda seje odbora. Do začetka seje nisem prejel predlogov za širitev
               dnevnega reda ali za umik katere od predlaganih točk. Zato je dnevni red seje odbora
               kot je v sklicu, in sicer dve točki. Prva točka je Predlog sprememb proračuna
               Republike Slovenije za leto 2018 in druga predlog proračuna Republike Slovenije za
               leto 2019. Obravnava je na podlagi 157. člena Poslovnika. Jaz bi predlagal še, da
               obravnavo obeh točk združimo, ker sta pač vsebinsko, edino za obe leti, drugače pa
               povezani.</p>
               <p>S tem prehajamo na <title>1. IN 2. TOČKO DNEVNEGA REDA, IN SICER PREDLOG SPREMEMB
                  PRORAČUNA REPUBLIKE SLOVENIJE ZA LETO 2018 IN PREDLOG PRORAČUNA REPUBLIKE
                  SLOVENIJE ZA LETO 2019.</title>
               </p>
               <p>Gradivo je bilo objavljeno na spletnih straneh Državnega zbora. Se pravi, naš odbor
               obravnava predlog proračuna kot zainteresirano delovno telo.</p>
               <p>Pričenjamo z obravnavo predloga teh sprememb proračuna za obe leti. Dajem najprej
               uvodno besedo predlagatelju proračunov. Ministrstvo za zdravje. Ministrica,
               izvolite.</p>
            </sp>
            <sp who="SDT7:KolarCelarcMarijaMilojka">

               <speaker>MARIJA MILOJKA KOLAR CELARC:</speaker>

               <p>Hvala, gospod predsednik. Pozdravljene poslanke, poslanci. Pred vami je predlog
               sprememb proračuna Ministrstva za zdravje za leto 2018, ki znaša 167 milijonov evrov
               od sedanjega sprejetega, ki znaša 99 milijonov evrov. Prav tako je pred vami tudi
               predlog proračuna za leto 2019, ki znaša 158,2 milijona evrov.  Iz same višine predlogov proračunov lahko
               ugotavljamo, da se proračun leta 2018 glede na sprejeti proračun povečuje za 67,1
               milijona evrov oziroma 67 %. Prav tako lahko z veseljem povemo, da se pa sama
               integralna sredstva v višini 133 milijonov evrov povečujejo kar za 73 %. V okviru
               tega predloga proračuna je potrebno povedati, da so sredstva povečana za leto 2018
               tudi na osnovi Zakona o spremembah in dopolnitvah Zakona o zdravniški službi, s
               katerimi smo uspeli iz državnega proračuna zagotoviti dodatnih 58 milijonov evrov, in
               sicer 40 milijonov evrov v letu 2018 kot nadomestilo za plačilo nezdravstvenih
               storitev, ki jih danes plačuje Zavod za zdravstveno zavarovanje, v letu 2019 se ta
               znesek povečuje za 20 milijonov evrov in bo tako zagotovljenih 60 milijonov evrov. S
               tem bomo v realizirali naše obljube oziroma tudi predloge v dolgoročnih načrtih, da
               zdravstveno blagajno razbremenimo vseh tako imenovanih nezdravstvenih izdatkov. To so
               predvsem izdatki, ki so naloga države in jih mora zagotavljati državni proračun, kot
               so financiranje pripravništva, potem tako znanstvene dejavnosti in financiranje
               specializacij. Kot veste, smo že v letošnjem letu zagotovili dodatnih 23 milijonov za
               skrajševanje čakalnih dob, tudi posebna sredstva iz državnega proračuna in pa 18
               milijonov za tako imenovani projekt, enkratni enoletni projekt skrajševanja čakalnih
               dob z načinom variabilnega nagrajevanja vseh zdravstvenih delavcev, ki bodo
               prispevali k boljši kvaliteti storitev in skrajševanju čakalnih dob. Pomembno je
               omeniti tudi, da pomembno krepimo področje javnega zdravja, in sicer uresničujemo
               izvedbene načrte, ki jih opredeljuje naša Resolucija o nacionalnem planu
               zdravstvenega varstva do leta 2025, tako na področju zdravega prehranjevanja kot
               telesne aktivnosti, predvsem za zdravje tvegane in škodljive rabe alkohola,
               preprečevanje rabe tobaka, prepovedanih drog in pa obvladovanje okužb s HIV. Za
               naloge javnega zdravja je ministrstvo oziroma bo ministrstvo v letu 2018 namenilo
               skupaj 31,8 milijona evrov integralnih in evropskih sredstev, v letu 2019 pa 33
               milijonov. Pri tem je pomembno poudariti, da bodo ta dodatna sredstva namenjena
               vzpostavitvi posebej celovitega programa strokovne podpore delodajalcem na nacionalni
               ravni, predvsem za izvajanje promocije zdravja na delovnem mestu s ciljem
               zmanjševanja pogostih in dolgotrajnih bolniških odsotnosti, kot tudi za prilagajanje
               delovnih mest in procesov delovno-aktivnega prebivalstva. V letu 2018 in 2019, tako
               kot vsako leto, v teh dveh letih nekoliko več, namenjamo 12,5 milijona evrov za
               plačilo oziroma zdravstveno varstvo socialnih ogroženih prebivalcev. Pomembno je
               poudariti, da bomo v letu 2018 namenili okrog 68 milijonov evrov za investicijska
               vlaganja, in sicer 38 milijonov iz integralnih sredstev in sredstev evropskih skladov
               ter pa seveda dodatno okrog 30 milijonov kumuliranih sredstev v tako imenovanem
               proračunskem skladu na Ministrstvu za zdravje, ki je namenjen samo investicijam. Naj na kratko omenim
               samo kateri so predvideni največji investicijski projekti v letu 2018, pa tudi 2019,
               nadaljevanje in dokončanje gradnje UKC Ljubljana oziroma tako imenovani DTS, potem
               bomo nadaljevali z opremo najpomembnejši, potrebno opremo v javno-zdravstvenih
               zavodih, potem bomo začeli v splošni bolnišnici Celje, projektni dokumentaciji, tako
               za izgradnjo bolnišničnih oddelkov kot novogradnje, potem v splošni bolnišnici Novo
               mesto, interni oddelek, urgenco, za Šentvid pri Stični, kjer je predvidena
               adaptacija, potem za negovalno bolnišnico v Ljubljani, za dispečerski center
               zdravstva, URI Soča kjer se gradi objekt Vijolica, potem nakup reševalnih vozil in
               druge opreme za UKC Ljubljana, potem klinika Golnik, izgradnja laboratorija, potem
               Zavod za invalidno mladino v Stari Gori, moramo povedati, da smo tukaj uspeli dobiti
               tudi kar pomembna evropska sredstva za nadomestno gradnjo teh paviljonov v Stari
               Gori, potem za UKC, nakup kronografa in še seveda nekaj, naštela sem teh največjih in
               najpotrebnejših investicij v zdravstvu za naslednji dve leti.</p>
               <p>Kar je novost, mogoče naj omenim tudi, da bo prvič Slovenija pristopila k skupnemu
               javnemu naročilu na ravni Evropske unije in sicer za nakup pandemskega cepiva proti
               gripi v višini 0,8 milijona evrov. Prav tako bomo nabavili nekaj opreme za
               helikoptersko nujno pomoč, dogovarjamo se pa prav sedaj tudi o možnosti, bi rekla,
               postavitve oziroma delovanje helikopterske nujne pomoči tudi v skladu z uredbama EU
               po 1. januarju leta 2018.</p>
               <p>Potem se bodo izvajali še številni projekti, jaz bom omenila samo nekaj
               najpomembnejših. Vsi so financirani iz evropskih sredstev za naslednjo finančno
               perspektivo, obdobje 2014-2020. Teh projektov je v skupni vrednosti 64,9 milijona
               evrov, omenila bom mogoče tiste največje in najpomembnejše, med katerimi je vsekakor
               nadgradnja in razvoj preventivnih programov ter njihovega izvajanja v primarnem
               zdravstvenem varstvu in lokalnih skupnostih. Naj na tem mestu omenim, da mislim prav
               petek, 13. oktobra bo objavljen javni razpis za ta sredstva, kjer seveda se lahko
               bodo prijavili vsi zdravstveni domovi kjer bodo tisti, ki seveda bodo dobili ta denar
               za razvoj teh centrov, imenovanih centrov za krepitev zdravja na lokalnem nivoju in
               tukaj je namenjenih okrog 14,5 milijona evrov, skupaj s programi, nekaj tudi za
               opremo.</p>
               <p>Potem bomo iz evropskih sredstev opravili razvoj in nadgradnjo mreže mobilnih enot za
               izvajanje preventivnih programov in pa zmanjševanje škod na področju prepovedanih
               drog, pa bi rekla še pomembna je med njimi tudi projekt za celostno zgodnjo obravnavo
               otrok s posebnimi potrebami njihovih družin, skoraj malo manj kot 2 milijona evrov je
               vreden ta projekt. Tako, da mislim, imamo <gap n="…"/> Omenim naj tudi še, no, da bomo skupaj z
               Ministrstvom za delo, družino izvedli tudi pilotne projekte in tudi ta  razpis bo v kratkem
               objavljen, ki bodo podpirali prehod v izvajanje sistema zakona o dolgotrajni oskrbi,
               in sicer bomo v treh slovenskih regijah preverjali sistemske rešitve v zakonu, tako v
               urbani regiji, ruralni in pa neki vmesni regiji, da bi lahko ugotovili kaj bi bila
               najboljša praksa s sistemskega vidika, kot je predvideno. Prav tako bomo iz evropskih
               sredstev namenili 1 milijon 500 tisoč evrov za informacijsko podporo za izvajanje
               sistema dolgotrajne oskrbe. Toliko bi jaz na kratko največje ključne poudarke iz obeh
               proračunov. Hvala.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa. Bi želeli še kaj dodati iz Ministrstva za finance? Ne. Okej, hvala.</p>
               <p>Sedajle smo dobili na mizo nekaj amandmajev in bi dal besedo predlagatelju
               amandmajev. Gospod Miha Kordiš, izvolite.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS Levica):</speaker>

               <p>Hvala za besedo, predsedujoči.</p>
               <p>Bom otvoril svojo razpravo s splošnim bottom line o teh dveh proračunih s poanto, ki
               sem jo izpostavil že, ko smo proračun obravnavali na Odboru za delo in to ne samo
               letos, ampak počnem, praktično isto stvar povem vsakič, ko proračun obravnavamo že od
               začetka tega mandata. Iz preprostega razloga, ker so očitno vladne in koalicijske
               prioritete take, da na strani prihodkov ohranjajo proračun nepravičen, na strani
               odhodkov pa nesolidaren. Socialno nepravičen zato, ker konec koncev celoten političen
               razred, ne samo aktualna vlada zadnjih 10 let sistematično znižuje davke na kapital
               in visoke dohodke, hkrati pa ta manjko prenaša na delavske razrede in vse ostale
               prebivalce z visokimi trošarinami in z DDV. Nesolidaren je pa proračun zato, ker bodo
               socialni in družinski prejemki še zmeraj prenizki za dostojno življenje, med tem ko
               bo Vlada bistveno povečala izdatke za izpolnjevanje zavez do Nata in za vzdrževanje
               svojega lastnega birokratskega aparata. Skratka, izvirni greh tega proračuna in
               njegovih predhodnikov so napačne prioritete. Denarja je dovolj, samo porablja se na
               napačnih koncih. Redko kdo se najbrž ne bi strinjal z menoj, ko rečem, da je
               zdravstveno varstvo elementarna človeška potreba, antropološka, če želite. Vsako
               minuto se zanašamo na zdravstveni sistem, da rešuje življenja in zdravje ljudi, tudi
               naše konec koncev. Ampak po desetih letih šparanja je naš zdravstveni sistem toliko
               na tleh, da se sploh ne pogovarjamo več o tem, kako bi izboljšali njegovo kakovost,
               ampak samo še o tem, da rešimo tisto, kar se rešiti sploh da. Težko je upravičiti
               nabavo novih Patrij in širjenje birokratskega aparata, med tem ko imamo pred seboj
               tako perečo potrebno kot je to zdravstveni sistem, ki bi jih kazalo primerjalno
               gledano nameniti največ sredstev.</p>
               <p>Vladni predlog ne ustreza pričakovanim interesov naših državljanov na področju
               zdravstva, ne. Vam bom navedel samo dva primera. Lani ste koalicijski poslanci
               sprejeli proračun v katerem je bilo za investicije v bolnišnicah namenjenih 48
               milijonov evrov. Vlada predlaga, da se v letu 2018 to zmanjša za 10 milijonov na 38
               milijonov evrov. In potem naprej v letu 2019 na nadaljnjih 25 milijonov evrov. Vse
               kar se je v zadnjih letih zgradilo novega so urgentni centri, pa še ti so premajhni.
               V Novem mestu, recimo, dobesedno zavračajo bolnike. Po drugi strani Onkološki
               inštitut večina ljubljanskih klinik dela v objektih, ki datirajo nazaj še v staro
               Avstrijo. Pa ne gre samo za stavbe, tudi diagnostična tehnika je dotrajana, jo je
               premalo<gap n="…"/> Drug primer so pa čakalne dobe, razvpite čakalne dobe. Dosedanji projekti
               Vlade na tem področju niso bistveno izboljšali stanje. In kako bi sedaj Vlada ta svoj
               neuspeh sanirala? Ja, za celo leto 2018 predlaga 18 milijonov, borih 18 milijonov za
               skrajševanje čakalnih vrst. Sedaj pa vzemimo  vse to, kar sem ravno prej povedal, in primerjajmo s
               proračunoma vojske in protokola. Leta 2019 bo za investicije v vse naše bolnišnice na
               voljo 25 milijonov evrov. No, v istemu letu bo za nabavo novih Patrij porabljenih več
               kot 44 milijonov evrov, skoraj še enkrat več denarja. Poraba na postavk investicij v
               naše bolnice se bo glede na leto 2016 zmanjšala za 23 milijonov evrov. Kje lahko
               najdemo ta manjkajoči denar? Ozrite se k postavki vladne službe predsedovanja
               Evropski uniji. To predsedovanje se ima zgoditi julija 2021, torej čez slaba 4 leta,
               ampak za to predsedovanja čez slaba 4 leta bo Vlada že 3 leta prej, to je v letu
               2018/2019, porabila 21 milijonov evrov. Za kaj? Za obnovo protokolarnih objektov na
               Brdu pri Kranju, s katerimi se je, spomnimo, nazadnje ukvarjala takrat še Janševa
               Vlada 10 let nazaj in pač niso v stanju, ki bi potreboval urgentno sanacijo. Tukaj bi
               lahko mirno nizal absurdnih primerov kolikor želite, ampak želim zgolj ilustrirati
               poanto. Za Vlado imajo zaveze do Nata in do evropskih birokratov prednost pred
               blaginjo lastnih državljanov. Celoten politični razred pri nas se strinjam s tem, da
               bodo šli v oblikovanje dveh bataljonskih skupin in za to porabili 1,2 milijarde
               evrov. No, naš zdravstveni sistem pa poka po šivih. Preprosto zato postavijo
               prioriteto tako, ker je nek obrambni minister to obljubil na zasedanju Nata, pa niti
               ni vedel, kaj točno obljublja takrat. Zakaj pa ne bi Vlada obljubila svojim
               državljanom, da bo te silne zneske namenila za, recimo, modernizacijo domov za
               starejše in javnih bolnic in potem to obljubo obravnavala kot sveto zavezo? Preden se
               mi bo kdorkoli spravil solit pamet z modrosti tipa, če ne bo varnosti, ne bo zdravja,
               varnost je naša najpomembnejša dobrina, brez varnosti ni ničesar in jada, jada, jada,
               kar je pač čisto propagandno drdranje, ki ga kar redno poslušamo. Slovenija ni
               vojaško ogrožena. Okrog nas so same prijateljske države, tudi članice Evropske unije.
               Nimamo sporov z drugimi evropskimi, kamoli neevropskimi državami. Poleg vsega tega,
               vojaška tehnika, ki se nabavlja, na čelu s Patriami niti ni namenjena obrambi
               domovine, ampak je namenjena operacijam Nata v tujini. In v Levici predlagamo
               naslednje: <q>»Nismo vojaško ogroženi, vojaške izdatke zato zamrznemo. In namesto, da
               nabavljamo staro železo za Nato, ta sredstva prekanalizirajmo v zdravstvene ustanove.
               Te so na prioritetni lestvici, skupaj z denarno socialno pomočjo in z okrepitvijo
               Inšpekcije za delo, na vrhu strategije Levice, kako zapeljati proračun.«</q> Življenje v
               domovih starejših občanov lahko spremljamo po medijih, tudi kakšno sejo odbora na to
               temo smo imeli že v Državnem zboru. Glejte, to življenje je vedno manj dostojno,
               zmeraj manj spominja na dejansko življenje. Po letu 1991 se je samo štukalo obstoječe
               stavbe, namesto da bi se šlo v izgradnjo novih in boljših, navsezadnje pa je oskrba v
               teh domovih starejših občanov pod kritiko tudi zato, ker se dela po normativih izpred
               40 let nazaj, datiramo v 70. Zdravstveni kader je izgorel, preobremenjen, za
               kvalitetno oskrbo preprosto nima časa, kolikor vendarle to izpeljejo, je to izključno
               zato, ker srce puščajo v službi, njegov delodajalec, javni, zasebni, kakorkoli že, pa
               tega niti se niti ne zna.</p>
               <p>Čisto za konec, pa mogoče bolj iz simbolnega razloga kot kakršnegakoli drugega,
               izpostavljam še, da si hoče Ministrstvo za zdravje  nelegitimno povečevati prihodke s tem, da se sklicuje
               na predsedovanje Evropski uniji. Namreč, v obrazložitvi piše, da se bo ta denar
               porabljal za, citiram: <q>»… jezikovne tečaje in za usposabljanje uslužbencev
               Ministrstva za zdravje, za vodenje sej.«</q> Rekel sem simbolne zaradi tega, ker gre za
               male zneske, 20 tisoč evrov vsako leto, ampak na stvari je čisto načelno vprašanje.
               Glejte, to predsedovanje Evropske unije se bo zgodilo čez 4 leta, ljudje, ki bodo šli
               na usposabljanje naslednje leto, mogoče jih na ministrstvu sploh ne bo več, poleg
               tega pa morajo vsi uradniki obvladati vsaj en tuji jezik, ki so se ga naučili tekom
               svojega javnega izobraževanja v srednji šoli, osnovni šoli, na faksu in tako naprej.
               In od vseh ministrstev bodo samo štiri izkoristili izgovor predsedovanja v razmeroma
               oddaljeni prihodnosti zato, da si grejo <q>»šponati«</q> nepotrebno dodatne prihodke v letu
               2018. Pa jih bom kar naštel zaradi tega, ker se mi jih zdi vredno postaviti na
               <q>»pranger«</q>. Andreja Katič - Socialni demokrati, Dejan Židan - Socialni demokrati,
               Peter Gašperšič – SMC in seveda aktualno Ministrstvo za zdravje. In glede na to, da
               imamo razmerje štirih ministrstev proti 14, ki si je šlo <q>»uturavati«</q> v svoj proračun
               to postavko je jasno, da nimamo opravka z nujno potrebnim stroškom in je totalno
               prezgodaj in nesmiselno zdaj zapravljati denar v ta namen in zato vas pozivam,
               koalicijski kolegi, da sprejmete naš amandma in da ta denar namenimo osnovni
               dejavnosti ministrstva, recimo oskrbi z dragimi zdravili. Zakaj prav tukaj Vlada
               predlaga, da se ta postavka glede na sprejeti proračun zmanjša za 56 tisoč evrov in
               mi želimo, da se ta izpad vsaj delno kompenzira s tem, da tej postavki namenimo 20
               tisoč evrov iz jezikovnih tečajev za birokrate na ministrstvu. In gre za simbolično
               protibirokratsko gesto. Delavci v bolnišnicah, v domovih za ostarele in tako naprej,
               delajo pogosto v nemogočih razmerah in s takimi nepotrebnimi, da ne rečem butastimi
               izdatki jim ministrstvo kaže popolno nespoštljivost. Če že ni v financah in če že ni
               v prioritetah, jim lahko da toliko pripoznanja, da nekaj stori vsaj v svoji drži.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Torej, prehajamo na razpravo in pa glasovanje o vloženih amandmajih. Zdaj, pri tem
               seveda velja tako kot običajno, glede na to, da smo zainteresirano delovno telo, da
               se o njih naš odbor izreče, opredelil pa se bo potem predlagatelj. Evo, dajem besedo,
               odpiram razpravo. Zdaj, prvi amandma, ki je bil predlagan še enkrat za leto 2018, to
               je pod številko 2771 Ministrstvo za zdravje <stage>(170501)</stage>. To je amandma, da se pri
               uporabniku, Ministrstvu za zdravje, v okviru politike zdravstvenega varstva v okviru
               glavnega programa oskrba z zdravili in medicinskimi pripomočki poveča podprogram
               Učinkovito zdravljenje z dragimi zdravili za 20 tisoč evrov. In tu gre za teh 20
               tisoč evrov, o katerih je kolega Kordiš zdaj na koncu govoril, namenjenih
               izobraževanju za potrebe predsedovanja EU. Kdo želi besedo?</p>
               <p>Gospod Möderndorfer, izvoli.</p>
            </sp>
            <sp who="SDT7:MöderndorferJani">

               <speaker>JANI (JANKO) MÖDERNDORFER (PS SMC):</speaker>

               <p>Zdaj, kolega Kordiša vsi poznamo in zato v tem splošnem delu niti ne bi polemiziral z
               njim, ker nima niti smisla, ker ne bova nikamor prišla, poleg tega smo že večkrat to
               polemizirali, pa je bil učinek vedno več ali manj isti, ampak zakaj pa ne. Ljudje
               seveda, predstavniki ljudstva imamo pravico povedati kaj si mislimo o proračunu, ki
               je predlagan in kolega Kordiš je pač povedal svoje mnenje.</p>
               <p>Seveda moramo biti pa malo bolj natančni kadar pa se poigravamo z amandmaji in pa s
               premikanjem denarja v proračunskih postavkah in ker govorimo o predlogu amandmaja, ki
               ga je predlagala 
               Poslanska skupina Levica in razložil kolega Kordiš. Moram reči, da gre za enega
               tipičnih populističnih amandmajev, na nek način opozoriš, jaz sem si predstavljal, da
               bo o zdaj pa nekaj konkretnega. Ne, pogovarjamo se o 20 tisoč evrov in kar je najbolj
               zanimivo, argumentacija ne sloni kje se denar potrebuje, to je kvečjemu obrazložitev
               zakaj prav ta, ampak argumentacija je kje odvzeti, zato ker je to ne <q>»fair«</q>. Po
               navadi imamo drugo logiko, če me razumete, vedno rečemo tam potrebujejo in tam
               potrebujejo denar in potem rečemo vzeli ga bomo tam X Y.</p>
               <p>Zdaj kolega Kordiša je zmotilo izobraževanje s tujimi jeziki, jaz moram reči, da
               argumentacija je naravnost neprimerna, ker mi vsi vemo, da seveda v osnovnem javnem
               izobraževanju se učimo jezika ampak tudi delajo na delovnih mestih in nimajo kontakta
               s tujci in ne uporabljajo in vsi dobro vemo, da kdor ne uporablja jezika aktivno vsak
               dan, vsakodnevnem življenju, pravzaprav ta jezik začne izumirati. Ga lahko aktivira
               pa seveda z obnavljanjem, z učenjem in tako naprej. Poleg tega jaz bi si želel, da bi
               to vsa ministrstva imela, pa ne samo zaradi predsedovanja, ampak kar naprej, ker je
               permanentno izobraževanje nujna podlaga in ne vidim razloga, zakaj tega ne bi bilo,
               če pa je argument še predsedovanje sem pa še toliko bolj vesel, da se niso spomnili
               leto dni pred predsedovanjem, ampak mnogo prej. Seveda je pa stvar naloga
               delodajalca, da vlaga v ljudi, ki bodo seveda tam tudi ostali, imajo perspektivo, ne
               pa nekoga, ki bo šel mogoče leto dni pred predsedovanjem v penzijo. Ampak to je že
               stvar delodajalca, ne nas, ker mi tega sploh ne poznamo, niti ne vemo in zato se mi
               zdi ta diskusija popolnoma deplasirana, zdaj pa dati, a veste, 20 tisoč evrov na
               področje učinkovito zdravljenje z dragimi zdravili, v kolikor je ta potreba, zagotovo
               nismo mi poslanci tisti, ki bomo ocenjevali koliko je ta postavka velika in koliko
               ne. Minister oziroma ministrstvo ima znotraj sprejetega proračuna, v kolikor bi se ta
               potreba izkazala, sploh pa, če govorimo o 20 tisoč evrih, lahko to naredi z notranjo
               prerazporeditvijo, če bi seveda ta problem nastal, ker v nasprotnem primeru bi,
               bodisi zato, ker se ta postavka sliši imenitno, tako zelo pomembno, pomenilo, da je v
               resnici ministrstvo slabo načrtovalo. Saj ministrstvo je načrtovalo koliko denarja
               potrebuje na tej postavki in bi bilo potem tudi <q>»fino«</q> slišati od predlagatelja ali
               ta denar sploh potrebujemo na tej postavki v taki višini, da se ne bo na koncu
               dogajalo a veste mi predstavimo denar z amandmajem, potem na koncu mora pa
               ministrstvo spet z notranjo prerazporeditvijo nazaj prestavljati tam kjer ima
               dejanske potrebe. Zato govorim, da je to populistični amandma.</p>
               <p>Zdaj pa predsednik ne vem, a lahko še ostale, drug amandma ali moram počakati, da
               pridemo do tistega amandmaja, glede na to, da je pa to stvar različne prakse?</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Jaz mislim, da bi vsaj identičnega za leto 2019 <q>»itak«</q> pa po mojem lahko tudi drugega
               povežete zraven, saj so vsebinsko povezani.</p>
            </sp>
            <sp who="SDT7:MöderndorferJani">

               <speaker>JANI (JANKO) MÖDERNDORFER (PS SMC):</speaker>

               <p>Da bo lažje kolega Kordiš potem nazaj odgovoril. V paketu. <stage>/ smeh/</stage> Kot predstavnik
               Združene levice.</p>
               <p>Zdaj <gap n="…"/> <stage>/ oglašanje iz dvorane/</stage></p>
            </sp>
            <sp who="SDT7:KordišMiha">

               <speaker>MIHA KORDIŠ (PS Levica):</speaker>

               <p><stage>/ mikrofon izključen/</stage> Levice.</p>
            </sp>
            <sp who="SDT7:MöderndorferJani">

               <speaker>JANI (JANKO) MÖDERNDORFER (PS SMC):</speaker>

               <p><gap n="…"/> kar pa se tiče amandmaja investicije, imam pa jaz resen problem pa iz enega drugega
               zornega kota. Veste, investicije niso nekaj kar poslanci preprosto rečemo zdaj bo šlo
               pa to na investicije. Treba je potem pogledati kaj je v NRP. Ti moraš investicije v
               NRP predvideti in jih planirati in temu primerno seveda tudi zagotavljati sredstva,
               ne da mi danes nekaj damo na <q>»lager«</q>, 15 milijonov, potem bomo pa ugotavljali kako
               pravzaprav nimamo urejenega tega dela in si bomo izmišljevali na hitro kaj vse je še
               treba kaj narediti. Ne verjamem, da obstaja na ministrstvih na zalogo investicija, ki
               jih kar takole malo potegneš ven iz omare in rečeš tole bi to. Eno je ideja in
               potreba, drugo je pa celotni projekt. Ampak kakorkoli gledano, zame osebno moram
               reči, da je izredno neodgovorno na takšen način seveda se razporejati. Ali je denarja
               dovolj? Vsak si ga želi veliko, vsak bi ga želel vsaj še, ne vem, 30 ali 40 % zraven
               in bi kar hitro bom rekel zelo enostavno postaval, ampak zdaj imamo spet en problem,
                   to je pa ta in hvala
               bogu je Poslovnik določil pravila igre, ko vlagamo amandmaje, da če nekam želiš dati
               denar, moraš tudi povedati od kje ga boš vzel. In zdaj se jaz eno stvar sprašujem.
               Kolega Kordiš, predvidevaš ti verjetno, da mi več ne bomo članica EU takrat, ali
               kako? Ali si srčno upaš, da se to zgodi. Mislim, preprosto ene stvari pač tako ne
               grejo. Mi imamo tudi neke obligacije in obveznosti in iz tega naslova seveda ne
               moremo kar takole malo vzeti te investicije, še posebej ob tem, da smo videli, da
               znotraj proračuna so bile določene obrazložitve zakaj se bodo določene investicije na
               področju diplomacije in konzularne storitve zmanjšala oziroma investicije delale in
               da ves čas govorimo, da se morajo določene stvari premakniti. Tako, da jaz amandmaje
               znotraj proračuna vidim seveda v dveh vlogah. Predvsem v prvi vrsti, da imajo
               pokritje ne samo tam kjer predlagaš, da se zviša, ampak tudi neko logiko tam kjer
               vzameš. Spomnite se kako je bilo pred leti, ko se je avtomatično kar obrambi jemalo
               zato, ker po defoltu, tam je bil denar na zalogi, pa tudi pravzaprav nekako splošno
               ljudsko mnenje je bilo, da nihče ni imel proti, če si obrambi vzel, bodo pa potem
               malo manj metkov imeli, pa malo manj pušk in tako naprej. In to se je delalo 10, 15,
               20 let. Do kam smo pripeljali celo zgodbo? Ja tako, da na koncu vojske sploh več
               nimamo, niti pravega plafona denarja. No, približno tako nekako je sestavljen tudi ta
               amandma. Pa ne samo na tem področju. Marsikje drugje in na neki taki splošni oceni
               pač ocenijo kje bi po njihovi logiki bilo treba manj denarja vlagati in dajati, zato
               seveda hvala bogu imamo ločeno izvršno vejo oblasti in zakonodajno. Zakonodajno
               zagotovo je tista, ki odloča, ampak izvršna pa tista, ki pove kje so te potrebe. In
               seveda na koncu tudi odgovarja, če te potrebe niso pravočasne in dobro narejene.</p>
               <p>Jaz bom opozoril še na eno stvar ob tem kaj pomenijo taki predlogi. Veste, leta 2012,
               ko je SDS predlagal ta znameniti ZUJF, je bilo moderno vsepovsod zmanjševati
               sredstva, tudi v Državnem zboru se je to dogajalo in smo skoraj ostali brez IT
               podpore zaradi tega, ker je takratni predsednik ocenil, da bi bilo fino kar za en
               milijon evrov zmanjšati sredstva vlaganja, redna letna vlaganja v IT podporni sistem.
               Ne bi mogli tole vse sejati kar se gremo tu za tem računalniškim sistemom. In to
               pripelje do tega, da bi jaz prej predlagal seveda, da razmišljamo o neki trezni
               politiki tudi takrat kadar se predlaga odvzem z neke določene postavke. Tako da <gap n="…"/>
               Seveda pa ne odrekam pravice kolegu Kordišu, ki predstavlja amandma, da seveda
               zagovarja takšno tezo, daleč od tega, sploh ne. Mu ne odrekam, ampak tako kot ima
               pravico to povedati, kako je to pametno, imam jaz to pravico povedati kako je to
               škodljivo.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Replika, kolega Kordiš.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS Levica):</speaker>

               <p>Hvala.</p>
               <p>Prav zmerom se zgodi naslednja argumentacijska linija s strani branilcev proračuna.
               Če boš predlagal nek skromnejši znesek in ga poskušal nekako vendarle stišati skozi
               tako, da ne bo preveč boleče na kateremkoli koncu, gre za potezo, ki je brez veze; pa
               to se ne splača, to je nesmiselno narediti. To smo zdajle, recimo, slišali. Potem, če
               predlagaš nekaj malo bolj ambicioznejšega, se zgodi pa argument, da to ne gre, ker se
               proračun podre ali pa zato, ker manjkajo neki drugi dokumenti. Ja, dragi moji,
               Državni zbor je isti, ki potrjuje proračun, je tisti, ki ga amandmira in je tisti, ki
               ga oblikuje. Vlada je samo predlagatelj iztočnice in tej formalistični argumenti, da
               to nekaj ne gre, gor pa dol, ja mislim, če te stvari ne grejo in potem očitno Državni
               zbor ne more opravljati svoje funkcije, zakonsko in ustavno določene, ja potem ga pa,
               ne vem, spremenimo politični sistem, ga odpravimo, pa bomo imeli direktno volitve za
               Vlado, pa bo tam 10, 15, kolikor koli že, očitno nadvse modrih ministrov, delalo vse
               in to bo to in parlamenta potem ne potrebujemo. In silno mi gre v nos ta argument
               zaradi tega ker oziroma ta dva načina argumentacije mi gresta v nos, ker nimata
               nikakršne veze z vsebino, ampak samo diskvalificirata predlagatelja, po navadi iz
               opozicijskih klopi, da on ni dovolj pameten, pa dovolj sposoben, pa ne ve zadosti, da
               bi lahko predlagal nek smiseln amandma, po navadi v javno korist. Sploh pa, ker ga
               občasno sprejmejo take absurdne obrazložitve, da ja, dajmo dodatno usposabljati
               uslužbence za predsedovanje Evropske unije zaradi tega, ker se nam bo to
               predsedovanje zgodilo čez štiri leta, čez <stage>/ žvižg/</stage> časa stran, a kriza našega
               zdravstvenega sistema je pa akutna in je tukaj in zdaj. Kaj, bolni ljudje pa lahko
               čakajo? To pa ni nekaj kar bi morala biti prioriteta, pa revni, konec koncev. To tudi
               oni lahko še malo počakajo. Zakaj? Da si bodo naši generali kupili nove igračke v
               Patriah, da si bo Vlada <q>»bildala«</q> svoj birokratski aparat in vlagala v politični
               prestiž na način novega <q>»frajha«</q> na fasadi Brda. Čeprav so bile te stavbe nazadnje
               podelane in mogoče je celo kakšna na novo postavljena, za časa Janševe Vlade, to je
               bilo 10 let nazaj. Ampak ne, to nekako je tisto kar je treba narediti nujno in ne,
               cela stvar se nam bo podrla, a zdravstveni sistem pa lahko mirno naprej še bolj peša.
               In glede na to, da določeni izdatki za predsedovanje Evropske unije na nekaterih
               resorjih nastajajo že v letu 2018, na drugih pa ne <gap n="…"/></p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Replika, kolega Kordiš <gap n="…"/> <stage>/ govorita hkrati – nerazumljivo./</stage></p>
            </sp>
            <sp who="SDT7:KordišMiha">

               <speaker>MIHA KORDIŠ (PS Levica):</speaker>

               <p>Ja. Je pač jasno, da ne gre za nujne izdatke. Ne gre in jih mirno lahko namenimo za
               pomembnejše stvari.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Želi še kdo besedo? Razpravo?</p>
               <p>Okej, kolega Möderndorfer, razprava.</p>
            </sp>
            <sp who="SDT7:MöderndorferJani">

               <speaker>JANI (JANKO) MÖDERNDORFER (PS SMC):</speaker>

               <p>Ja, kolega Kordiš, meni je žal, ampak ti si mene res narobe razumel ali pa me nočeš
               razumeti. Lahko pa sprejmem tvojo razpravo v smeri, češ, da te poskušam
               diskvalificirati zato, ker primerjaš manjši pa večji znesek, pa vendar, bom pa zdaj
               bolj direkten, ko govoriš o investicijah <gap n="…"/> Zdaj, tako velike zneske je pa treba malo
               bolj jasno opredeliti kam se jih bo namenjalo oziroma točno eksaktno za kaj. S tako
               kratke obrazložitve, oprosti, brez zamere, jaz takšnih, takšne odločitve pač ne bi
               sprejemal. Drugo kar pa mi očitaš pa je seveda predvsem, da je Državni zbor tisti, ki
               odloča. Drži, podpišem, se strinjam. Ampak opozicija, ne Vlada in hvala bogu je vedno
               koalicija tista, ki na nek način tudi oblikuje končna stališča in prevzame
               odgovornost. Opozicija še nikoli ni prevzela odgovornosti. Nikoli. Zato se ne hvaliti
               in bahati, češ, da karkoli boste predlagali, da potem je pa kaj narobe. Se pa
               strinjam, zelo lepo se sliši kadar rečeš, zdravstveni sistem je v razsulu, jaz se
               sicer s to trditvijo ne strinjam, zagotovo ji pa ne gre tako kot bi si marsikdo
               želel, potem pa v tem kontekstu ne podpremo teh amandmajev. Politike določa aktualni
               minister vsakokratne Vlade. Če govorimo na področju zdravja je to trenutno
               ministrica. Državni zbor pa te politike podpre ali ne podpre. No, to je ta razlika.
               Ker pa je proračun temeljni akt s katerim določaš izvajanje politik, je pa še toliko
               bolj pomembno ali te podpore ima. In zagotovo, če se bova šla šolo ure demokracije,
               ki je zagotovo najboljši med najslabšimi, mora ministrica iti, če ne podpremo njenega
               proračuna. In če si ti pričakoval kaj drugega, oprosti, žal. Mi to politiko zaenkrat
               ji zaupamo. Če si to želel slišati, na glas, da povemo, mi ji tovrstne politike, ki
               jih ta hip izvaja in predlaga in se rezultirajo skozi proračun, zaupamo. In zaupamo
               ji, da zna oceniti kdaj je trenutek, da bo namenila 20 tisoč evrov za učinkovito
               zdravljenje z dragimi zdravili, v kolikor ji bo to stroka predlagala in bo ta potreba
               tako narastla, kritično, da bo to morala narediti in verjemi mi, da bo to naredila
               brez sklepa Državnega zbora, ker to lahko naredi, kar se pa tiče za investicijska
               vlaganja pa pričakujem, da bo ministrica prišla s konkretnim predlogom znotraj
               proračuna in bo tudi jasno povedala kam želi in kako bo želela, če bi že želela
                   investirati za 15
               milijonov 689 tisoč, to, kar je predlagala tvoja stranka, zagotovo pa ne opozicijska
               stranka, žal. Ima pa eno drugo nalogo opozicija, ki jo pa zvesto uporabljate in jo
               počnete. Nadzor, nadzor, nadzor in še enkrat nadzor. In to nikoli ni prijetno
               poslušati, mi pa ni zoprno in je prav, da to izvajate.</p>
               <p>Hvala.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala.</p>
               <p>Repliko ima kolega Kordiš.</p>
               <p>Izvoli.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS Levica):</speaker>

               <p>Ja, očitno se v nekih segmentih s kolegom Janijem res nisva razumela. Prvič, me
               veseli, da je kolega Möderndorfer povedal na glas to, kar večina poslancev po navadi
               taji. Kakor je proračun sestavljen, je stvar političnih prioritet. In Vlada se je pač
               odločila, da je nov frajh<stage>(?)</stage> na Brdu politična prioriteta, da so nove Patrie
               politična prioriteta, da je nalaganje birokratskega aparata političnega prioriteta,
               ne pa reševanje revščine ali pa krepitev slovenskega javnega zdravstvenega sistema.
               To reši veliko problema v tem, kako se mi tukaj pogovarjamo.</p>
               <p>Drugo, proračun ni samo na mizi tukaj zato, da ga podpremo, ali pa, da ga ne
               podpremo. Tudi glasovanje ni uokvirjeno na ta način, da imamo samo plus in minus
               zraven, ampak imamo pravico celo stvar amandmirat in tudi drugače zapeljat. Bom tukaj
               izpostavil eno stvar, ki je morda presenetljiva komu, ki nas spremlja, ampak še tako
               trda desničarska vlada, kot je bila 2. vlada Janeza Janše, je podprla opozicijski
               amandma za univerze. Koliko je bilo, 12, 16 milijonov takrat? To je nekaj, kar se v
               mandatu te koalicije in te Vlade še ni zgodilo. Ne pravim, da se more, bi se mi zdel
               pa kakšen premislek, ki ga spodbode opozicijski amandma, zelo koristen in nemara bi
               rezultiral tudi v podpori amandmajev, ne pa, da se pač blokovsko stvari zavrača.</p>
               <p>Naprej, da zdaj odgovorim na direktno vprašanje. S tem amandmajev, ki zadeva
               investicijska vlaganja na sekundarni in terciarni ravni, želimo povečati sredstev za
               investicijo v bolnišnicah, v prvi vrsti oba klinična centra, še posebej tisti v
               Mariboru. Vsi vemo, da je v zadnjih investicijskih ciklih denar porabljen za to, da
               se je postavljalo nove urgentne centre, in seveda se je na ta račun zanemarjalo druge
               prostore, nabave medicinske opreme in tako naprej. In naše javne bolnišnice so še
               vedno postavljene v položaj, da se morajo zanašati na sponzorska sredstva, na
               donacije. Prvo je kar veliko korupcijsko tveganje, drugo je pa sramota za socialno
               državo. Jemljemo pa tam, kjer ta sredstva niso pač potrebna, v tem konkretnem primeru
               pri čisto preuranjenih pripravah na predsedovanje Evropske unije v železu, v obliki
               železa in betona. Kakšna druga sredstva na kakšnih drugih področjih pa posegajo v,
               denimo, nabavo nepotrebnih novih Patrij.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Kdo želi še razpravljati? Ministrica? <stage>/ oglašanje iz dvorane/</stage> Aja. Bi? Okej.</p>
            </sp>
            <sp who="SDT7:KolarCelarcMarijaMilojka">

               <speaker>MARIJA MILOJKA KOLAR CELARC:</speaker>

               <p>Okej.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Boste prvo vi?</p>
            </sp>
            <sp who="SDT7:KolarCelarcMarijaMilojka">

               <speaker>MARIJA MILOJKA KOLAR CELARC:</speaker>

               <p>Samo bi želela mogoče pojasniti ta predlog amandmaja oziroma teh 20 tisoč evrov za
               amandma k Predlogu proračuna za 2018. Naj tu prvo povem, da je splošna usmeritev
               glede predsedovanja, ker Slovenija predseduje 2. polovico leta 2021, je ta usmeritev
               bila, tako kot usmeritev Ministrstva za finance, ki je nekaj sredstev tudi
               rezerviralo, proračunski rezervi, da že danes vsa ministrstva razmišljajo o tem in
               namenijo pač po skladu z možnostmi določen del bodisi, ne vem, za kadre ali za
               izobraževanje. Kot sem že večkrat povedala, je Ministrstvo za zdravje kadrovsko zelo
               podhranjeno. Že, ko sem ga prevzela, je bilo pomanjkanje kadra, ki pa je danes tudi
               še vedno, mogoče nekoliko izboljšano, vendar predsedovanje Evropske unije je zelo
               zahtevna naloga in ta denar, ki smo ga namenili za, v bistvu, izobraževanje, je
               namenjen predvsem mladim, ki jih bi kadrovali in usposobili za te namene, da bodo čez
               3, 3 leta in pol sposobni kredibilno in verodostojno opravljati naloge predsedovanja
               v zvezi z našimi pristojnostmi. Glede te  postavke, učinkovito zdravljenje z dragimi zdravili,
               naj povem. Torej zdravila financira zdravstvena blagajna. Na tej postavki samo so
               tista zdravila, ki so za nekatere zares redke bolezni. Zakaj se mi zdi pomembno to
               povedati. Da je to v bistvu res, bom rekla, neka izjema za take specifične redke
               bolezni, kjer so neka inovativna zdravila, ki se v svetu pojavljajo, in nekaj, kar,
               ne vem, lahko obljubim in se zavežem, če seveda ne bodo porabljena za izobraževanje
               in če bi se izkazala potreba za več temi dragimi zdravili, bo seveda znotraj
               proračuna izvedena tudi ta prerazporeditev. Ampak po naši oceni in glede na pretekle
               izkušnje je ta predlog, tako kot je podan, zadosten. Ne bom pa se, ne vem,
               opredeljevala glede drugega resorja in teh prerazporeditev, ker verjamem, da je tudi
               generalni sekretariat glede na naloge predsedovanja in potrebnih kapacitet na Brdu to
               korektno planiral.</p>
               <p>Hvala.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Besedo ima kolega Pojbič Marijan.</p>
            </sp>
            <sp who="SDT7:PojbičMarijan">

               <speaker>MARIJAN POJBIČ (PS SDS):</speaker>

               <p>Hvala lepa, spoštovani gospod predsednik.</p>
               <p>Saj ne bom dolg, ampak kljub temu, ker smo pač zainteresirano delovno telo, kar se
               tiče proračuna, in je prav tudi, da nekaj čisto na kratko par stavkov rečem, kar se
               tega proračuna, tega predloga za 2018 oziroma rebalansa in pa za, torej za 2017 in
               2018, kot je predlagan, pač par stavkov rečem na to temo.</p>
               <p>Glejte, jaz mislim, da mi lahko prinesemo v ta, torej v Državni zbor proračun na
               področju zdravstva kakršnegakoli hočemo. In mi imamo velik problem, ker ne rešujemo
               probleme tam, kjer so ključni problemi. Ti lahko daš v zdravstveni sistem še, ne vem,
               koliko milijonov, koliko sto milijonov denarja, mi ne bomo rešili tistega, kar je
               ključno, mi ne bomo rešili zdravstvenega sistema, če ne bomo izboljšali upravljanje
               tega zdravstvenega sistema, če ne bomo tiste ljudi, ki se obračajo z enega na drugo
               delovno mesto, tretje delovno mesto, z istih političnih strank, vrtijo v krogu, tiste
               ljudi spraviti iz tega sistema, da ne bo se nadaljevalo stanje takšno, kakršno zdajle
               je, ker se praktično korupcije ni mogoče očitno kontrolirati in na tem področju se
               nič ni naredilo. In jaz sem prepričan, da ne glede na to, ali bomo mi toliko in
               toliko milijonov denarja novega vložili noter, če ne bomo rešili tega ključnega
               problema, da se bo v zdravstvenem sistemu začelo upravljanje in upravljati drugače,
               ne bo nič za paciente, še najmanj pa za, kar se tiče čakalnih vrst, nič spremenilo.
               Jaz sem prepričan, da stanje, kakršno sedaj imamo v zdravstvenem sistemu, in čakalne
               vrste, kakršne so, so skrajno nesprejemljive, nedopustne. Vsaki dan zdaj sem bil
               prejšnji teden, veliko<gap n="…"/> <stage>/ nerazumljivo/</stage> dni in opozarjal na to, da tisto, kar je
               ministrica zdaj v zadnjih časih govorila in tako dalje, kako se stvari spreminjajo na
               tem področju, je daleč, daleč od realnosti. Realno stanje čakalnih vrst v naši družbi
               je preseglo vse meje<gap n="…"/> <stage>/ nerazumljivo/</stage> In jaz mislim, da ni enega tu noter, ki sedi
               zdaj v tej dvorani, da bi lahko temu oporekal. In jaz mislim, da tudi s tem
               proračunom, takšen, kakršen je, rebalans in proračun za naslednje leto, ne bomo
               rešili tega problema, če ne bomo posegli v tisto, kar sem jaz rekel, torej pomeni
               upravljanje z zdravstvenim sistemom. In danes je bilo tudi nekaj besed rečenih v
               zvezi z odgovornostjo tistih, ki sedimo v Državnem zboru, ali Vlada ali koalicija ali
               pa opozicija. Jaz sem prepričan, da tisti, ki trdite, da imate odgovornost, da je
               odgovornost samo na poziciji in Vladi, napačno mnenje. Jaz sem prepričan, da vsi, ki
               sedimo v Državnem zboru, in vsi, ki sedijo na Vladi, Vlada je tako ali tako
               koalicija, ampak vsi, ki sedimo v Državnem zboru, vsi poslanci izvoljeni moramo vsak
               na svoj način prispevati svoj delček k temu, da se stvari spreminjajo na bolje, ne
               glede na to, ali si v poziciji ali si v opoziciji. In šele takrat, ko se ne bomo tako
               strogo delili na naše in vaše, lahko pričakujemo, da bomo naredili kak korak v pravo
               smer, ker nič nam ne pomaga in koristi, če se mi o vsaki zadevi prepiramo, kregamo, vi na tej
               strani, in jaz to ne rad uporabljam, pravite, da opozicija ne zna nič, nima prav,
               vsaki amandma, kot je bilo danes slišano, ki ga vložimo, se zavrže, kot da smo tukaj
               na tej strani sami bedaki. Jaz bi pa rad enkrat, da začnemo razmišljati drugače, pa
               se lotimo rešitve drugače, začnemo delati z roko v roki, ne glede na to, kdo je v
               kateri politični opciji, kdo je na kateri strani, ne na vaši, pa ne na naši, ker vsi
               mi tukaj, ki sedimo, smo zato tukaj, da pomagamo ljudem, ne glede na to, ali si v
               koaliciji ali v opoziciji. Definitivno se pa strinjam s tistim delom, da večjo
               odgovornost pa nosi koalicija in Vlada, to pa je dejstvo, ker ima pač v rokah
               instrumente, da lahko pride do določenih ciljev. Če bi pa ta ista Vlada in koalicija
               upoštevala tudi, velikokrat dobre, rešitve, dobre predloge opozicije, pa da bi skupaj
               potem poiskali neko primerno pot, verjemi mi, da bi zelo, zelo hitro prišli do
               tistega, kar država, kar naši ljudje, kar naš narod potrebuje. In ko govorim o
               čakalnih vrstah, moramo in morali bomo strniti vrste, ker zadeve so nam izšle iz
               vajeti. In, gospa ministrica, tako kot sem velikokrat rekel, bi že morala zdavnaj
               odstopiti, že zdavnaj, že zdavnaj. Ampak to, kar se dogaja, se pač dogaja. Na žalost
               je koalicija toliko močna, da ji ščiti hrbet, kljub temu, da dela slabo, kljub temu,
               da dela slabo. In to vejo, tudi koalicijske stranke so to povedale zelo jasno, ampak
               ne bom šel, torej ne bom o tem na široko razpravljal več, samo želel sem na to
               opozoriti, da nosimo odgovornost vsi, ki sedimo tukaj. In jaz moram reči, da jaz v
               opoziciji nisem tako prepričan, kot koalicijski poslanci pravijo, da smo zadovoljni s
               tem proračunom in s tem, kar je pač Vlada pripravila. Ne, nismo, nismo zadovoljni.
               Rešitve so možne tudi drugače. Ne trdimo pa, da nimate želje, da bi rešili stvari na
               pravi način, ampak treba se je na pravi način usklajevati in treba tudi medsebojno se
               poslušati, ne pa postaviti neko črto, od tu naprej ste vi, od tu naprej smo mi. To je
               napačno in to ne pelje to državo nikamor. In upam, da bomo to enkrat presekali. Upam,
               da bomo to enkrat presekali.</p>
               <p>Kar se pa tiče amandmajev, ki ga je Združena levica vložila, vsaj tega prvega<gap n="…"/> <stage>/
               nerazumljivo/</stage> 27/11, ga bom jaz podprl, moram povedati, ker v njemu ne vidim nič
               slabega. Predvsem še, ko obrazložitev berem, da bi bila naj sredstva namenjena tudi
               kliničnem centru v Mariboru. Še kako potrebuje nov denar, še kako. In stanje v
               mariborskem kliničnem centru, bi bilo fajn, vsaj upam, da ga poznate dovolj dobro.
               Hvala bogu, da je zdaj tam postavljen in bil izvoljen nekdo, ki, jaz sem prepričan,
               da je pač drugačen od ostalih politikov, ki so bili tja nastavljeni. In vem, računam
               na tega gospoda, da bo znal ta klinični center izpeljati s tistega vsega, kar se pač
               dogaja, kar se je dogajalo in leta in leta nazaj so tam bile velike težave, ampak ne
               samo po krivici ljudi, ki so vodili klinični center v Mariboru, ampak velike krivice
               so bile tudi temu narejene s strani ministrstva, ker niso prisluhnili, da ne govorim
               o zdravnikih, da ne govorim o anestezistih in tako dalje in tako dalje. In jaz
               mislim, da se temu treba opreti, to prakso zaključiti, jo presekati in pristopiti k
               drugačnim rešitvam, takim, ki nas bo vse skupaj peljala do cilja, ki smo ga skupaj
               zastavili, predvsem pa tisti, ki stojijo v vrstah in čakajo tudi na urgenci po 8 ur,
               tudi na urgenci po 8 ur. Sem zadnjič slišal par takih stvari, pa ne bom zdaj primere
               tukaj navajal, da mi je šlo na bruhanje, da sem rekel, da bi, glej, tisti, ki so
               vodilni v tem zdravstvenem sistemu, trebalo, ne vem, kaj narediti, ker nimajo tam več
               kaj iskati, ker praksa je drugačna kot teorija in to, kar se mi tukaj menimo. Pojdite
               enkrat, ministrico bi enkrat želel, da gre sedet v čakalnico v te urgentne centre.
               Enkrat naj gre od začetka, pa do konca, ko pride pa<gap n="…"/> <stage>/ nerazumljivo/</stage> pa boste videli,
               kaj se tam dogaja. Potem boste lahko realno odločali in solili pamet tukaj nam. In
               dokler ne boste tega naredili, je to, kar vi delate, daleč od tistega, kar je
               realnost v naši družbi. In jaz mislim, da to je treba spremeniti. In še enkrat, ta
               proračun zagotovo ne bo rešil to, kar sem rekel, dveh ključnih stvari. Prvo je
               čakalne vrste in drugo je, kar sem rekel, upravljanje s tem sistemom. Če bojo ti
               ljudje, ki so že toliko in toliko časa na teh ključnih pozicijah še naprej, to je
               ravno tako, če daš ovco pazit volku. Pa mi naj nekdo  pove, kako dolgo bi to vzdržalo. No, tako je zdajle.
               Tisti ljudje, ki vseskozi te stvari, te zgodbe peljejo tako, kot je peljejo, so še
               vedno tam in njim lahko daš koliko hočeš denarja, bo stanje isto, kot je bilo,
               zagotovo pa še slabše, ker bodo stvari se samo vlekle in še kopičile naprej. In jaz
               mislim, da je tukaj treba pomembno, spremembo je pomembno, potezo narediti in šele
               takrat lahko računamo, da bojo šle zadeve v pravo smer.</p>
               <p>Hvala lepa.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Še jaz par besed. Torej jaz seveda te spremembe proračunov podpiram. To ne iz
               razloga, ker bi mislil seveda, da je tega denarja za zdravstvo dovolj, ali pa, da je
               tudi vse idealno razporejeno, ampak dejstvo je, da zdravstvo to potrebuje in da v
               vseh kar veliko preteklih letih v bistvu teh dodatnih sredstev nismo uspeli
               zagotavljati. In zdaj je čas, ko pač je to nekoliko lažje, predvsem pa to odraža, kot
               je bilo že rečeno, nekje eno vrsto prioritet Vlade. In jaz moram reči, da sem vseeno
               vesel, da se je ta Vlada odločila, da nekaj teh sredstev in teh prerazporeditev
               naredi in prevzame nekaj bremen tudi zdravstveni blagajni, da bo vsaj malček lažje
               zdravstvo zadihalo, kar ne pomeni seveda, da ne manjka v tem sistemu še vse, o čemer
               smo že veliko govorili tudi na tem odboru in izven njega, od sprememb, ki so nujno
               potrebne, do sistemskih sprememb, tudi v financiranju, ki bodo dolgoročno
               zagotavljale eno stabilnost javnega zdravstvenega sistema. Ampak kljub vsemu
               ocenjujem, da tu je napravljen korak naprej, ki bo olajšal javnemu zdravstvenemu
               sistemu, da prebrodi tole težko situacijo, v kateri je trenutno.</p>
               <p>Zdaj mogoče še samo na kratko glede teh dveh oziroma treh amandmajev. Seveda sliši se
               lepo. Na eni strani imamo en, dajmo reči, če ocenjujem stališča zdravstvenega
               sistema, en minoren znesek 20 tisoč evrov. Dejansko bolj simbolično predstavlja,
               čeprav jaz mislim, da kljub vsemu, da na tem področju veliko ne bo rešil, na drugi
               strani pa se mi zdi in bom tudi jaz zadovoljen, če bo teh 20 tisoč evrov v resnici
               porabljenih na način, kot je predvideno, in se bo nekdo nekaj iz tega naučil. In
               mislim, da le sodelovanje tudi v evropskih institucijah, ne samo pri predsedovanju,
               tudi sicer, je pomembno in da pač poznavanje jezika, vemo, da generalno vzeto seveda
               nismo med najboljšimi, in se mi zdi smiselno vlagati seveda tudi v to področje.
               Predvsem pa, se pravi, ne vidim na drugi strani, da bi si zdravstvo zelo veliko
               opomoglo z 20 tisoč evri, da gre za takole diskusijo.</p>
               <p>Zdaj drugo vprašanje je seveda pa manj simboličnih skoraj 16 milijonov za
               investicije. Seveda zelo dobro poznam potrebe in tudi 15 milijonov tudi dodatnih je
               premalo, če bi želeli seveda rešiti in opremljanje, ne samo gradnjo zidov, ampak vse
               ostalo, kar je na področju zdravstva potrebno. In tu je potrebna neka usmeritev ali
               pa odgovornost koalicije in politike, ali bo namenila za to področje nekaj več ali
               manj. Jaz bi si želel, podobno kot kolega z Združene levice oziroma z Levice, da bi
               morda manj namenili za kakšno drugo stvar, pa bistveno več za zdravstvo, in mislim,
               da bi to seveda ljudem, vsem nam, bilo verjetno bolj potrebno ali pa pomembno. Ampak
               nisem verjetno jaz tisti, ki je za to poklican. Na drugi strani pa se mi zdi z
               lahkoto odločati, kaj bomo sprožili, ko bomo odvzeli z enega drugega programa
               politične diplomacije in konzularne storitve za 16 milijonov. Pravzaprav ne vem, kaj
               je v tem noter mišljeno. Definitivno je pa, da Slovenija je del EU in seveda se mora
               temu primerno tudi obnašati. In ne vem, kaj bi s tem črtali, v resnici ne. <stage>/
               oglašanje iz dvorane/</stage> No, se pravi verjetno si tudi tega na nek način ne moremo
               privoščiti. Tako da, jaz bom seveda tukaj v tem drugem primeru malo težje kot v
               prvem,  kljub vsemu ne
               bom amandmajev podpiral, bi si pa želel seveda, da bi se kljub temu, da je bil
               napravljen korak naprej, tu moramo biti pošteni, bil je, vseeno namenilo za ta
               področja, ki so bila dolgo podhranjena v resnici več sredstev, ampak to je predmet
               kakšne druge diskusije, ne pa verjetno današnje. Evo, toliko z moje strani.</p>
               <p>Ja, kolega Kordiš.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS Levica):</speaker>

               <p>Samo to bi še enkrat izpostavil, ker je pač silno hecno. Katere stvari si lahko
               privoščimo in katerih stvari si ne moremo privoščiti sledeč iz razprave branilcev
               proračuna. Lahko nujno, absolutno nujno si moramo privoščiti 56 novih Patrij in 44
               milijonov za začetek nameniti v to svrho. Absolutno nujno in nespregledljivo si
               moramo privoščiti nov <q>»frajh«</q> na Brdu. Ni pa nujno, da bi se spravila odpravljati
               revščino, da bi se spravila krepiti prioritetno javni zdravstveni sistem in tako
               naprej. Pač mislim, da tu ni problem v amandmajih, ki smo jih v Levici socialisti
               prinesli na mizo in jih zagovarjamo ampak je problem na vaši strani in na strani
               vaših prioritet.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa.</p>
               <p>Bom vseeno še enkrat tudi jaz razpravljal. Mislim, da sem podobno rekel, seveda jaz
               bi si tudi želel drugačnih razporeditev. Če pa govorimo o konkretnih amandmajih pa ne
               govorimo o Patriah ampak govorimo o zmanjševanju stroškov, tule konkretno za
               diplomacijo in konzularne storitve tudi v luči predsedovanja EU. Se pa strinjam
               seveda, stvar prioritet, postavljanje prioritet je in jaz bi, če bi jaz odločal,
               seveda bi se raje odločil nameniti nekaj več za področje zdravstva, ampak mislim, da
               danes nismo v sklopu tele diskusije in predstavljenih dopolnitev tega predloga
               proračuna v okviru zainteresiranega delovnega telesa.</p>
               <p>Gremo lahko na glasovanje o amandmajih ali želi še kdo? Potem bi dal na glasovanje <gap n="…"/>
               Jaz bi dal prvo najprej seveda amandma, prvi za leto 2018, to pomeni amandma, ki
               govori o teh 20 tisoč evrih, ki bi se premestila za učinkovito zdravljenje z dragimi
               zdravili na račun izobraževanja. Najprej tega za leto 2018 in potem bom dal na
               glasovanje enakega za leto 2019. Želi kdo obrazložitev glasu? V kolikor ne, potem
               dajem amandma za leto 2018 na glasovanje. Glasujemo.</p>
               <p>Kdo je za? <stage>(? članov.)</stage> Kdo je proti? <stage>(? članov.)</stage></p>
               <p>Ugotavljam, da amandma ni sprejet.</p>
               <p>Potem dajem enak amandma na glasovanje za leto 2019. Glasujemo.</p>
               <p>Kdo je za? <stage>(? članov.)</stage> Kdo je proti? <stage>(? članov.)</stage></p>
               <p>Ugotavljam, da amandma ni sprejet.</p>
               <p>Potem pa je še tretji amandma, ki se pa nanaša na prerazporeditev za investicije.
               Želi kdo obrazložitev? Ne. Potem glasujemo.</p>
               <p>Kdo je za? <stage>(? članov.)</stage> Kdo je proti? <stage>(? članov.)</stage></p>
               <p>Ugotavljam, da amandma ni sprejet.</p>
               <p>Torej, tu lahko samo ugotovitveni sklep, da se je Odbor za zdravstvo seznanil s
               predlogom sprememb proračuna Republike Slovenije s predlogoma za leti 2018 in
               2019.</p>
               <p>S tem zaključujem obravnavo predlogov aktov. Odbor bo pripravil mnenje in ga poslal
               Odboru za finance in monetarno politiko kot matičnemu delovnemu telesu. A je kdo iz
               financ? <stage>/ oglašanje iz dvorane/</stage> Boš ti? Se pravi gospod Branko Zorman ga bo
               predstavil na MF.</p>
               <p>S tem zaključujem 1. in 2. točko dnevnega reda in tudi 35. nujno sejo Odbora za
               zdravstvo.</p>
               <p>Hvala vsem! <stage type="time">Seja se je končala 10. oktobra 2017 ob 15.10.</stage>
               </p>
            </sp>
         </div>
      </body>
   </text>
</TEI>
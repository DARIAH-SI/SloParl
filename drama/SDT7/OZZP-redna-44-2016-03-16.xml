<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZP-redna-44-2016-03-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">0AC12404C663B015C1257F6800517CEE</idno>
               <idno type="custom" subtype="day">770EFD4E28265676C1257F7E0046E3CA</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=770EFD4E28265676C1257F7E0046E3CA</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZP-redna-44-2016-03-16.OZZP" n="44">
               <name>redna seja</name>
               <date when="2016-03-16"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZP-redna-44-2016-03-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZP-redna-44-2016-03-16.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZUNANJO POLITIKO</stage>
            <stage type="session">44. seja</stage>
            <stage type="date">(16. marec 2016)</stage>
            <stage type="chairman">Sejo je vodil Jožef Horvat, predsednik Odbora za zunanjo politiko.</stage>
            <stage type="time">Seja se je začela ob 10.01. </stage>
            <stage type="mag"/>


            <sp xml:id="SDT7-OZZP-redna-44-2016-03-16.sp1">

               <speaker>PREDSEDNIK JOŽEF HORVAT:</speaker>

               <p>Spoštovane kolegice, spoštovani kolegi, spoštovani vabljeni na današnjo sejo.</p>
               <p>Pričenjam 44. sejo Odbora za zunanjo politiko.</p>
               <p>Obveščam vas, da imam dve pooblastili, in sicer mag. Aleksandra Kavčiča na tej seji
               nadomešča kolegica Maruša Škopac, mag. Branislava Rajića pa kolegica Vojka
               Šergan.</p>
               <p>Lepo pozdravljam vse prisotne. Z nami je državna sekretarka gospa Dragoljuba Benčina,
               Ministrstvo za zunanje zadeve.</p>
               <p>Prehajamo na določitev dnevnega reda seje odbora. 10. marca 2016 ste prejeli predlog
               za širitev dnevnega reda s točko 1a. Predlagam, da glasujemo o predlogu za širitev.
               Predpostavljam, da imate pri sebi glasovalne naprave. Torej glasujemo o predlogu za
               širitev s točko 1.a. Glasovanje teče in ga zaključujem.</p>
               <p>Kdo je za? <stage xml:id="SDT7-OZZP-redna-44-2016-03-16.stage7">(9 članov.)</stage> Kdo je proti? <stage xml:id="SDT7-OZZP-redna-44-2016-03-16.stage8">(Nihče.)</stage> </p>
               <p>Ugotavljam, da je širitev sprejeta.</p>
               <p>Prehajamo na <title xml:id="SDT7-OZZP-redna-44-2016-03-16.title1">1. TOČKO DNEVNEGA REDA – VPRAŠANJA IN POBUDE ČLANOV ODBORA ZA
                  ZUNANJO POLITIKO.</title>
               </p>
               <p>Kdo želi besedo?</p>
               <p>Kolegica Korenjak Kramar Ksenija.</p>
            </sp>
            <sp xml:id="SDT7-OZZP-redna-44-2016-03-16.sp2">

               <speaker>KSENIJA KORENJAK KRAMAR (PS SMC):</speaker>

               <p>Hvala lepa.</p>
               <p>Jaz bi imela dve vprašanji in sicer eno se nanaša na redne konzultacije med Republiko
               Slovenijo in ZDA. Torej, 9. po vrsti, ki so potekale, in sicer vezano na bilateralno
               sodelovanje, nadgradnjo bilateralnega sodelovanja in na obrambno področje. In sicer
               me zanima, ali so bili sprejeti kakršnikoli predlogi, zaključki oziroma dogovori in
               načrti v prihodnje v zvezi s tem in kakšen je pogled ZDA na migracijska vprašanja
               oziroma na migracijske tokove in migracijsko krizo in ali se lahko pričakuje
               kakršnakoli bolj nekako aktivna in intenzivnejša vloga ZDA v prihodnje pri reševanju
               tega vprašanja, torej migracij. Torej, kakšen je njihov pogled na to.</p>
               <p>In drugo, v kateri fazi oblikovanja evropske globalne strategije in na področju
               zunanje in varnostne politike.</p>
               <p>Hvala lepa.</p>
            </sp>
            <sp xml:id="SDT7-OZZP-redna-44-2016-03-16.sp3">

               <speaker>PREDSEDNIK JOŽEF HORVAT:</speaker>

               <p>Hvala lepa vam.</p>
               <p>Naslednje vprašanje bo postavil kolega Zajc.</p>
            </sp>
            <sp xml:id="SDT7-OZZP-redna-44-2016-03-16.sp4">

               <speaker>SIMON ZAJC (PS SMC):</speaker>

               <p>Hvala, gospod predsednik. Lep pozdrav tudi v mojem imenu.</p>
               <p>Moje vprašanje pa se nanaša glede dogovora EU – Turčija in migrantske problematike,
               in sicer v luči ciprske napovedi veta na ta dogovor, ki je bila izpostavljena in
               sicer gre za to, da seveda poznamo zgodovino problema Turčija, Ciper in nepriznavanja
               Turčije, ki ne priznava ciprske države.</p>
               <p>Pa me zanima kakšno je naše stališče oziroma kaj pričakujemo na tem vrhu je, mislite,
               da je moč vseeno doseči ta dogovor ali je ta grožnja ciprskega veta zelo konkretna in
               lahko resno ogrozi ta dogovor, ki pa bi za nas seveda bil dobrodošel.</p>
               <p>Hvala.</p>
            </sp>
            <sp xml:id="SDT7-OZZP-redna-44-2016-03-16.sp5">

               <speaker>PREDSEDNIK JOŽEF HORVAT:</speaker>

               <p>Hvala lepa vam za vaše vprašanje.</p>
               <p>Naslednje vprašanje bom postavil jaz, vezano pa je na avtohtono slovensko narodno
               skupnost v Italija in na spremembe italijanske zakonodaje, ki po naši oceni
               poslabšujejo položaj avtohtone slovenske narodne skupnosti v Italiji.<stage type="mag"/> <stage xml:id="SDT7-OZZP-redna-44-2016-03-16.stage10">(nadaljevanje)</stage> Italijanski parlament je
               sprejel nov volilni zakon za poslansko zbornico, to je zakon številka 52 z dne 6.
               maja 2015, bolje poznan kot Italicum. Bila je to priložnost, da se udejanji člen 26
               iz zakona 38 iz leta 2001 za zaščito slovenske narodne skupnosti v Furlaniji Julijski
               krajini, ki pravi, da se za poslansko zbornico in za senat uvede olajšan način
               izvolitve slovenskega predstavnika. Žal do tega ni prišlo, kljub nekaterim predlogom,
               ki so jih pripravili predstavniki Slovencev v Furlaniji Julijski krajini, na primer
               Stranka slovenska skupnosti in poslanka Tamara Blažina. Takoj ko je bil sprejet nov
               volilni zakon so vse občine, kjer se izvajajo določila zaščitnega zakona, številka 38
               iz leta 2001, vključene v eno volilno okrožje, to volilno okrožje pa je zelo veliko,
               obsega 75 občin in čez 488 tisoč prebivalcev. In volilni sistem je tako zapleten, da
               je zdaj bistveno manj možnosti za izvolitev slovenskega predstavnika, kot s prejšnjim
               volilnim zakonom. Izvolitev pa je vezana na dobro voljo ene izmed velikih strank, da
               na ugodno mesto kandidira enega Slovenca. To poslabšano stanje so javno potrdili vsi
               slovenski predstavniki, ki so aktivni v različnih političnih strankah in gibanjih.
               Podobno velja za senat, ki bo po novem imel manjše pristojnosti in za njegovo sestavo
               ne bo več neposrednih volitev. Deleža Furlanija Julijska krajina bo v senat poslala
               dva predstavnika, enega iz deželnega sveta Furlanije Julijske krajine, zelo verjetno
               bo to predsednik, in enega izmed županov. Tudi v tem primeru predstavništvo slovenske
               manjšine ni omenjeno. Nova italijanska volilna zakonodaja očitno poslabšuje položaj
               Slovencev v Italiji, kako bo glede na navedeno reagirala Vlada Republike Slovenije.
               Mene tudi zanima kakšne so bile dosedanje aktivnosti, kdo se je s kom pogovarjal in
               kdaj v zvezi s tem, da bi ohranili položaj avtohtone slovenske narodne skupnosti v
               Italiji. Dejstvo je namreč, da bo prišlo do znižanja ravni zaščite Slovencev v
               Italiji in da imata ostali dve priznani manjšini v Italiji, južni Tirolci in Francozi
               gotove pogoje za izvolitev svojega predstavnika. Očitno je tudi razlika med
               zagotovljenim poslancem italijanske narodne skupnosti v Državnem zboru Republike
               Slovenije, kar določa slovenska Ustava. Na ta problem je opozoril prejšnji
               veleposlanik Republike Slovenije v Rimu gospod Iztok Mirošič na srečanju z deželno
               predsednico Furlanije Julijske krajine DeboroSerracchiani in sicer 11. avgusta lansko
               leto. Naj še omenim, omenjeni volilni zakon čaka presojo Ustavnega sodišča, reformo
               senata pa je predsednik Vlade Matteo Renzi vezal na ustavni referendum, ki bo po vsej
               verjetnosti letos v jeseni. Ker se je minister za zunanje zadeve, torej gospod Karl
               Erjavec za današnjo sejo opravičil zaradi službene poti v tujino, in ker je prav on
               ključni pogajalec s sosednjo državo bi jaz prosil, da nam Ministrstvo za zunanje
               zadeve odgovori v pisni obliki.</p>
               <p>Seveda, dobrodošel je tudi današnji ustni odgovor, bi pa prosil za res detajlni
               odgovor kaj je bilo do zdaj narejenega in kaj se načrtuje tudi v prihodnje v zvezi z
               zaščito avtohtone slovenske narodne skupnosti v Italiji, vizavi nove zakonodaje.</p>
               <p>Naprej, vprašanje. To je zdaj prvi krog.</p>
               <p>Gospa državna sekretarka, imate besedo, izvolite.</p>
            </sp>
            <sp xml:id="SDT7-OZZP-redna-44-2016-03-16.sp6">

               <speaker>DRAGOLJUBA BENČINA:</speaker>

               <p>Najlepša hvala za besedo. Lepo pozdravljam predsedujočega, vse poslanke in
               poslance.</p>
               <p>Moram še enkrat opravičiti ministra, ki je trenutno na poti v Haag. Danes bo imel
               bilateralna srečanja v Haagu in sicer na Mednarodnem kazenskem sodišču in z ministrom
               za zunanje zadeve nizozemske Koendersom, podpredsedujočim Svetu Evropske unije.<stage type="mag"/> <stage xml:id="SDT7-OZZP-redna-44-2016-03-16.stage12">(nadaljevanje)</stage> Seveda pa je šel v Haag iz
               drugih razlogov, ki so znani, ker bo jutri tam obravnavana arbitraža, o čemer je tudi
               že dal minister izjavo v Bruslju, včeraj, ko je bil na Svetu za zunanje odnose.</p>
               <p>Kar se tiče vprašanj, hvala lepa.</p>
               <p>Najprej gospa Ksenija Korenjak Kramar. Redne konzultacije z ZDA. Ja, moram reči, da
               mi smo zelo zadovoljni, da te konzultacije potekajo, mislim da so bile že 10. ali pa
               11., tudi sama sem bila, ko sem bila, ampak to je na ravni generalnih direktorjev in
               to so varnostno, predvsem za varnostna področja, imenuje se varnostno politične
               konzultacije, potekajo redno, vsako leto. Enkrat gremo mi v Washington, drugič
               pridejo predstavniki zunanjega ministrstva v Ljubljano. Res je, da je, mislim, zato
               so obravnavane teme predvsem povezane z varnostnimi vprašanji in tudi z vprašanji
               sodelovanja v Natu, v mirovnih operacijah OZN, potem pa vedno je govora o možnosti
               nadgradnje političnega in obrambnega sodelovanja v prihodnosti. Tudi položaj na
               zahodnem Balkanu, vse teme,ki so vezane na varnost, tudi o tem kako sodelujemo na
               jugu in vzhodu ter priprave na vrh zavezništva, ki bo v Varšavi julija letos.
               Slovenija je v pogovorih izpostavila pomen zavezniške politike odprtih vrat nadaljnje
               širitve Nata in predstavila naše poglede na položaj na Balkanu. Izpostavljene so bile
               tudi teme, kot je Afganistan, Sirija, položaj v Sredozemlju in ITF, to je ustanova,
               kot veste, ki jo najbolj financira ameriška stran že vrsto leto, ustanova za krepitev
               človekove varnosti in za razminiranje, kjer, to je vedno sestavni del teh konzultacij
               in moram reči, da ustanova od kar ima novega direktorja, zelo dobro deluje, pridobila
               je zelo veliko dodatnih projektov z ameriške strani in tudi financiranje z ameriške
               strani je še naprej obljubljeno za kar nekaj let, torej tukaj tudi vzajemna podpora
               in dogovor glede tega.</p>
               <p>Kar se tiče migracij in ZDA, za enkrat ni videti, da bi se ZDA na kakšen poseben
               način vključile v to, kar zdaj delamo v okviru Evropske unije, razen tistega, kar so
               že prej najavili, da so pripravljeni sprejeti nekaj migrantov, pod njihovimi pogoji,
               številko, točno, okrog 70 tisoč, to drugega novega za enkrat ni. Tudi mislim, da
               migracije, konkretno niso bile predmet teh konzultacij, ker so pač v drugih
               pristojnostih.</p>
               <p>Kar se tiče evropske globalne strategije, naj povem, da osnutek pripravlja EEAS,
               torej zunanja služba na čelu z visoko predstavnico Mogherini. Države članice lahko
               svoje prispevke še posredujejo, čas je do konca aprila, tako da v Sloveniji imamo
               nekaj krogov priprav na to, o tem smo tudi že nekajkrat govorili kakšen bo naš
               prispevek. Tukaj seveda ni samo zunanje ministrstvo, ampak so vključeni tudi drugi
               resorji in tudi strokovna javnost. Zdaj bo potekal en dogodek, tukaj politični
               direktor veleposlanik Lovrenčič organizira, skupaj z več deležniki, ki bo potekal 21.
               marca v Ljubljani. Vabila so bila že posredovana, v Državnem zboru pa smo že, OZP pa
               je že posredoval svoj prispevek.<stage type="mag"/>
               <stage xml:id="SDT7-OZZP-redna-44-2016-03-16.stage14">(nadaljevanje)</stage> So pa dobrodošle še sugestije oziroma prispevki dokler je čas za to in
               mislim, da tudi preko interparlamentarne unije lahko delujete in še kje verjetno, pa
               bi bilo dobro izkoristiti tudi ta ponedeljkov dogodek. Če je treba še kaj o tem
               dogodku, je tukaj veleposlanik Lovrenčič, ki ve več podrobnosti od mene.</p>
               <p>Poslanec Simon Zajc, ja, EU – Turčija v luči ciprskega veta, kakšno je naše stališče,
               in sicer kakšen je možen dogovor, to je seveda glavna tema. Kot veste, sem bila sama
               včeraj v Bruslju na svetu za splošne zadeve, kjer smo govorili, bilo je veliko točk
               na dnevnem redu, ampak največ je bilo razprave okrog te teme, kjer so se vse države
               oglasile, prav zaradi tega, ker je bilo treba slišati stališča držav. Jaz moram reči,
               da ciprski zunanji minister ni podal veta, jaz mislim, da tukaj malo STA in drugi
               mediji pretiravajo, vsaj kar sem jaz slišala ni bilo tako. Seveda pa je logično, da
               Ciper skrbi tudi za svoje interese, ne samo za skupno solidarnost ali pa delovanje v
               smeri dogovora s Turčijo, tako da je ciprski zunanji minister dobil malo več časa,
               ker smo imeli tam omejen čas, ker nas je veliko, ampak ciprski in grški kolega sta
               imela več časa za nastop. In seveda, on je opozoril, da potekajo, najprej naj povem,
               da včeraj nismo dorekli zadev okrog Turčije, tudi zato, ker je bil predsednik Tusk v
               regiji, obiskal je obe strani in še koga, in danes poteka COREPER, kjer bo poročal
               Tusk in kjer bo tudi podpredsednik komisije Timmermans, ki je zadolžen za te zadeve,
               ki je bil včeraj na našem sestanku ves čas prisoten na svetu, poročal potem v četrtek
               na evropskem svetu kakšen je dogovor. Tako, da zadeve se še odvijajo, ne vemo točno
               kakšen bo razplet, tudi ne vemo točno, ker ni vse javno, s čim je prišel nazaj
               predsednik Tusk, razen tistega, ker je bilo že v poročilu. Ampak, če grem nazaj na
               Ciper, naj rečem, da je seveda ciprska stran opozorila in je tudi predsednik Cipra
               dal izjavo, ki sam sodeluje v pogajanjih okrog Cipra s Turčijo, tukaj je glavni
               problem. Ciper ima zadržke pri hitrem, pri prehitrem odpiranju poglavij, zlasti 23 in
               24, pa ne samo Ciper, še nekatere druge države, in opozarja, da ne bo dopustila
               ciprska stran, da bi na račun pogajanj okrog Cipra, mislim, da Ciper ne more biti del
               trgovine, če temu tako grdo rečem. Saj veste, pri vseh pogajanjih pač ena stran da
               nekaj, druga pa nekje, vsaka stran mora nekaj popustiti pa nekaj, ampak da, in tukaj
               je bilo na koncu, moram reči, neko soglasje tudi s strani komisije, ne samo prisotnih
               članov sveta in predsedujočega Nizozemske, vsi skupaj so rekli, smo rekli, da je
               treba upoštevati ciprska stališča in da seveda Ciper ima zelo pomembno vlogo, ne samo
               Grčija, tudi zaradi tega. Tako, da jaz mislim, da za enkrat o konkretnem vetu ni
               govora, je pa, obstaja ta možnost, če bi danes na COREPER ali kasneje se ugotovilo,
               da to ne bo upoštevano, ampak jaz po tem kar mi vemo, se to naj ne bi zgodilo.</p>
               <p>Zdaj pa kar se tiče dogovora s Turčijo je še kar nekaj odprtih vprašanj, tako kot
               vedno. Zadeve so zapletene, gre za zelo občutljive stvari, gre za izredno zahtevne
               logistične dogovore in ki jih bo treba verjetno sproti se dogovarjati in o teh vseh
               podrobnostih še ni bilo govora, najbrž tudi danes in jutri ne bo, ampak treba je
               doseči politični dogovor in nek dogovor s Turčijo. To ne bo mednarodni, to ne bo
               sporazum, to bo nek dogovor, za katerega bo treba neke garancije noter doreči, ki
               bodo vsaj neki mehanizmi, da se bosta obe strani, predvsem pa turška, za katero je
               precej pomislekov,<stage type="mag"/> <stage xml:id="SDT7-OZZP-redna-44-2016-03-16.stage16">(nadaljevanje)</stage> tam
               ko je 28 držav, pač vsak ima kakšen pomislek, ampak vsi pa so enoti ali smo enotni v
               tem, da je Turčija izredno pomemben partner v tem trenutku, da brez Turčije tega
               vprašanja ne moremo rešiti, dobro, drugo je potem Sirija, Libija, to so že potem
               stvari naprej, in da gre za začasne rešitve, to ne bo zdaj neka trajna rešitev, ki bo
               za vekomaj veljala in da bo treba vse sile in vse mehanizme uporabiti, da pride do
               dogovora. Zdaj, kakšen točno bo ta dogovor, bomo izvedeli, tako kot sem rekla, danes,
               jutri, ampak nekaj stvari lahko vemo kje, zdaj ste videli turškega premierja in
               predsednika, ki sta jasno povedala kaj je za Turčijo zelo pomembno, zelo pomembna je
               vizumska liberalizacija in zelo pomemben je napredek pri pogajanjih, to so turška
               stališča. Naša pa se ve kakšna so, da Turčija mora, čeprav roko na srce, če pogledamo
               kako je Turčija do zdaj ravnali z begunci leta nazaj, z migranti, moramo reči, da so
               se dokaj dobro držali standardov, mednarodnih in drugih in da marsikatera članica
               Evropske unije je slabše ravnala, ampak to je samo tako medklic. Tudi v naših
               kontaktih s turško stranjo, če se spomnite nazaj, ki so bili na vseh ravneh, so nam
               Turki pripovedovali kakšen velik zalogaj so ti migranti pri njih, tako da je treba
               vse strani upoštevati. Je pa, ker je Grčija članica EU, treba upoštevati predvsem, da
               moramo vsi pomagati Grčiji, ki je prva na udaru, in tudi potem posledično Makedoniji.
               Glavni cilj je pa preprečevanje tihotapskih poti, novih, saj veste, da ti ki služijo
               s tem, tudi te Makedonce, ki so jih poslali čez reko, to se vse zaračuna, te ki
               služijo ogromno denarja, te je treba zaustaviti, sigurno, to je en cilj. In drug cilj
               je, ki je tudi naš, da se ne odprejo nove poti, ker sicer, če ne bomo pravočasno
               ukrepali, ne bomo potem kaj dosti rešili, nove poti pa so možne, na kar je opozoril
               tudi predsednik vlade Bolgarije, s pismom, in mi smo ga podprli, da je treba že zdaj
               misliti na to, kako bomo reagirali, če se odprejo takšne nove poti, kjer bodo na
               udaru tudi druge države, možno Bolgarija, mogoče Albanija, Makedonija pa tako ali
               tako že zdaj, in Makedonijo, to pa smo tudi mi poudarili, da je treba Makedoniji še
               naprej pomagati z vsem tistim, kar oni želijo. Tako, da to bomo, o tem se bo, kakšen
               bo končni dogovor, o tem bomo izvedeli danes, in po moje ponoči šele, ko se bodo
               usklajevali teksti. Tako bi jaz rekla.</p>
               <p>Kar pa se tiče vprašanja predsednika. Ja, jaz se zahvaljujem, jaz bi predlagala, da
               damo tudi pisni odgovor glede tega zelo kompliciranega vprašanja, ampak naj povem, da
               se bo naš minister sestal s predstavniki manjšine, zato, ker imamo 23. marca
               koordinacijski odbor dveh vlad v Sloveniji, v Ljubljani, ki ga vodi naš minister, se
               pravi to bo še ena priložnost, da se to vprašanje odpre, prav gotovo se bo odprlo,
               tako kot ste rekli, ne samo veleposlanik, tudi tukaj smo imeli nekaj razprav, ko ste
               povabili, zdaj ne vem, ali je bil še kakšen drug odbor verjetno, ko so bili
               predstavniki slovenskih občin iz Furlanije Julijske krajine tukaj, se spomnim, ampak
               to je zdaj že nekaj časa od tega. 2-krat smo se na to temo pogovarjali in seveda se
               vsi zavedamo resnosti tudi, predvsem pa oni, verjetno je bila Komisija za Slovence v
               zamejstvu in po svetu, kjer smo zelo podrobno takrat in smo tudi njih poslušali, tudi
               predstavnike Slovencev, bili so tudi župani. Niso imeli enotnih pogledov, kot po
               navadi Slovenci na te zapletene zadeve. Ampak, kar se tiče zunanjega ministrstva, mi
               redno opozarjamo italijansko stran na to, seveda smo v stikih z našimi predstavniki
               Slovencev, predvsem Furlaniji Julijski krajini.<stage type="mag"/> <stage xml:id="SDT7-OZZP-redna-44-2016-03-16.stage18">(nadaljevanje)</stage> Res je, da imamo mi večje težave kot druge manjšine,
               ki so večje, številčno bolj skoncentrirane, naši so razpršeni in v zelo majhnih
               skupnostih in to je glavni problem. Res je tudi, da poslanka Blažin in še kdo na to
               opozarja in da še opozarja, v Rimu tudi mi, večkrat tudi uradno, tudi z nekaj notami,
               vendar italijanska stran nas je vedno nekako prepričala, da so opcije takšne, da se
               bodo našle rešitve sproti in da se morajo tudi po občinah ustrezno organizirati. V
               oktobru 2015 je tudi generalni konzulat v Trstu, ki je zelo aktiven na tej temi in ki
               se udeležuje vseh možnih sestankov in priložnostih, kjer se o teh zadevah govori,
               naslovilo tudi uradno pismo na predsednico Serracchiani in ona se je, moram reči, da
               ona se je vedno pozitivno odzivala in da ima velik posluh za to in za naša
               pričakovanja, res pa je, to kar ste rekli, da je možnost, da se bo raven zaščite
               ravno zaradi tega, ker so številke takšne, da ne omogočajo ustreznih zastopništev in
               predstavnikov, da se ta raven lahko zmanjša in seveda moramo za to skrbeti, bomo pa
               napisali daljši odgovor, tudi vse kaj je še vse bilo storjeno, da ne bi jaz zdaj na
               pamet ali pa kaj pozabila.</p>
               <p>Hvala lepa. Mislim, da je to.</p>
            </sp>
            <sp xml:id="SDT7-OZZP-redna-44-2016-03-16.sp7">

               <speaker>PREDSEDNIK JOŽEF HORVAT:</speaker>

               <p>Hvala lepa vam za odgovore na ta prvi krog vprašanj.</p>
               <p>Preden nadaljujemo z drugim krogom, vas obveščam, da je na seji prisoten namesto
               Marka Ferluge kolega Marjan Dolinšek, namesto dr. Milana Brgleza pa gospod Tilen
               Božič.</p>
               <p>Gremo v drugi krog poslanskih vprašanj.</p>
               <p>Besedo ima gospod Janez Janša.</p>
            </sp>
            <sp xml:id="SDT7-OZZP-redna-44-2016-03-16.sp8">

               <speaker>JANEZ JANŠA (PS SDS):</speaker>

               <p>Hvala lepa.</p>
               <p>Dve stvari če mogoče državna sekretarka ve. Zdaj berem tukaj zadnji predlog
               zaključkov jutrišnjega evropskega sveta in edina takšna, bom rekel, nova konkretna
               stvar v zaključkih je to, da se na podlagi poročila Evropske komisije ugotavlja, da
               so dogovorjene številke prerazporeditev migrantov bistveno prenizke in da morajo
               države članice čim prej sporočiti nove kapacitete. Tu v predlogu zaključkov kaže, da
               se situacija tukaj dnevno spreminja in da se te številke povečujejo. V zvezi s tem me
               zanima, o kakšnih številkah v primeru Slovenije lahko govorimo, če je že kaj jasno,
               ker običajno, preden se takšne sklepe predlaga je zadaj tudi neka tabela. Vsaj
               komisija ima nekaj idej o tem.</p>
               <p>Drugo pa, sprašujem, vidim, da je danes na dnevnem redu Vlade pod 9. točko tudi
               predlog sklepov o odprtju nove proračunske postavke ter razporeditvi sredstev
               proračunske rezervacije za množične migracije. Oboje je verjetno povezano med sabo,
               ampak kolikor vem je v proračunu že zdaj 120 milijonov sredstev na definirani
               proračunski postavki za te namene. Kolikor jaz vem, še niso bili porabljeni in me
               zanima zakaj se odpira ta nova postavka in zakaj se sredstva iz proračunske rezerve
               pač razporejajo na to, glede na to, da sredstva najbrž še niso uporabljena. In če je
               tukaj neposredna povezava med temi predlogi zaključka Evropskega sveta in med to
               točko dnevnega reda na današnji seji vlade.</p>
            </sp>
            <sp xml:id="SDT7-OZZP-redna-44-2016-03-16.sp9">

               <speaker>PREDSEDNIK JOŽEF HORVAT:</speaker>

               <p>Hvala lepa za vaše vprašanje oziroma dve vprašanji. Po poslovniku ima vsak poslanec
               možnost, da postavi dve vprašanji, zato bom jaz tudi izkoristil to poslovniško
               možnost, še naprej vezano na avtohtono slovensko narodno skupnost v Italiji.<stage type="mag"/> <stage xml:id="SDT7-OZZP-redna-44-2016-03-16.stage20">(nadaljevanje)</stage> Namreč, Slovenska narodna
               skupnost že dalj časa pričakuje, da bo spet sklicano, kot oni pravijo, vladno omizje
               za izvajanje zaščitnega zakona, to je zakon številka 38 iz leta 2001, kljub določenim
               popravkom v prid rabe slovenščine je še vedno vprašljiva deželna reforma krajevnih
               uprav, torej občin, na podlagi deželnega zakona številka 26, sprejetega leta 2014.
               Pri tem gre za vprašanje prenosa upravnih kompetenc, od občine na nove medobčinske
               teritorialne zveze, za prenos občinam, ta prenos občinam odvzema avtonomija
               upravljanja, ki je še posebej pomembna za tiste občine, kjer večinsko živi slovenska
               manjšina. Kljub opozorilom gre deželna vlada kar naprej. Zdi se brez posluha za
               slovensko narodno skupnosti. In tukaj se meni pojavlja vprašanje, ki ga naslavljam na
               Ministrstvo za zunanje zadeve oziroma Vlado, zakaj pri tem Vlada Republike Slovenije
               ni bila bolj odločna v zagovarjanju posebnega statusa za slovenske občine. Torej, zdi
               se, da je bila slovenska vlada tukaj pri tem vprašanju premalo aktivno, še takrat,
               pravi čas, ko so bili še zakoni v fazi osnutka, ker ko enkrat poslanska zbornica,
               Camera dei deputati, sprejme zakon, potem mislim, da slovenska vlada ne more kaj
               dosti več narediti oziroma praktično nič. Tudi na to moje vprašanje bom zadovoljen z
               ustnim odgovorom, in seveda tudi pričakujem detajlna pojasnila v pisni obliki.</p>
               <p>Sprašujem je še kakšno poslansko vprašanje, pobuda. Ugotavljam, da ne, zato ponovno
               dajem besedo gospe državni sekretarki.</p>
               <p>Izvolite.</p>
            </sp>
            <sp xml:id="SDT7-OZZP-redna-44-2016-03-16.sp10">

               <speaker>DRAGOLJUBA BENČINA:</speaker>

               <p>Hvala lepa.</p>
               <p>Ja, zadnji predlog zaključkov, poslanec Janša. Res je, zdaj tam gre za dve vrsti, če
               smem tako reči, eno je relokacija, tisto, kar je bilo že dogovorjeno, številke in
               tisto se ne bo spreminjalo, drugo pa je t.i. resettlement oziroma preselitev,
               prostovoljna, tukaj pa številke še niso dorečene. Sama kvota za relokacijo se seveda,
               tako kot sem rekla, ne bo spreminjala in to je ta številka 567, o kateri je že
               govorila, tudi odločala vlada, in ki jih bomo mesečno, glede na naše kapacitete, prve
               bomo sprejeli v aprilu. Komisija pa opozarja, da se ta relokacija ne izvaja, kar vsi
               vemo, do zdaj je bilo nekaj čez 900 teh nesrečnikov ali srečnikov, ker so zdaj v EU,
               prepeljanih v nekatere države, več pa ne. Številka pa je bila 150 tisoč. Zato je tudi
               tukaj zdaj opozorilo, glede na ker je balkanska pot zdaj zaprta, je treba številke
               dvigniti, zato, da bomo tudi izvrševali dogovor s Turčijo, ker tam piše, da bomo
               vračali, hkrati pa bomo sprejemali tiste, ki… O tem je bilo včeraj zelo veliko
               govora, tudi s pravnega vidika ali je to mednarodnopravno in sicer pravdno vzdržno,
               da se ti greš barantanje, enega vzameš, pa drugega, enega vrneš, pa drugega vzameš,
               ampak za enkrat so pravne službe Unije rekle, da je to v skladu s predpisi. Zdaj,
               kako bo točno to potekalo, res pa je, da tudi teh 150 tisoč, se države še niso
               opredelile kdaj bodo, kaj šele za to, o čemer zdaj govorimo. Še ta dogovor se ne
               izvaja, zato komisija ponovno apelirala na to, in mi bomo tudi morali videti kakšen
               bo naš delež pri tem kasneje.</p>
               <p>Komisar za begunce je včeraj dal neko številko koliko bi jih morali mesečno ali
               dnevno sprejeti, da bi eno teh 150 tisoč, to so tisti, ki so v Grčiji, Italiji in
               imajo, so že zaprosili za mednarodno zaščito in imajo podlage za to, da se jih
                  sprejme.<stage type="mag"/> <stage xml:id="SDT7-OZZP-redna-44-2016-03-16.stage22">(nadaljevanje)</stage> Drugo pa
               je, kaj bomo zdaj naredili, ko bomo imeli ta dogovor s Turčijo, ampak teh podrobnosti
               še nimamo. Torej, ne vemo kakšna številka bo, vsekakor naša vlada je izrazila
               pripravljenost za to, da se solidarno in humanitarno pač odločamo, ampak da morajo
               skupno vse države sprejeti odgovornost glede tega.</p>
               <p>Kar ste vprašali glede rezervacije, predvidevam, da je to gradivo Ministrstvo za
               finance, ne vem točno na kaj se nanaša, verjetno pa je to rezervacija, ki je bila
               mišljena že tudi za te za katere smo najavili, da jih bomo sprejeli, ker tega denarja
               do zdaj še nismo uporabili, uporabljal se je denar iz drugih sredstev.</p>
               <p>Glede Turčije bi morala povedati še mogoče, da včeraj je bilo veliko vprašanj
               podpredsedniku Timmermansu o teh 3 milijardah, ki naj bi jih Turčija dobila, ker jih
               veliko držav skrbi kam bo šel ta denar in on je zagotovil, da to ne bo kar poslano na
               en račun v Turčijo, ampak da se bo ta denar uporabljal za izgradnjo begunskih
               centrov, za izgradnjo ustreznih bolnišnic, za izgradnjo šol in drugih potrebnih
               institucij oziroma vzpostavitev tega in da se bo postopno ta denar uporabljal in da
               dokler teh 3 milijard, ki smo jih že obljubili, kot Evropska unija ne bo porabljenih
               in dokler ne bo poročilo o tem kako in kakšni so rezultati tega seveda dodatnega
               denarja, za katerega so Turki že zaprosili, ker Turki pa so seveda odlični diplomati
               in pogajalci, oni pa imajo izkušnje, da ne rečem zdaj, da ne grem nazaj na Sulejmana
               Veličastnega, ampak tudi moderna turška diplomacija, tudi v Ljubljani imamo vedno
               zelo kvalitetne diplomate. Jaz mislim, da so oni odlični pogajalci in zato mora tudi
               Evropska unija imeti odlične pogajalce. In zato je pač veliko držav dalo svoje
               predloge in je bila velika razprava in bo še, in po moje tudi pri izvajanju tega
               dogovora.</p>
               <p>Ja, predsednik Horvat, tako, jaz zdaj po spominu, Vlada je bila ves čas aktivna in
               tudi je bilo veliko sestankov, tudi je bilo kar nekaj okroglih miz, ki jih je tudi
               minister za Slovence v zamejstvu in po svetu sklical, tudi tukaj smo bili na
               komisiji, kot sem rekla. Problem, če se zdaj dobro spomnim, je bil v tem, da tudi
               naši predstavniki manjšine, tudi tisti, ki so v Rimu, v senatu, v parlamentu in
               drugih institucijah niso imeli tudi njihovi advokati in tudi župani, niso imeli
               enotnega pogleda na to kako in na kakšen način bi bilo to možno urejati, so se zelo
               razlikovali, tako da mi pa smo in še, to pa moram reči, in boste dobili natančen
               pregled, ob vsaki priložnosti stikov z italijansko stranjo, tudi kar nekaj delegacij
               je šlo s tem namenom v Rim, smo opozarjali in mislim, da smo bili kar odločni, je pa
               res, da vmes se pa ni kaj dosti zgodilo. Zdaj zadnje čase tudi nismo dobili nekih
               opozoril, vsaj kolikor je meni znano, mogoče je minister za Slovence v zamejstvu
               bolje obveščen, ampak še enkrat naj ponovim, da mislim, da je priložnost odlična zdaj
               ko pridejo v Ljubljano ministri in da se bo naš minister predhodno sestal s
               predstavniki manjšine in bomo potem, boste pa dobili tudi pisni odgovor.</p>
               <p>Hvala.</p>
            </sp>
            <sp xml:id="SDT7-OZZP-redna-44-2016-03-16.sp11">

               <speaker>PREDSEDNIK JOŽEF HORVAT:</speaker>

               <p>Hvala lepa vam.</p>
               <p>Poslansko vprašanje bo postavil mag. Branko Grims, izvolite.</p>
            </sp>
            <sp xml:id="SDT7-OZZP-redna-44-2016-03-16.sp12">

               <speaker>MAG. BRANKO GRIMS (PS SDS):</speaker>

               <p>Hvala.</p>
               <p>Zelo lepo je bilo rečeno, Turčija ima dobre diplomate. To bi se lahko v določeni meri
               strinjal, ampak bojim se, da je večji problem, da ima Evropa zanič diplomate, kajti
               to, kar se zdaj dogaja, je pristajanje na izsiljevanje. Prej je bilo rečeno, ja,
               treba je pomagati Grčiji in tako naprej, Grčija in Turčija z roko v roki sta zdaj
               lepo fino rušili Evropsko unijo, pa Turčija to uporablja kot te množične migracije,
               kot vzvod za izsiljevanje Evropske unije. To se menda vse vidi.<stage type="mag"/> <stage xml:id="SDT7-OZZP-redna-44-2016-03-16.stage24">(nadaljevanje)</stage> Ampak, a veste kaj to v praksi pomeni?
               Ne samo ta enkraten dogodek, to pomeni, da vsakdo, ki bo imel v bodoče možnost, bo
               šel v to smer, da bo to uporabljal kot vzvod za izsiljevanje, samo če se mu bo ta
               možnost ponudila. In pristajanje na izsiljevanje v prvo ko se zgodi je tako
               kratkovidna politika, da bolj en more biti.</p>
               <p>In me samo zanima kaj, če ste se kaj pogovarjali in v praksi boste ravnali, da se v
               bodoče kaj takšnega ne bo zgodilo. Mimogrede, pa še v drobnem tisku dodan<stage xml:id="SDT7-OZZP-redna-44-2016-03-16.stage25">(?)</stage> dogovor
               s Turčijo, čisto nič ne verjamem, razen v tistem delu, kar zadeve obveznosti Evropske
               unije, medtem ko Turčija bo svojo politiko peljala naprej, to gremo zdaj lahko
               staviti, ker je tam veliko drugih interesov, nekaterih, ki bi jih celo z evropskega
               vidika težko ocenili, kot čisto racionalno.</p>
            </sp>
            <sp xml:id="SDT7-OZZP-redna-44-2016-03-16.sp13">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Še imamo poslanska vprašanja. Kolega Kamal Izidor Shaker.</p>
            </sp>
            <sp xml:id="SDT7-OZZP-redna-44-2016-03-16.sp14">

               <speaker>KAMAL IZIDOR SHAKER (PS SMC):</speaker>

               <p>Hvala lepa, predsednik. Državna sekretarka s sodelavci.</p>
               <p>Ker danes ni Marka Ferluga, bom tokrat jaz povprašal kaj se dogaja s Palestino in ali
               je bil narejen kakršenkoli napredek oziroma če diplomatske aktivnosti potekajo.</p>
            </sp>
            <sp xml:id="SDT7-OZZP-redna-44-2016-03-16.sp15">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Je še kakšno vprašanje, pobuda? Za enkrat ne.</p>
               <p>Ponovno dajem besedo gospe državni sekretarki.</p>
               <p>Če pa smem napovedati, da bom v okviru točke mednarodna dejavnost povedal kaj se
               dogaja glede Palestine, priznanja Palestine oziroma bolj točno glede obiska izraelske
               delegacije. Imamo nekaj informacij, ki smo jih na našo lastno iniciativo pridobili.
               Bo pa ministrstvo povedalo kaj pa oni počenjajo.</p>
               <p>Gospa državna sekretarka, izvolite.</p>
            </sp>
            <sp xml:id="SDT7-OZZP-redna-44-2016-03-16.sp16">

               <speaker>DRAGOLJUBA BENČINA:</speaker>

               <p>Hvala lepa.</p>
               <p>Zdaj, poslanec Grims, ne vem če ste poslušali, jaz sem zelo veliko govorila, prej, na
               začetku o tem kaj smo govorili glede Turčije. Ampak, zadeve še potekajo, tako kot
               imamo mi informacije ali pa lahko razberemo iz dogovorov, bo seveda, bilo je tudi
               veliko pomislekov v tej smeri, ki ste jih vi rekli, da pač Turkom ne gre verjeti,
               zlasti sosedje, ki imajo veliko izkušenj z njimi so na to opozarjali, ampak vendarle,
               to kar sem povedala na začetku, enotno pa je mnenje, da je Turčija ključna v tem
               trenutku, če hočemo rešiti vprašanje. Je pa res, da gre za začasne dogovore, da to ne
               bo nekaj stalnega in večnega. Poleg tega, če sem prav razumela, in takšno je tudi
               stališče komisije, videli bomo kaj bo še danes povedal predsednik Tusk, ki je bil
               zato tam. Ne bo se kar izvajalo samo enostransko ta dogovor, če se druga stran,
               katerakoli ne bo držala dogovora, se bodo nekatere stvari ustavile, in mi imamo kar
               nekaj vzvodov, imamo vizumsko liberalizacijo, imamo pogajanja, Turčija je
               zainteresirana za to, imamo finančno obljubo Turčiji, ki ni tako majhna in bo lahko
               še večja, če bodo stvari potekale in še kaj bi se našlo. Tako, da tam stanje
               človekovih pravic in tudi Kurdov in tako naprej, tudi o tem smo govorili, skratka
               kakšen bo pa ta končni dogovor, pa tako kot sem rekla, moramo še malo počakati.</p>
               <p>Kar pa se tiče Palestine, to je na vsakem našem dogodku, tudi kadar imamo Svete
               obravnavamo. In naj najprej povem to, kot veste, smo mi zdaj v Svetu za človekove
               pravice, kjer se tudi obravnava, predvsem kršenje človekovih pravic v Palestini, Gazi
               in tako naprej. Tukaj mi redno, zelo aktivno delujemo in se bomo tudi, mislim, da
               okrog 20. tega meseca pridružili skupini držav, ki pripravlja izjave v korist
               Palestine glede kršenja človekovih pravic. Mogoče bo celo skupna izjava Evropske
               unije, ker je vedno več članic za to, če pa ne bo, bomo dali ali nacionalno izjavo
               ali se bomo pridružili skupini držav.</p>
               <p>Drugo, kar smo povedali že v petek, ko smo obravnavali Svet za zunanje odnose, pobuda
               Francije. S Francozi mi sodelujemo. <stage type="mag"/>
               <stage xml:id="SDT7-OZZP-redna-44-2016-03-16.stage27">(nadaljevanje)</stage> O tej mednarodni konferenci, še eni od, ampak upajmo, da bo imela
               kakšen rezultata, in sicer najprej bo ta konferenca, kjer bodo udeležene članice
               kvarteta in še nekatere pomembne države, tudi Evropska unija bo najprej brez
               prisotnosti Izraela in Palestine, potem pa naj bi bila čez 2 meseca še ena
               konferenca, kjer bodo povabljeni tudi predstavniki Palestine in Izraela. Za enkrat še
               ne vemo kakšni so izraelski odzivi, ali se bodo udeležili ali ne, ampak ta dogodek bo
               in tukaj bomo mi aktivno sodelovali.</p>
               <p>Tudi države članice EU to francosko pobudo pozdravljajo in so jo podprle, tako da bo
               ta konferenca, to je zdaj ena takšna konkretna zadeva, kjer bomo mi zraven in kot sem
               rekla, v Svetu za človekove pravice smo zelo aktivni na to temo.</p>
               <p>Hvala.</p>
            </sp>
            <sp xml:id="SDT7-OZZP-redna-44-2016-03-16.sp17">

               <speaker>PREDSEDNIK JOŽEF HORVAT:</speaker>

               <p>Hvala lepa vam za vaše odgovore in komentarje, spoštovana državna sekretarka.</p>
               <p>Dopolnilno vprašanje ali pa še eno vprašanje mag. Grims, izvolite.</p>
            </sp>
            <sp xml:id="SDT7-OZZP-redna-44-2016-03-16.sp18">

               <speaker>MAG. BRANKO GRIMS (PS SDS):</speaker>

               <p>Samo v osnovi na tisto, kar sem vprašal. Pristajanje na logiko izsiljevanja je
               skrajno nevarna zadeva in kratkovidna, predvsem. To ne gre samo za Turčijo, jaz sem
               samo komentiral kaj bo s Turčijo, ampak tudi v bodoče se bo pojavljajo, če se enkrat
               začne na to pristajati, da bo pa nekdo drug še to uporabil, prej ali slej. In Evropa
               bi morala enkrat se malo zamisliti nad tem kaj je Churchillova maksima, po kateri
               obstaja samo tista mednarodna skupnost in država, ki je dejansko sposobna zaščititi
               svoje zunanje meje. Evropa pa tega ne dela, pristaja na to, da mora biti vedno tam
               nekdo, tam v narekovajih, kot veliki brat, ki to dela z njo. In Evropa se bo morala
               opreti na lastne sile in sama nase, in to takoj, ker tudi to ne vodi nikamor. Ali je
               to, upam komu tam jasno ali jim še vedno ni.</p>
            </sp>
            <sp xml:id="SDT7-OZZP-redna-44-2016-03-16.sp19">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega Grims.</p>
               <p>Tako, zdaj pa lahko zaključim to točko dnevnega reda.</p>
               <p>Zdaj bi morali obravnavati točko 1.A, ker je obravnava točke 1.A zaradi oznake
               gradiva s stopnjo tajnosti interno zaprta za javnost predlagam, da spremenimo vrstni
               red obravnave točk, kar mi omogoča 65. člen Poslovnika Državnega zbora, če temu ne
               nasprotuje ena tretjina poslancev. Tako, da bi točko obravnavali ob koncu. Torej,
               točko 1.A bi obravnavali ob koncu, po 10 minutni prekinitvi. Sprašujem ali kdo temu
               nasprotuje? Ugotavljam, da ne.</p>
               <p>Prehajamo na <title xml:id="SDT7-OZZP-redna-44-2016-03-16.title2">2. TOČKO DNEVNEGA REDA</title>, to je <title xml:id="SDT7-OZZP-redna-44-2016-03-16.title3">MEDNARODNA DEJAVNOST DRŽAVNEGA ZBORA.</title>
               </p>
               <p>Zahvaljujem se državni sekretarki s sodelavkami in sodelavci. <stage xml:id="SDT7-OZZP-redna-44-2016-03-16.stage28">/ oglašanje iz dvorane/</stage>
               Dobrodošli. Ne, ne, kar ostanite. <stage xml:id="SDT7-OZZP-redna-44-2016-03-16.stage29">/ oglašanje iz dvorane/</stage> Kar ostanite, sem se bal da
               nas boste zapustili.</p>
               <p>Obravnavali bomo osnutek protokola o sodelovanju med Poslansko zbornico parlamenta
               Romunije in Državnim zborom Republike Slovenije. 8. 3. 2016 smo prejeli prošnjo
               predsednika Državnega zbora za čimprejšnjo obravnavo omenjenega dokumenta. Osnutek
               sporazuma obravnavamo na podlagi odloka o ustanovitvi delovnih teles, ki določa, da
               Odbor za zunanjo politiko obravnava problematiko, ki zadeva bilateralno in
               multilateralno sodelovanje.</p>
               <p>Predlagam, da glasujemo o predlogu sklepa: Odbor se strinja s podpisom osnutka
               protokola o sodelovanju med Poslansko zbornico parlamenta Romunije in Državnim zborom
               Republike Slovenije. Želi kdo razpravljati o predlogu sklepa? Ugotavljam, da ne. Zato
               glasujemo. Glasovanje teče in ga zaključujem.</p>
               <p>Kdo je za? <stage xml:id="SDT7-OZZP-redna-44-2016-03-16.stage30">(14 članov.)</stage> Je kdo proti? <stage xml:id="SDT7-OZZP-redna-44-2016-03-16.stage31">(Nihče.)</stage></p>
               <p>Ugotavljam, da je sklep sprejet.</p>
               <p>Odločali bi tudi o zamenjavi vodje delegacije Državnega zbora v parlamentarni
               dimenziji srednjeevropske pobude. Poslanska skupina Slovenske demokratske stranke
               namreč namesto dosedanjega člana mag. Anžeta Logarja predlaga mag. Branka Grimsa. Na
               glasovanje dajem predlog sklepa: <stage type="mag"/><stage xml:id="SDT7-OZZP-redna-44-2016-03-16.stage33">(nadaljevanje)</stage> Odbor za zunanjo politiko se strinja, da se za novega
               člana delegacije Državnega zbora v parlamentarni dimenziji srednjeevropske pobude
               imenuje mag. Branka Grimsa. Želi kdo razpravljati? Ugotavljam, da ne. Zato glasujemo
               o predlogu sklepa. Glasovanje teče in ga zaključujem.</p>
               <p>Kdo je za? <stage xml:id="SDT7-OZZP-redna-44-2016-03-16.stage34">(14 članov.)</stage> Je kdo proti? <stage xml:id="SDT7-OZZP-redna-44-2016-03-16.stage35">(Nihče.)</stage></p>
               <p>Ugotavljam, da je predlog sklep sprejet.</p>
               <p>Obvestil bi vas tudi, da sem včeraj sprejel veleposlanico Češke republike gospo Věro
               Zemanová, ki je že predhodno pisno sporočila, da bo v začetku junija delegacija
               zunanjepolitičnega odbora češkega parlamenta na obisku v regiji. Glede na načrtovane
               datume smo predlagali, da bi Odbor za zunanjo politiko na delovni obisk sprejel
               omenjeno delegacijo in sicer v četrtek, 9. junija 2016 v dopoldanskem času. Že zdaj
               vljudno vabljeni na pogovore. Na glasovanje dajem tako predlog sklepa: Odbor za
               zunanjo politiko se strinja z organizacijo delovnega obiska zunanjepolitičnega odbora
               Češke republike v Državnem zboru 9. junija 2016. Želi kdo razpravljati? Ugotavljam,
               da ne. Zato glasujemo o predlogu sklepa. Glasovanje teče in ga zaključujem.</p>
               <p>Kdo je za? <stage xml:id="SDT7-OZZP-redna-44-2016-03-16.stage36">(15 članov.)</stage> Je kdo proti? <stage xml:id="SDT7-OZZP-redna-44-2016-03-16.stage37">(Nihče.)</stage></p>
               <p>Ugotavljam, da je predlog sklep sprejet.</p>
               <p>Odločali bi tudi o vlogi predsednika Državnega zbora za odobritev uradnega obiska v
               Bolgariji. Glede na to, da načrtovani obisk v Bolgariji presega predvideno letno
               kvoto bilateralnih obiskov v tujini na ravni predsednika Državnega zbora, kot to
               določa pravilnik o mednarodni dejavnosti Državnega zbora, bi odbor na podlagi drugega
               odstavka 13. člena Pravilnika odločal o dodatnem obisku. Pravilnik namreč določa, da
               izjemoma lahko predsednik Državnega zbora ob upoštevanju aktualne problematike ter v
               skladu z zunanjepolitičnimi prioritetami Republike Slovenije in na podlagi odobritve
               odbora v koledarskem letu opravi več uradnih oziroma delovnih obiskov v tujini ali
               gosti več uradnih oziroma delovnih obiskov predsednikov tujih parlamentov v Republiki
               Sloveniji. In kot je razvidno iz vloge je podana tudi utemeljitev za dodatni
               obisk.</p>
               <p>Odločali bi o predlogu sklepa, ki se glasi: Odbor se strinja z izvedbo uradnega
               obiska. Želi kdo razpravljati?</p>
               <p>Mag. Andrej Šircelj.</p>
            </sp>
            <sp xml:id="SDT7-OZZP-redna-44-2016-03-16.sp20">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa, spoštovani predsednik.</p>
               <p>Zdaj, mislim, da na prejšnji seji smo imeli podobno točko, in sicer vlogo predsednika
               Državnega zbora za uradni ali delovni obisk na Hrvaško, in že tisti obisk je v mesecu
               februarju presegel to kvoto dveh obiskov. In zdaj, takrat sem razpravljal in dal
               predlog, da se spremeni pravilnik oziroma da se prilagodi pravilnik dejanskemu
               stanju, dejanskim potrebam, dejanskim željam, zahtevam, kakorkoli že in me čudi da se
               še enkrat takšna vloga pojavi, s tem pravilnikom o mednarodni dejavnosti, ki se
               nanaša tudi na druge stvari, ne samo na obiske predsednika, pa dejansko nič.</p>
               <p>In me pred tem glasovanjem zanima kje to dejansko je oziroma ali je pravilnik
               pripravljen. Pravilnik naj bi sprejel, kot je bilo takrat rečeno, Kabinet oziroma
               Kolegij predsednika Državnega zbora in ta pravilnik bi se verjetno že dal v tem času
               popraviti, saj od tega je 14 dni, en pravilnik, tak pa res ni težav da se spremeni v
               treh dneh, recimo ali pa v enem tednu.</p>
               <p>Pa me zanima informacija kaj je v zvezi s tem.</p>
            </sp>
            <sp xml:id="SDT7-OZZP-redna-44-2016-03-16.sp21">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega mag. Šircelj.</p>
               <p>Res je, na 42. seji 24. februarja letos, smo odobrili uradni obisk predsednika
               Državnega zbora z delegacijo v Zagrebu.<stage type="mag"/> <stage xml:id="SDT7-OZZP-redna-44-2016-03-16.stage39">(nadaljevanje)</stage> Ta obisk se prav danes realizira, zato tudi
               obžalujem, da pravzaprav na tej seji ni nikogar, ki bi lahko dal relevantne odgovore
               na vaše zelo korektno vprašanje in potrjujem, da smo na imenovani seji, torej 42.
               seja, 24. februar, sprejeli soglasno sklep, ki se glasi: Odbor za zunanjo politiko
               priporoča Kolegiju predsednika Državnega zbora, da revidira pravilnik o mednarodni
               dejavnosti Državnega zbora tako, da bo zagotavljal uspešno in učinkovito mednarodno
               dejavnost.</p>
               <p>Jaz ne znam odgovoriti vprašanje v kateri fazi je zdaj revidiranje tega pravilnika o
               mednarodni dejavnosti.</p>
               <p>Za besedo pa je prosila kolegica Korenjak Kramar.</p>
            </sp>
            <sp xml:id="SDT7-OZZP-redna-44-2016-03-16.sp22">

               <speaker>KSENIJA KORENJAK KRAMAR (PS SMC):</speaker>

               <p>Hvala lepa.</p>
               <p>Jaz bi v tej zvezi predlagala, glede na dopis, ki smo ga tudi prejeli, da predlog
               sklepa potrdimo in sicer predvsem iz razlogov, ker imamo odprto vabilo na povratni
               obisk, v bistvu od leta 2008, in sicer prav tako je bilo na vrhu diplomacije, ki je
               bil na Brdu pri Kranju ponovno izpostavljena potreba po aktivnem sodelovanju in
               ponovno izraženo to povabilo na obisk. Prav tako pa ne gre spregledati tega, da je
               tudi interes na tem področju, torej slovenski, kot interes Bolgarije za krepitev
               gospodarskega sodelovanja. Torej, obstaja vrsta skupnih interesov v širši regiji,
               seveda s poudarkom na stabilizaciji in evropskih integracijah. Mislim, da predvsem
               poudarkom na stabilizaciji tega področja, mislim da bi lahko takšen obisk veliko
               prispeval k temu, in tudi okrepil slovensko vlogo na tej medparlamentarni ravni, na
               ravni sodelovanja med parlamenti, tako da mislim, da bi veljalo takšen predlog
               oziroma predlog sklepa potrditi.</p>
               <p>Prav tako je tudi ta, kolikor sem tukaj razbrala iz tega dopisa oziroma zaprosila,
               razvidno, da se bo odvil v okviru časovne in finančne racionalizacije, da se bo
               skušalo čim bolj časovno in finančno racionalizirati obisk, ki bi se zgodil pred
               samim zasedanjem parlamentarne skupščine jugovzhodnega evropskega procesa, tako da bi
               tudi s tega stroškovnega vidika skušali najti čim bolj optimalno varianto.</p>
               <p>Tako, da predlagam, da kljub temu, torej, da je to, torej da presega predvideno letno
               kvoto bilateralnih obiskov, da kljub temu sklep iz razlogov, kot sem jih navedla,
               potrdimo.</p>
               <p>Hvala.</p>
            </sp>
            <sp xml:id="SDT7-OZZP-redna-44-2016-03-16.sp23">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Replika mag. Šircelj, če sem prav razumel.</p>
            </sp>
            <sp xml:id="SDT7-OZZP-redna-44-2016-03-16.sp24">

               <speaker>MAG. ANDREJ ŠIRCELJ (PS SDS):</speaker>

               <p>Ja, kolegica Korenjak me zgleda ni najbolje razumela ali pa dovolj dobro. Jaz nisem
               problematiziral niti prejšnjega obiska predsednika Državnega zbora na Hrvaškem, pa
               tudi tega ne, ampak verjetno ima predsednik Državnega zbora letni načrt ali letni
               plan teh obiskov, in verjetno je sam pravilnik, ki to ureja, če ne drugega, zastarel,
               arhaičen, kakorkoli že, in zaradi tega sem to predlagal. In ne problematiziram zdaj
               tega, tudi ni potrebno nobenih dodatnih opredelitev, predsednik Državnega zbora naj
               pač gre kamor želi iti in kar se dogovarja. Ampak, zdi se mi pa enostavno
               nesprejemljivo, da bomo zdaj vsak obisk obravnavali posebej na tem odboru, zaradi
               tega, ker je enostavno neprilagojen ta pravilnik, in o tem sem tudi spraševal,
               spoštovani predsednik, nisem spraševal zdaj o tem obisku v Romunijo. Zaradi mene, z
               blagoslovom tega odbora ali brez blagoslova lahko gre na ta obisk, če je to možno,
               naj pa spremeni pravilnik.</p>
            </sp>
            <sp xml:id="SDT7-OZZP-redna-44-2016-03-16.sp25">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega Šircelj.</p>
               <p>Razprava Korenjak Kramar.</p>
            </sp>
            <sp xml:id="SDT7-OZZP-redna-44-2016-03-16.sp26">

               <speaker>KSENIJA KORENJAK KRAMAR (PS SMC):</speaker>

               <p>Hvala lepa.</p>
               <p>Mislim, da sem bila mogoče napačno razumljena. Nisem želela postavljati pod vprašaj
               ali pa jaz nisem razumela to razpravo kolega Andreja, da nasprotuje. Jaz sem pač
               želela okrepiti to zaprosilo s svojim pogledom, zakaj menim, da bi bilo treba ta
               sklep podpreti.<stage type="mag"/> <stage xml:id="SDT7-OZZP-redna-44-2016-03-16.stage41">(nadaljevanje)</stage> Hkrati
               pa bi želela tudi povedati, da jaz absolutno podpiram, da je treba dobiti odgovor na
               naše zaprosilo po spremembi pravilnika, in da glede na situacijo, ki je, verjetno se
               tudi kaže neka potreba, da ga je treba ponovno pregledati in prevetriti.</p>
               <p>Tako, da jaz tudi to podpiram, kot smo na prejšnji seji odbora to formulirali in tudi
               zaprosili, da se glede na nove potrebe, ki se skozi to prakso kažejo, pravilnik
               pogleda, in da dobimo ustrezen odgovor. Dokler pa tega nimamo, pa v bistvu tudi ne
               moremo ničesar reči na to temo, kot ste, predsednik, že takoj izpostavili. Tako, da
               jaz sem zgolj hotela povedati, da podpiram to, in da tudi predlagam, da tak sklep
               sprejmemo. To je v bistvu bila razprava, torej mojega stališča, nikakor pa ne
               polemiziranje s kolegom, s katerim se v bistvu strinjam na ravni vprašanja
               prevetritve pravilnika.</p>
               <p>Hvala.</p>
            </sp>
            <sp xml:id="SDT7-OZZP-redna-44-2016-03-16.sp27">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>V razpravo se želim tudi sam vključiti. Jaz ne bom omejeval mednarodne dejavnosti
               Državnega zbora oziroma predsednika Državnega zbora, zato bom ta sklep podprl. Se pa
               strinjam s kolegom Šircljem, da to mora biti stvar pravilnika, in naj bo ta razprava
               tudi spodbuda Kolegiju, da se vendarle ta pravilnik čim prej revidira oziroma da se
               naš sklep čim prej realizira. Moram pa biti pošten, čeprav bom zdaj govoril o
               delovnem gradivu, ki ni dostopno javnosti, in jaz sem si malo drugačne stroške
               izračunal, ko štejem število udeležencev. Tako, da v bodoče tudi pričakujem, da bodo
               ti okvirni izračuni stroškov morda nekoliko bolj eksaktni in pojasnjeni. Ne bom
               govoril o številkah, ampak vsak, če podrobno prebere, lahko vidi za kaj gre.</p>
               <p>Je še kakšna razprava? Zaključujem razpravo in kot rečeno, na glasovanje dajem
               predlog sklepa, ki se glasi: Odbor se strinja z izvedbo uradnega obiska. Glasujemo.
               Glasovanje teče in ga zaključujem.</p>
               <p>Kdo je za? <stage xml:id="SDT7-OZZP-redna-44-2016-03-16.stage42">(13 članov.)</stage> Je kdo proti? <stage xml:id="SDT7-OZZP-redna-44-2016-03-16.stage43">(Nihče.)</stage></p>
               <p>Ugotavljam, da je sklep sprejet.</p>
               <p>Želel bi vas tudi obvestiti o dveh zadevah s področja mednarodne dejavnosti našega
               odbora.</p>
               <p>Najprej bi vas želel obvestiti, da je Odbor za zunanjo politiko na podlagi tesnega in
               odličnega sodelovanja z veleposlaništvom Republike Slovenije v Tel Avivu, tam je
               veleposlanica gospa Barbara Sušnik, dobil informacijo preko depeše, ki ste jo dobili,
               je signirana na Državni zbor, ima datum 15. 3., in pravi, da je zunanjepolitični in
               obrambni odbor izraelskega parlamenta izrazil velik interes za obisk v Državnem
               zboru, tako da so že stekli pogovori o ustreznem terminu obiska za obe strani. O vsem
               boste tudi pravočasno obveščeni, predlagam pa, da depešo, ki ima oznako interno, tudi
               preberete.</p>
               <p>Pod točko 2 pa bi vas želel opozoriti na dopis, ki ste ga prejeli včeraj. Gre za
               osnutek priporočil medparlamentarne konference o skupni zunanji in varnostni politiki
               in skupni varnostni in obrambni politiki, Haag 6. do 8. april 2016, v kateri se bo
               odločalo ob koncu omenjene konference. Sprva je bilo rečeno, da se bo na konferenci v
               Haagu že razpravljajo o skupne dokumentu, o globalni strategiji v zunanji in
               varnostni politiki EU, za katero sta Odbor za obrambi in Odbor za zunanjo politiko,
               poleg Nemčije, Francije, predsedujoče Nizozemske in tudi Madžarske v novembru 2015
               podala svoje predloge, vendar se zdaj predstavitev tega dokumenta načrtuje za junij
               2016. Torej, poudarjam ponovno, da smo dobili v amandmiranje zgolj priporočila
               konference. Skladno z razpravo glede oblikovanja gradiv za konferenco v dopisu
               predlagam, da predloge za amandmaje osnutka priporočil sporočite najkasneje do srede,
               30. marca 2016. Na osnovi prejetih amandmajev bo nato v najkrajšem možnem času
               sklicana tudi seja Odbora za zunanjo politiko.<stage type="mag"/> <stage xml:id="SDT7-OZZP-redna-44-2016-03-16.stage45">(nadaljevanje)</stage> V primeru, da odbor amandmaja do konca 30. marca 2016
               ne bo prejel, pa se osnutkih priporočil potrdijo v predlaganem besedilu. Torej, imamo
               dovolj časa, da poslanske skupine amandmaje pripravijo, v kolikor je ta interes.</p>
               <p>S tem zaključujem 2. točko dnevnega reda.</p>
               <p>Prehajamo na <title xml:id="SDT7-OZZP-redna-44-2016-03-16.title4">3. TOČKO DNEVNEGA REDA</title>, to je <title xml:id="SDT7-OZZP-redna-44-2016-03-16.title5">RAZNO.</title>
               </p>
               <p>Želi kdo besedo? Če ne, sejo prekinjam za 10 minut, zaradi zamenjave magnetogramskega
               traku. V drugem delu bo namreč seja zaprta za javnost.</p>
               <p>Nadaljujemo ob 11. uri in 15 minut. <title xml:id="SDT7-OZZP-redna-44-2016-03-16.title6">Odprti del seje se je končal 16. marca 2016
                  ob 11.06.</title>
               </p>
            </sp>
         </div>
      </body>
   </text>
</TEI>
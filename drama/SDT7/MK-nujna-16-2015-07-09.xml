<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-MK-nujna-16-2015-07-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Mandatno-volilna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">52ED7E21A490CFF4C1257E7B002707C2</idno>
               <idno type="custom" subtype="day">0F42E904CC3D97F4C1257E7D0032BB3B</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=0F42E904CC3D97F4C1257E7D0032BB3B</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-MK-nujna-16-2015-07-09.MK" n="16">
               <name>nujna seja</name>
               <date when="2015-07-09"/>
            </setting>
         </settingDesc>
         <particDesc>
            <listOrg>
               <org xml:id="SDT7-MK-nujna-16-2015-07-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-MK-nujna-16-2015-07-09.MK">
                        <orgName key="MK">Mandatno-volilna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR MANDATNO-VOLILNA KOMISIJA</stage>
            <stage type="session">16. nujna seja</stage>
            <stage type="date">(9. julij 2015)</stage>
            <stage type="chairman">Sejo je vodil dr. Mitja Horvat, predsednik komisije.</stage>
            <stage type="time">Seja se je začela ob 9. uri. </stage>


            <sp xml:id="SDT7-MK-nujna-16-2015-07-09.sp1">

               <speaker>PREDSEDNIK DR. MITJA HORVAT:</speaker>

               <p>Spoštovani! Začenjam 16. nujno sejo Mandatno-volilne komisije.</p>
               <p>Obveščam vas, da na seji s pooblastili sodelujejo: namesto poslanke Anje Bah Žibert
               poslanec Marko Pogačnik, namesto poslanke Eve Irgl poslanec Vinko Gorenak, namesto
               poslanca Kamala Izidorja Shakerja poslanka Maruša Škopac in namesto poslanke mag.
               Margarete Guček Zakošek poslanec mag. Dušan Verbič.</p>
               <p>Obveščam vas, da sem na sejo vabil Vlado, zato v naši sredi v tem trenutku
               pozdravljam državnega sekretarja Ministrstva za finance, gospoda Metoda Dragonjo. In
               imam informacijo, da se nam bo v kratkem pridružil tudi dr. Dušan Mramor, minister za
               finance.</p>
               <p>S sklicem seje ste prejeli naslednji dnevni red: prva in edina točka, Predlog za
               imenovanje članov Nadzornega sveta Slovenskega državnega holdinga, d.d. Ker v
               poslovniškem roku nisem prejel predlog za spremembo dnevnega reda, je ta določen, kot
               je bil predlagan s sklicem seje.</p>
               <p>Prehajamo na <title>1. TOČKO DNEVNEGA REDA – PREDLOG ZA IMENOVANJE ČLANOV NADZORNEGA
                  SVETA SLOVENSKEGA DRŽAVNEGA HOLDINGA, D.D.</title>
               </p>
               <p>Vlada predlaga Državnemu zboru, da za člane Nadzornega sveta Slovenskega državnega
               holdinga, d.d., imenuje Barbaro Smolnikar, Damjana Beliča, Draga Ferfoljo, Duška Kosa
               in Lidijo Glavina.</p>
               <p>Zakon o Slovenskem državnem holdingu v prvem odstavku 40. člena določa, da vse člane
               Nadzornega sveta SDH imenuje Državni zbor na predlog Vlade ter da Državni zbor daje
               soglasje k celotnemu predlogu Vlade in ga ne more spreminjati.</p>
               <p>Delovno besedilo predloga sklepa je objavljeno pri EPA in sklicu te seje, predlog
               Vlade pa ste članice in člani prejeli zaradi varstva podatkov v varovanem predalu v
               sistemu Udis.</p>
               <p>Želi gospod Metod Dragonja, državni sekretar Ministrstva za finance, dodatno
               obrazložiti predlog? Izvolite, imate besedo.</p>
            </sp>
            <sp xml:id="SDT7-MK-nujna-16-2015-07-09.sp2">

               <speaker>METOD DRAGONJA:</speaker>

               <p>Hvala lepa, gospod predsednik.</p>
               <p>Spoštovane poslanke in poslanci! Dovolite, da v imenu Vlade predstavim, kako je
               potekal postopek za oblikovanje predloga za imenovanje članov Nadzornega sveta
               Slovenskega državnega holdinga.</p>
               <p>Kot je bilo že s strani gospoda predsednika predstavljeno, 40. člen Zakona o
               Slovenskem državnem holdingu določa način volitev oziroma imenovanja članov
               nadzornega sveta te institucije.</p>
               <p>Pred oblikovanjem predloga je minister za finance dr. Dušan Mramor imenoval strokovno
               komisijo, ki so jo sestavljali strokovnjaki z izkušnjami pri oblikovanju in delovanju
               nadzornih svetov in kadrovanju. Ta komisija je delala v sestavi: dr. Peter Kraljič,
               dr. Danica Purg in mag. Aleksander Nagode, sodelavec Ministrstva za finance. Minister
               je v 3. točki sklepa določil, da strokovna komisija opravlja svoje naloge v skladu s
               tretjim odstavkom 40. člena Zakona o Slovenskem državnem holdingu in da pripravi tri
               predloge po pet kandidatov za člane nadzornega sveta ter da morajo vsi trije predlogi
               skupaj vsebovati najmanj 12 kandidatov, pri čemer morajo biti posamezni predlagani
               kandidati in vsak predlog članov nadzornega sveta kot celota skladni z določbami 39.
               člena Zakona o Slovenskem državnem holdingu. Strokovna komisija je skladno s sklepom
               ministra pripravila merila za ocenjevanje strokovnega znanja, izkušenj in veščin,
               potrebnih za kakovostno opravljanje funkcij člana Nadzornega sveta SDH, in določila
               besedilo strokovnega profila za člana nadzornega sveta. Strokovna komisija je za
               namen pridobivanja 
               kandidatov dne 20. 5. 2015 objavila odprti javni poziv za člane Nadzornega sveta
               družbe Slovenski državni holding in sicer z rokom za oddajo prijav do vključno 3. 6.
               2015 do 15 ure. Komisija je prijela k prijavi 64 kandidatov in na podlagi analize
               ugotovila, da 32 kandidatov ne izpolnjuje osnovnih pogojev, ki jih določa 39. člen
               zakona, zato jih je izločila iz nadaljnje obravnave. Preostalih 32 kandidatov, ki
               izpolnjujejo osnovne pogoje je komisija preverila v skladu s strokovnih profilom in
               sicer glede na strokovno izobrazbo, strokovna znanja, znanja tujih jezikov, delovne
               izkušnje in kompetenčni profil ter oblikovala ožji izbor petnajstih kandidatov. Te je
               skladno z določili javnega poziva obvestila o uvrstitvi v ožji izbor ter jih pozvala
               k predložitvi podpisanih dokazil. 5 kandidatov iz seznama pa tudi k dopolnitvi vloge.
               Po predložitvi dokazil in dopolnitvi je komisija ugotovila, da eden izmed kandidatov,
               ki se je uvrstil v ožji izbor ni predložil vseh zahtevanih elementov prijave, zato ga
               je izločila iz nadaljnjega postopka. S tem je komisija ugotovila, da so prijave
               štirinajstih kandidatov iz ožjega izbora popolne in da izpolnjujejo vse predpisane
               pogoje in zahteve. Strokovna komisija je na tej podlagi skladno s 3. točko sklepa o
               imenovanju in nalogah strokovne komisije in upoštevajoč zahtevo tretjega odstavka 39.
               člena zakona soglasno oblikovala predlog štirinajst kandidatov razvrščenih v tri
               skupine po pet članov nadzornega sveta SDH. Pri čemer je po presoji strokovne
               komisije prvi predlog po strokovnosti, kompetencah in medsebojnem dopolnjevanju
               najbolj primeren, ostala dva pa mu po teh kriterijih sledila po vrstnem redu. Skladno
               s sklepom ministra in tretjim odstavkom 39. člena zakona je strokovna komisija
               ministru za finance predložila predlog članov nadzornega sveta dne 22. junija 2015 in
               s tem končala svoje delo na podlagi sklepa ministra. Ministrstvo za finance je skrbno
               proučilo predlog strokovne komisije in odločilo, da njen prvi predlog spremeni tako,
               da v njem upošteva tudi kandidate iz njenega drugega in tretjega predloga.
               Ministrstvo za finance je skladno s 4. odstavkom 40. člena zakona javno razkriva, da
               je osnovni predlog strokovne komisije spremenilo tako, da je tri kandidate zamenjalo
               s kandidati, ki jih je strokovna komisija predlagala v svojem drugem in tretjem
               predlogu. Nabor teh kandidatov je potekal v okviru odprtega javnega poziva za člane
               nadzornega sveta SDH. Poleg tega je s predlogom Ministrstva za finance zagotovljena
               skladno s 3. odstavkov 39. člena zakona, saj so vsi predlagani kandidati medsebojno
               kompatibilni, se dopolnjujejo po strokovnem znanju in kompetencah in zajemajo
               strokovnjake, strokovna področja financ, korporativnega upravljanja, upravljanja
               obveznosti in premoženja ter korporacijskega prava, kar je razvidno iz njihove
               predstavitve.</p>
               <p>Na tej osnovi je, potem Vlada potrdila predlog ministrstva soglasno, tako da Vlada
               predlaga DZ RS, da v nadzorni svet Slovenskega državnega holdinga za mandatno obdobje
               pet let imenuje gospo Barbaro Smolnika, Damjana Biliča, mag. Drago Ferfoljo, gospoda
               Dušana Kosa in gospo Lidijo Glavina. Hvala lepa.</p>
            </sp>
            <sp xml:id="SDT7-MK-nujna-16-2015-07-09.sp3">

               <speaker>PREDSEDNIK DR. MITJA HORVAT:</speaker>

               <p>Hvala. Želi besedo tudi minister, dr. Dušan Mramor, ki se nam je pravkar
               pridružil?</p>
            </sp>
            <sp xml:id="SDT7-MK-nujna-16-2015-07-09.sp4">

               <speaker>DR. DUŠAN MRAMOR:</speaker>

               <p> Hvala lepa, se opravičujem. Trije odbori imajo sestanek v zvezi z Grčijo in sem
               moral tam poročati.</p>
               <p>Tukaj bi v zvezi z nadzorniki, če mi daste malo več časa šel počasi skozi te zahteve
               in potem tudi, mogoče, kar direktno na nekatere navedbe v medijih in se odzval na
               njih in pojasnil pravzaprav. Najprej, kot vemo, morajo biti posamezni člani in nadzorni
               svet kot celota usklajeni, skladni z 39. členom tega zakona, kjer piše, s katerih
               področij morajo biti. Tako je ta strokovna komisija, ki sem jo imenoval, izjemno
               veliko časa posvetila temu, da je kompetence vseh kandidatov jasno opredelila, in s
               tega vidika je tudi potem sestavila možne kombinacije članov nadzornega sveta. Hkrati
               je strokovna komisija pripravila merila za ocenjevanje strokovnega znanja, izkušenj
               in veščin ter ciljne strokovne profile. Se pravi, da je imela tudi merila, da je
               lahko ugotavljala, ali je posamezen kandidat strokovno v skladu z njenimi zahtevami.
               Potem je izvedla postopek pridobivanja kandidatov z razpisom. Veste, da je bil bolj
               uspešen kot prvi. Na prvem je bilo, mislim, da 47 prijavljenih, na tem jih je bilo
               64. In v okviru tega je komisija ocenila, da je v skladu z zakonom, da zakonskim
               zahtevam odgovarja 32 kandidatov, 32 pa ne. In od teh 32 je izbrala 15 tistih
               najboljših, ki jih je potem poskušala razporediti v tri time, ki bi bili možni. En
               kandidat potem ni dal zahtevanega potrdila, tako je ostalo 14 kandidatov, ki jih je
               potem razporedila v te tri kombinacije, ki jih je tudi potem predložila meni v
               nadaljnjo obravnavo.</p>
               <p>Mi smo javno razkrili, da je osnovni predlog strokovne komisije bil spremenjen, in
               sicer tako, da je tri kandidate iz te prve, kar je dala kot, bi rekel, tudi
               prioritete, prvih pet, drugih pet, tretjih pet, se pravi, tri time, kjer jih je
               razporedila. Jaz sem se odločil, da bom tri zamenjal, in sicer, dva kandidata iz
               druge kombinacije in enega iz tretje kombinacije. Nabor je potekal preko odprtega
               javnega poziva, ki ga je objavila strokovna komisija. Vlada potem ni spreminjala
               predloga, ki sem ga jaz dal, in ga je poslala v Državni zbor. In to, kar je pred
               vami, je v bistvu tisto, kar je Vlada soglasno potrdila.</p>
               <p>Kaj velja za Nadzorni svet SDH. Sestavlja ga 5 članov, to pravi zakon, 39. člen: <q>"Za
               nadzorni svet se ne uporabljajo določbe zakona, ki ureja sodelovanje delavcev pri
               upravljanju. Za člana nadzornega sveta je lahko izvoljen, kdor poleg pogojev, ki jih
               določa zakon, ki ureja gospodarske družbe, izpolnjuje še pogoje in merila: osebna
               integriteta in poslovna etičnost."</q> Tu imamo izjave kandidatov, pa tudi ni indikacije,
               da bi bilo to lahko drugače, za vsakega izmed kandidatov, iz katerih je komisija
               izbirala. <q>"Njegove izkušnje potrjujeta poslovna uspešnost in ugled."</q> To so dokazila,
               ki so jih dali, od CV, se pravi, življenjepisa, do izjav kandidatov. <q>"Ima izobrazbo,"</q>
               to je naslednja zahteva, <q>"pridobljeno po študijskih programih za pridobitev izobrazbe
               druge bolonjske stopnje ali raven izobrazbe po študijskih programih, ki v skladu z
               zakonom ustrezajo izobrazbi druge bolonjske stopnje."</q> Vsi imajo izobrazbo, ki ustreza
               vsaj izobrazbi druge bolonjske stopnje. In sicer, Smolnikar, če grem kar po vrsti, je
               končala dodiplomski in magistrski študij na Ekonomski fakulteti v Ljubljani in je
               sedaj doktorska študentka na IEDC Bled. Belič, končal Pravno fakulteto in diplomiral,
               potem je naredil NBA na Clemson University v ZDA in imel še posebne tečaje na
               Stanford University in Kingston University. Ferfolja je končal dodiplomski magistrski
               in doktorski študij na Ekonomski fakulteti v Ljubljani. Kos je diplomiran sociolog na
               FDV v Ljubljani, se pravi, vsaj druga bolonjska stopnja. In Glavina ima Državno
               univerzo v Trstu, kjer je diplomirala, Ashrea University, to je  Angliji, izjemno visoko kotira, mislim,
               da je 18 univerza na svetu, kjer je naredila international NBA in še potem next level
               to international NBA, se pravi še dve stopnji. To je glede izobrazbe. Potem je bila
               naslednja zahteva ima najmanj 10 let ustreznih delovnih izkušenj iz vodenja ali
               upravljanja gospodarskih družb in dosega pri svojem delu dobre primerljive rezultate.
               Bom šel kar po vrsti, če smem. Smolnikar, 8 let predsednica uprave NLB Vita, tri leta
               nadzorni svet Banka Celje, se pravi ali v upravi ali v nadzornem svetu, in tri leta
               direktorica poslovne mreže NLB in tako naprej. Jaz samo izpostavljam tiste, ki imajo
               največjo težo. Belič, 8 let direktor Neo svetovanje, tri leta član uprave prve
               pokojninske družbe, pet let član uprave Publikum in tako naprej. Ferfolja, 5 let član
               in predsednik upravnega odbora Letrika France, pet let član upravnega odbora Letrika
               ZDA, 13 let direktor Iskra Deutschland in tako naprej. Kos, 16 let različna vodilna
               delovna mesta v Studio Moderni, od tega 8 let direktor Studio Moderna, tri leta CEO
               Linija<stage>(?)</stage>, Diretta Communications. Glavina, 12 let direktorica različnih enot
               Elektrolux Belgija, štiri leta izvršna direktorica Imsa Group Celovec, štiri leta
               finančna direktorica Husqarna Forest&amp;Garden. Potem je bila naslednja zahteva <q>"ni
               bil obsojen zaradi kaznivega dejanja, ki se preganja po uradni dolžnosti"</q>. Imamo
               izjave kandidatov in potrdila Ministrstva za pravosodje. <q>"Ne opravlja funkcije"</q> je
               naslednja zahteva, ki je po zakonu, ki ureja integriteto in preprečevanje korupcije.
               Potem ali drugem zakonu ne združljiva s članstvom v nadzornem organu ali organu
               upravljanja gospodarske družbe in takšne funkcije ni opravljal v preteklih šestih
               mesecih, imamo izjave kandidatov, da tega ni. <q>"Ni član organa vodenja ali nadzora v
               družbi, v kateri ima SDH večinski delež ali prevladujoč vpliv"</q>, imamo izjave
               kandidatov. SDH je imel preko lastništva Republike Slovenije neposredno prevladujoč
               vpliv NLB, ne pa tudi hčerinski družbi NLB Vita. Tukaj se pojavlja glede gospe
               Smolnikar vprašanje ali odgovarja ali ne. Tiste navedbe so netočne zaradi tega, ker
               50 % NLB Vita ima KBC, 50 % ima NLB in to ni odvisna družba in se ne konsolidira v
               NLB in še predsednik nadzornega sveta NLB Vita je iz KBC. Tako, da tukaj to ne drži
               kar je bilo v medijih. <q>"Ni fizična oseba, ki ima ali v zadnjih šestih mesecih imela
               funkcijo v politični stranki na katero je bila voljena ali imenovana"</q>, to so izjave
               kandidatov. In potem še naslednja zahteva, da člani ne smejo biti v poslovnem
               razmerju z gospodarsko družbo, s kapitalsko naložbo države ali z njo povezano družbo,
               za poslovno razmerje se šteje vsak pravni posel razen poslov v katerih je član
               nadzornega sveta SDH odjemalec običajnih produktov in storitev družbe v kateri SDH
               ima ali upravlja kapitalsko naložbo po splošnih pogojih in tako naprej. Imamo tukaj
               izjave kandidatov glede omejitve poslovanja s povezanimi osebami. Zdaj pa. ker je
               bilo tukaj neko vprašanje v zvezi z DUTB, bi vam prebral v bistvu kakšna je pravna
               razlaga. Skladno z drugim odstavkom 59. člena Zakona o SDH 1 mora kandidat za člana
               nadzornega sveta predložiti izjavo o konfliktu interesov in sicer organu, ki ga
               imenuje, kar je v konkretnem primeru Državni zbor. Te izjave ste za vse kandidate
               dobili. Zakon v prvem odstavku 59. člena določa: člani nadzornega sveta SDH morajo
               pri svojem delu razkriti okoliščine, ki bi lahko povzročile nasprotje interesov in se
               morajo dosledno izogibati nasprotju interesov kot ga opredeljuje zakon, ki ureja
               integriteto in preprečevanje korupcije, svoje službe ali položaja in informacij, ki
               pridobijo pri opravljanju svojega dela, ne smejo uporabiti za to, da bi sebi ali komu
               drugemu uresničili nedovoljen zasebni interes. In seveda so vsi podali v zvezi s tem
               izjavo. Izjavo imate pred seboj. In drugi odstavek 19. člena Zakona o SDH določa, da
               SDH ni pristojen za upravljanje naložb v DUTB, opozorilo zaradi navedbe, to se pravi
               tukaj je bila navedba v 
               Požarju, Reportu, da je Belič stalni sodelavec Odvetniške družbe Fatur, ki ima stalno
               pogodb z DUTB, se pravi, zakon se ne to ne nanaša. Mora pa pač iti tako po tisti
               svoji izjavi se izogibati konfliktu interesov.</p>
               <p>Če dovolite, grem skozi te izjave, ki so bile v mediji, toliko kolikor smo jih lahko
               nabrali. Tukaj je bila prva izjava, da so štirje z diplomo MBA, to je šole, ki jo na
               Brdu pri Kranju vodi Danica Purg. Mislim, da je to popolnoma, mahnjen mimo,
               oprostite, ampak MBA, je svetovno priznan naziv, ki ga pridobiš lahko na mnogih šolah
               v svetu, jaz mislim, da jih je blizu 2 tisoč ali še nekaj več. MBA ni študij, IEDC v
               Bledu. Kot ste videli, nobeden od teh kandidatov nima MBA naziva pridobljenega na
               IEDC na Bledu. Tukaj se vidi, da to kar je ta pisal ne ve prav nič o tem. To so
               napačni podatki. Če grem skozi. Še enkrat. Smolnikar je univerzitetna diplomirana
               ekonomistka in magistrica ekonomije na EF v Ljubljani. Na IEDC pa je doktorska
               študentka. Ni MBA delala tukaj. Belič ima Cliemson University NBA, se pravi v ZDA,
               pridobljen naziv NBA. Glavina ima na Estrinct University International NBA se pravi v
               Angliji. To je kar nekaj, bi rekla moja hčerka. Potem imamo naprej. Najmanj trije od
               petih bodočih nadzornikov SDH ne izpolnjujejo formalno potrebnih pogojev za
               imenovanje po sedaj veljavnem Zakonu o Slovenskem državnem holdingu. Jaz upam, da ko
               smo šli skozi te elemente zahteve, komisija je to izjemno natančno pogledala tak
               material. Tukaj to ne more držati.</p>
               <p>Člane Nadzornega sveta SDH ne smejo biti v razmerju z gospodarsko družbo, kapitalsko
               naložbo države ali z njo povezane družbe. To je se nanašalo na gospoda Damjana
               Beliča. Jaz mislim, da sem jasno prebral, da če on sodeluje z Odvetniško pisarno, ki
               ima z DUTB pogodbo je to v zakonu izključeno. Poleg tega je dal še izjavo, da ne sme
               imeti konflikta interesa v svojem delovanju, tako da to pač nima nobene teže. Za
               gospo Barbaro Smolnikar, za imenovanje v Nadzorni svet jim manjka najmanj 10 let
               ustreznih delovnih izkušenj iz vodenja upravljanja gospodarskih družb. Oprostite, jaz
               mislim, da sem jasno povedal, da če je bila 8 let predsednica uprava NLB itak je
               seveda gospodarska družbe pač del vanj ima bančno poslovanje, bančno zavarovalniško
               poslovanje, že tukaj 8 let, potem je bila pa v Nadzornem svetu Banke Celje triletna
               direktorica poslovne mreže, itd., namestnica izvršnega direktorja v SKB. To je čista
               neumnost. Tako da, jaz ne vem, če naj še to nadaljujem? Recimo še za Lidijo Glavino,
               bom to še razložil. Da je bila direktorica samo dve leti in štiri mesece, kar je po
               Zakonu za imenovanje nadzornika absolutno premalo. Lidija Glavina je bila 12 let
               direktorica različnih enot Electrolux v Belgiji. 4 leta direktorica Imsa gruop.
               Skratka, ne vemo od kod te zaključki, ampak dejansko nimajo nobene osnove.</p>
               <p>Bi še to povedal. Pri tej sestavi tima smo izjemno pazili, da praktično vsi, ki so v
               timu imajo strokovna znanja in kompetence s korporativnega upravljanja, ker to se nam
               zdi številka ena, saj to zakon pač zahteva. Številka dva. Da imajo iz financ in
               upravljanja obveznosti in premoženja vsaj dva, da sta čisto specialista na tem
               področju. To velja za Barbaro Smolnikar in Lidijo Glavina za finance in upravljanje
               obveznosti in premoženja Drago Ferfoljo in Lidijo Glavina. Vsaj eden tukaj pa imamo
               vedno problem pa je, da je specialist za korporacijo  pravo, in to je seveda gospod Damjan Belič. Tako je
               tudi ta struktura, sestava, po mojem mnenju takšna, da bo timsko delo dobro potekalo.
               Hvala lepa.</p>
            </sp>
            <sp xml:id="SDT7-MK-nujna-16-2015-07-09.sp5">

               <speaker>PREDSEDNIK DR. MITJA HORVAT:</speaker>

               <p>Najlepša hvala za dodatna pojasnila, ki so tudi skladna s tem, kar sem dobil včeraj s
               strani Slovenske demokratske stranke kot zahtevo.</p>
               <p>Odpiram razpravo. Gospod Pogačnik, izvolite, imate besedo.</p>
            </sp>
            <sp xml:id="SDT7-MK-nujna-16-2015-07-09.sp6">

               <speaker>MAG. MARKO POGAČNIK (PS SDS):</speaker>

               <p>Spoštovani predsednik, hvala za besedo.</p>
               <p>Spoštovani minister, spoštovani državni sekretar!</p>
               <p>Nekaj besed, preden bi prešel na bistvo. Dejstvo je, da Vlada Mira Cerarja oziroma že
               tudi prej Vlada Alenke Bratušek z imenovanjem članov zamuja približno eno leto. Po
               Zakonu o Slovenskem državnem holdingu bi predlog Vlade Državnemu zboru moral biti
               poslan tri mesece od uveljavitve tega zakona. Videli smo, da tudi ta koalicija je
               imela kar hude težave s tem predlogom. Tudi državni sekretar in minister sta
               povedala, da en predlog ni šel skozi Vlado oziroma je bil zavrnjen, in je zaradi tega
               Ministrstvo za finance moralo to imenovanje ponoviti oziroma ga je ponovilo. Bila je
               tudi spremenjena strokovna komisija. Mene zanima, ali so bili člani te strokovne
               komisije, tako v prvi kot v drugi sestavi, upravičeni do plačila. Če so bili
               upravičeni do plačila, ali lahko poveste, kakšno plačilo so dobili. In na osnovi česa
               je bila ta strokovna komisija izbrana.</p>
               <p>Dejstvo je, če se vrnemo v leto 2012, ko je Vlada Janeza Janše predlagala Zakon o
               Slovenskem državnem holdingu, in vemo, da je takratna Pozitivna Slovenija predlagala
               zaustavitev tega zakona z referendumskimi podpisi. In eden izmed ključnih argumentov
               takrat, ko se je s takratnim ministrom za finance pogajala potem predsednica Vlade
               Alenka Bratušek, takrat še poslanka, je bil pogoj, da se umaknejo referendumski
               podpisi, da se v zakonu spremeni sestava nadzornega sveta, in sicer, na 6 plus 3.
               Trije naj bi bili imenovani s strani Komisije za nadzor javnih financ, to pomeni, da
               bi bili kot predstavniki opozicije, ne glede na to, da je prvotni zakon rekel, da
               enega člana nadzornega sveta imenuje Državni zbor na predlog Komisije za nadzor
               javnih financ. Potem je prišel padec Vlade Janeza Janše, prevzem Vlade s strani
               Alenke Bratušek in v relativno kratkem času je prišlo tudi do spremembe Zakona o
               Slovenskem državnem holdingu, kjer pa so spremenili tudi sestavo nadzornega sveta in
               dejansko opozicijo vrgli ven. V Slovenski demokratski stranki smo na to opozarjali,
               predvsem zaradi dejstva, da ocenjujemo, da Vlada Republike Slovenije je odgovorna za
               upravljanje državnega premoženja, nikakor pa ne, da je tudi državno premoženje v
               lastništvu Vlade Republike Slovenije. In na to smo opozarjali tudi že stranko SMC
               oziroma predsednika Vlade Mira Cerarja, da naj razmisli o tem in da popravi Zakon o
               Slovenskem državnem holdingu in da opoziciji na nek način seveda vrne mesto v
               nadzornem svetu. Ni se naredilo nič. In v Slovenski demokratski stranki smo
               prepričani, da bi bilo higienično, če že ne nujno, da bi opozicija imela predstavnika
               v nadzornem svetu. Gre za pomemben segment, gre za državno premoženje, ki ne more
               biti samo v korist Vladi oziroma samo vladno upravljanje. Verjamem, da bo zdaj
               minister za finance oziroma državni sekretar oziroma sedanja koalicija povedala, da
               ima možnost sodelovanja 
               na sejah nadzornega sveta tudi predsednik Komisije za nadzor javnih financ, vendar je
               treba povedati, da nima glasovalne pravice. In brez glasovalne pravice, mislim, je
               čisto vseeno, ali si tam ali nisi, ker nimaš vpliva na odločanje. In ta korak,
               mislim, da bi bilo treba nujno spremeniti.</p>
               <p>Glede samega imenovanja, enoletna zamuda, tako kot enoletna zamuda pri predlogu
               strategije. Jasno je, da ima ta koalicija predvsem kadrovske težave. Tudi v medijih
               smo lahko zabeležili izjavo, da je predsednik Vlade predlagal, da bo struktura
               nadzornega sveta imenovana po nekem strankarskem ključu, 3 plus 1 plus 1. Tega Zakon
               o Slovenskem državnem holdingu ne predvideva. Zdaj, ali je ta ključ bil uporabljen
               ali ni bil, jaz predlagam, da Ministrstvo za finance pojasni, kateri so zdaj
               predstavniki SMC, kateri so predstavniki Desusa oziroma kateri so predstavniki SD,
               glede na to, da je premier izjavil, da bo kadroval nadzorni svet po strankarskem
               ključu 3 plus 1 plus 1.</p>
               <p>Uvodoma bi se fokusiral na dva člena, in sicer, 39. člen Zakona o Slovenskem državnem
               holdingu in 40. člen Zakona o Slovenskem državnem holdingu. Pri teh predlaganih
               kandidatih vsaj mene osebno najbolj bode v oči predlog, da se za kandidatko oziroma
               da se imenuje v Nadzorni svet Slovenskega državnega holdinga Barbara Smolnikar. In
               sicer, zaradi česa – NLB Vita. Ne glede na to, da je minister za finance povedal, da
               to ni odvisna družba oziroma da se bilance in poslovnega rezultata ne konsolidira v
               rezultat NLB, d.d., bi predlagal, da Zakonodajno-pravna služba poda svoje mnenje. Da
               poda svoje mnenje mogoče tudi v pisni obliki, ali predlagani kandidati izpolnjujejo
               pogoje iz 39. oziroma 40. člena Zakona o Slovenskem državnem holdingu. 39. člen
               pravi, eden izmed pogojev, ki morajo biti izpolnjeni za imenovanje, je, da ni član
               organa vodenja ali nadzora v družbi, v kateri ima SDH večinski delež ali prevladujoč
               delež. Dejstvo je, da ima NLB Vita lastniški delež 50-50, 50% delež ima Nova
               Ljubljanska banka, in to je vsaj zame, bi rekel, lahko tudi sporno. Sporno predvsem
               zaradi tega, da bo nekdo potem ugotovil, da eden izmed ali več članov nadzornega
               sveta ne izpolnjuje teh pogojev za to imenovanje. In tu bi res prosil
               Zakonodajno-pravno službo, da pisno poda. Mislim, da je tudi vodja Poslanske skupine
               SD že pisno zahteval, ali pa od predsednika, da podaste to mnenje – ali predlagani
               kandidati izpolnjujejo pogoje iz 39. oziroma 40. člena Zakona o Slovenskem državnem
               holdingu. Tudi po navedbah nekaterih medijev, da naj bi bil sporen predvsem iz
               poslovnega sodelovanja tudi Damjan Belič, glede na to, da sodeluje z odvetniško
               družbo Fatur, ki sodeluje z Družbo za upravljanje terjatev bank. DUTB pa vemo, da je
               v 100% lastništvu Republike Slovenije. Toliko zaenkrat.</p>
            </sp>
            <sp xml:id="SDT7-MK-nujna-16-2015-07-09.sp7">

               <speaker>PREDSEDNIK DR. MITJA HORVAT:</speaker>

               <p>Najlepša hvala za historiat in rahel približek tudi k točki dnevnega reda predloga za
               imenovanje članov Nadzornega sveta Slovenskega državnega holdinga, d.d., ker gre za
               dejanska in ne pravna vprašanja. Seveda, s tem vprašanjem ne bom naslovil
               Zakonodajno-pravne službe. <stage>/ oglašanje v ozadju/</stage> Postopkovno, izvolite.</p>
            </sp>
            <sp xml:id="SDT7-MK-nujna-16-2015-07-09.sp8">

               <speaker>MAG. MARKO POGAČNIK (PS SDS):</speaker>

               <p>Spoštovani predsednik, glejte, nisem jaz zaprosil vas, da naslovite vprašanje na
               Zakonodajno-pravno službo, ampak jaz kot poslanec oziroma kot član Mandatno-volilne
               komisije sprašujem Zakonodajno-pravno službo Državnega zbora, ali predlagani
               kandidati izpolnjujejo 
               pogoje iz 39. In 40. člena Zakona o Slovenskem državnem holdingu? In pričakujem ta
               odgovor glede na to, da je predstavnica Zakonodajno-pravne službe prisotna na
               komisiji.</p>
            </sp>
            <sp xml:id="SDT7-MK-nujna-16-2015-07-09.sp9">

               <speaker>PREDSEDNIK DR. MITJA HORVAT:</speaker>

               <p>Najlepša hvala.</p>
               <p>27. člen prvi odstavek pravi: Državni zbor ima Zakonodajno-pravno službo, ki da
               mnenje o skladnosti predlogov zakona, drugih aktov in amandmajev z Ustavo in pravnim
               sistemom ter o zakonodajno-tehničnih vidikih predlogov, ne o vprašanju ali kandidati
               izpolnjujejo pogoje, ki so z zakonom določeni. Tako, da s tem odgovarjam na vaše
               vprašanje, da Zakonodajno-pravi službi ne bomo, imamo pa predstavnike ministrstva, ki
               so vam že odgovorili na ta vprašanja detajlirano, da kandidati izpolnjujejo
               predpisane pogoje. … <stage>/ oglašanje iz dvorane/</stage> Postopkovno. Izvolite, gospod
               Pogačnik.</p>
            </sp>
            <sp xml:id="SDT7-MK-nujna-16-2015-07-09.sp10">

               <speaker>MAG. MARKO POGAČNIK (PS SDS):</speaker>

               <p>Imamo predstavnico strokovne službe tukaj.</p>
            </sp>
            <sp xml:id="SDT7-MK-nujna-16-2015-07-09.sp11">

               <speaker>PREDSEDNIK DR. MITJA HORVAT:</speaker>

               <p>Ne.</p>
            </sp>
            <sp xml:id="SDT7-MK-nujna-16-2015-07-09.sp12">

               <speaker>MAG. MARKO POGAČNIK (PS SDS):</speaker>

               <p>Zakonodajno-pravne službe.</p>
            </sp>
            <sp xml:id="SDT7-MK-nujna-16-2015-07-09.sp13">

               <speaker>PREDSEDNIK DR. MITJA HORVAT:</speaker>
               <p>...</p>
            </sp>
            <sp xml:id="SDT7-MK-nujna-16-2015-07-09.sp14">

               <speaker>MAG. MARKO POGAČNIK (PS SDS):</speaker>

               <p>Potem pa jaz predlagam, da nekdo pride. Glejte, Zakon o Slovenskem državnem holdingu
               jasno govori kakšni so pogoji. In jaz mislim, da ne more biti samo Ministrstvo za
               finance tisto, ki tolmači ali izpolnjujejo pogoje ali ne. In jaz res naprošam, dosti
               blamaž ste že imeli s kandidati, tudi nekatere kandidatke oziroma ministrice za
               šolstvo so podpisale izjavo, da je diploma njihova v skladu z vsem, pa se je
               ugotovilo naknadno, da ne. To pomeni, da samo izjava kandidata ne more biti tista, ki
               je. In jaz mislim, da res ne bi bilo dobro za to vlado, da si privošči še eno blamažo
               v zvezi z imenovanjem članov nadzornega sveta Slovenskega državnega holdinga in da bo
               naknadno ugotovljeno, da nekdo ali več članov ne izpolnjuje pogojev za izvolitev,
               kajti potem bo sledilo 44. člen in odpoklic članov nadzornega sveta. Jaz sem
               prepričan, da tudi vam je v interesu kot sami koaliciji bi moralo biti, da vam še en
               neodvisen organ da neko mnenje, ne samo Ministrstvo za finance oziroma Vlada
               Republike Slovenije, da predlagani kandidati izpolnjujejo pogoje iz 39. oziroma 40.
               člena Zakona o Slovenskem državnem holdingu.</p>
            </sp>
            <sp xml:id="SDT7-MK-nujna-16-2015-07-09.sp15">

               <speaker>PREDSEDNIK DR. MITJA HORVAT:</speaker>

               <p>Spoštujem vašo dobronamernost in najverjetneje bo Vlada prevzela ta riziko svoje
               odločitve in svojega predloga, za katerim stoji. Ker sta predstavnika tudi tukaj
               danes z nami, ni pa v pristojnosti Zakonodajno-pravne službe, da preverja
               izpolnjevanje pogojev glede predlogov. Gospod Breznik, izvolite.</p>
            </sp>
            <sp xml:id="SDT7-MK-nujna-16-2015-07-09.sp16">

               <speaker>FRANC BREZNIK (PS SDS):</speaker>

               <p>Najlepša hvala, gospod predsednik. Tudi jaz mislim, da je današnja seja
               Mandatno-volilne komisije ena izmed tistih, ki je izredno pomembna. Gre za to kdo so
               tisti izbranci, ki bodo nadzirali lahko rečemo upravo Slovenskega državnega holdinga,
               ki v tem današnjem času upravlja s 107 družbami, ki so še posredno ali neposredno v
               državni lasti in gre za resno vprašanje, ker vemo, da imamo z nadzorniki vsaj v
               preteklem ali v zadnjem obdobju 10 let izredno velike probleme. Marsikdaj je bilo
               ugotovljeno…</p>
            </sp>
            <sp xml:id="SDT7-MK-nujna-16-2015-07-09.sp17">

               <speaker>PREDSEDNIK DR. MITJA HORVAT:</speaker>

               <p>Jaz bi vas prosil, če se od historiata približate k točki dnevnega reda in da
               govorite o predlogu, ki ga imamo pred seboj.</p>
            </sp>
            <sp xml:id="SDT7-MK-nujna-16-2015-07-09.sp18">

               <speaker>FRANC BREZNIK (PS SDS):</speaker>

               <p>Torej tudi o kandidatih ne smemo govoriti kaj je bilo v njihovi preteklosti, samo
               gledamo spet prihodnost, to je ta vaša…</p>
            </sp>
            <sp xml:id="SDT7-MK-nujna-16-2015-07-09.sp19">

               <speaker>PREDSEDNIK DR. MITJA HORVAT:</speaker>

               <p>Povedali ste 10 letno obdobje različnih kandidatov.</p>
            </sp>
            <sp xml:id="SDT7-MK-nujna-16-2015-07-09.sp20">

               <speaker>FRANC BREZNIK (PS SDS):</speaker>

               <p>Ja, torej gledamo samo prihodnost, ko naredijo napake, ko bo ene 2 milijarde spet
               minusa v bankah, potem pa spet damo nove, to je ta mantra slovenskega upravljanja z
               državnim premoženjem.</p>
            </sp>
            <sp xml:id="SDT7-MK-nujna-16-2015-07-09.sp21">

               <speaker>PREDSEDNIK DR. MITJA HORVAT:</speaker>

               <p>Polemiziranja s predsednikom ne najdem v Poslovniku Državnega zbora, zato vas prosim,
               da se držite točke dnevnega reda .. razpravljate o kandidatih..</p>
            </sp>
            <sp xml:id="SDT7-MK-nujna-16-2015-07-09.sp22">

               <speaker>FRANC BREZNIK (PS SDS):</speaker>

               <p>Saj jaz se držim. Vi bi želeli, da mojo razpravo prekinete na vsakem stavku in pri
               vsaki vejici. To je vaš problem, ni moj problem.</p>
            </sp>
            <sp xml:id="SDT7-MK-nujna-16-2015-07-09.sp23">

               <speaker>PREDSEDNIK DR. MITJA HORVAT:</speaker>

               <p>Ne, samo, da se držite točke dnevnega reda. Prosim izvolite.</p>
            </sp>
            <sp xml:id="SDT7-MK-nujna-16-2015-07-09.sp24">

               <speaker>FRANC BREZNIK (PS SDS):</speaker>

               <p>Ali je danes točka predlog za imenovanje članov nadzornega sveta Slovenskega
               državnega holdinga?</p>
            </sp>
            <sp xml:id="SDT7-MK-nujna-16-2015-07-09.sp25">

               <speaker>PREDSEDNIK DR. MITJA HORVAT:</speaker>

               <p>Da.</p>
            </sp>
            <sp xml:id="SDT7-MK-nujna-16-2015-07-09.sp26">

               <speaker>FRANC BREZNIK (PS SDS):</speaker>

               <p>Ali Slovenski državni holding upravlja s 107 podjetji?</p>
            </sp>
            <sp xml:id="SDT7-MK-nujna-16-2015-07-09.sp27">

               <speaker>PREDSEDNIK DR. MITJA HORVAT:</speaker>

               <p>Da.</p>
            </sp>
            <sp xml:id="SDT7-MK-nujna-16-2015-07-09.sp28">

               <speaker>FRANC BREZNIK (PS SDS):</speaker>

               <p>V čem je problem?</p>
            </sp>
            <sp xml:id="SDT7-MK-nujna-16-2015-07-09.sp29">

               <speaker>PREDSEDNIK DR. MITJA HORVAT:</speaker>

               <p>Ne bi govoril o Slovenskem državnem holdingu na splošno, ampak o predlogu, ki ga
               imamo pred seboj, predlogu kandidatov za nadzorni svet.
               </p>
            </sp>
            <sp xml:id="SDT7-MK-nujna-16-2015-07-09.sp30">

               <speaker>FRANC BREZNIK (PS SDS):</speaker>

               <p>Ali ne spremlja ta nadzorni svet potem delo Slovenskega državnega holdinga?</p>
            </sp>
            <sp xml:id="SDT7-MK-nujna-16-2015-07-09.sp31">

               <speaker>PREDSEDNIK DR. MITJA HORVAT:</speaker>

               <p>Da, in zato prosim, da se držite kandidatov, ker zdaj imamo na Mandatno-volilni
               komisiji ne problematiko vsebine dela nadzornega dela, ampak predlog kandidatov.</p>
            </sp>
            <sp xml:id="SDT7-MK-nujna-16-2015-07-09.sp32">

               <speaker>FRANC BREZNIK (PS SDS):</speaker>

               <p>V redu, glejte, ni problema. Torej, jaz mislim, da je bistvo razprave 39. Člen Zakona
               o slovenskem državnem holdingu, ki predvsem pod tretjo alinejo govori kako mora biti
               ta sestavljen, kakšni strokovnjaki morajo biti imenovani v nadzorni svet in da to
               morajo biti strokovnjaki za finance <stage>/ nerazumljivo/</stage> opravljanje obveznosti in
               premoženja ter korporacijsko pravo. Torej sam vidim poleg vseh pogojev, ki so splošni
               pogoji, pri teh kandidatih, da tudi se zavedajo, da so strokovnjaki tudi, da vsaj
               deloma poznajo panoge, kakšni so trendi v panogah, kaj dela konkurenca na mednarodnem
               področju ob teh panogah, ki so v družbah, ki jih upravlja holding sam. Torej,
               potrebujemo po eni strani tehnokrate, ki so neodvisni od politike, v bistvu
               konstituirane ali pa ko smo pripravljali Zakon o Slovenskem državnem holdingu je
               bilo, da bo to postal nek resnično strokovni organ, da ne bo politični organ in da v
               populaciji vsaj dveh milijonov Slovencev, ki živijo v Sloveniji, pol milijona
               Slovencev, ki živijo v tujini, v pol milijardnem obsegu tudi v Evropski uniji tudi v
               svetu, da je to tistih pet optimalnih kandidatov, ki bodo upravljali z našim tako
               imenovanim državnim premoženjem, ki je še ostalo, ki je bilo v preteklosti slabo
               upravljano, kar mislim, da ni konsenz tudi in ravno zaradi tega sem zelo pozoren do
               teh kandidatov. Če gremo kar po imenih. Gospa Barbara Smolnikar. Minister za finance
               je prej dejal, da ne držijo trditve, da nima preko nekoga, ki je pa bil v komisiji,
               ki je nekako izbirala ali pa izborni komisiji, kjer je bila gospa dr. Purgova, da
               nima nobene zveze z IEDC Bledom, ima, je doktorska študentka na tej instituciji,
               torej ne držijo besede ministra za finance. Morda res ni opravljala podiplomskega NBA
               študija, ampak IEDC Bled, kot jaz vem, ima celo vrsto študija, nima samo ene smeri in
               doktorski študij na IEDC Bled je prav tako doktorski študij na institucijah, ki jo je
               upravljala gospa Purgova. Torej ta ista gospa Purgova je bila tudi v komisiji za neki
               širši izbor kandidatov, ki je potem predlagala ministru in Vladi potem te
               kandidate.</p>
               <p>Drugi del je, drugo ime, ki se mi nekako izvija iz teh petih kandidatov je gospod
               Duško Kos. Torej, zdaj kot sociologa jaz ne vidim tukaj strokovnjaka za finance, ne
               korporativno upravljanje, neopravljanje obveznosti, ne premoženjsko ter korporacijsko
               prav. Jaz se oproščam, spoštovani predsednik, morda sem navajen nekega drugega
               sistema. Spomnim se, ko sem sam deloval v nekih podjetij, kdo so bili nadzorniki
               recimo Simensa, Volkswagena ali pa tudi zdaj, zdajšnji spor in tako naprej, kdo,
               kakšni strokovnjaki so ti ljudje, s kakšnimi izkušnjami tudi v sami panogi, izven te
               panoge, s področji. Zato pač mislim, da je Slovenija del neke Evrope, da imamo
               občutek, da moramo to premoženje voditi ali pa nadzirati, vsaj tisti, ki upravljajo s
               tem premoženjem, da jih morajo nadzirati vrhunski strokovnjaki, če samo spomnim
               recimo ena največjih korporacij v Evropi je trenutno Volkswagen, tam je bil
               predsednik nadzornega sveta….</p>
            </sp>
            <sp xml:id="SDT7-MK-nujna-16-2015-07-09.sp33">

               <speaker>PREDSEDNIK DR. MITJA HORVAT:</speaker>

               <p>Kakšno zvezo ima to s predlogom za nadzorni svet SDH?</p>
            </sp>
            <sp xml:id="SDT7-MK-nujna-16-2015-07-09.sp34">

               <speaker>FRANC BREZNIK (PS SDS):</speaker>

               <p>Torej, pri nas lahko to opravlja tudi gospod Duško Kos, sociolog. Nimam nič proti
               sociologom, mislim, da so tudi potrebni, ne vidim pa, da je nekdo strokovnjak kot
               sociolog za finance. Torej, menim, da sociologi nimajo nekega večjega znanja glede
               razumevanja bilanc, interpretiranja bilanc, kar je mislim, da ena izmed postavk vsaj
               nekaterih članov nadzornega sveta. Torej, ne poznam sociologov, ki bi bili veliki
               strokovnjaki za korporativno  upravljanje ali pa upravljanje obveznosti, prav tako ne
               premoženjsko in korporacijsko pravo. Torej, ne gre za pravnike, ne gre za
               strokovnjake iz panoge, iz branže kot bi rekli. Ne more nekdo od tistih, ki tudi
               nadzira ugotavljati, ali sama uprava Holdinga deluje dobro, ali zasleduje neke cilje.
               Tudi zanimivo je, da je prej človek delal v Studio Moderna kot velika referenca.
               Studio Moderna je tista, ki preprodaja v Sloveniji izdelke, blazine, ki jih
               izdelujejo v Italiji, preprodaja Kitajske izdelke. Ima neverjetno dobro že nekaj let
               za našo državno televizijo dobro pogodbo, kjer dnevno pere možgane ljudem, da
               kupujejo te izdelke, ki niso narejene v Sloveniji in ravno direktor tega podjetja
               torej njegov bivši šef, mogoče sedanji, mogoče je še tam zaposlen, ne poznam, Sandi
               Češko je izjavil, ko je predstavil svoj trgovski holding v Nikozijo na Ciper, da je
               to naredil na podlagi mnenja menedžmenta, v katerem je sedel sedanji nadzornik gospod
               Duško Kos. To je tudi neka etika delovanja torej tega menedžmenta, da čim več
               podjetij ne dobi sedež izven te države, tudi proizvodnja se naj seli iz te države.
               Tukaj se naj preprodaja izdelke, ki se izdelujejo v državah, kjer se množično kršijo
               človekove pravice, kjer se izkorišča otroška delovna sila, to je ta etika teh kvazi
               poslovnežev, sociologov, ki se imajo za velike strokovnjake za korporativno
               upravljanje, finance, upravljanje obveznosti, premoženja in korporacijsko upravo in
               taki ljudje bodo nadzirali Slovenski državni holding, ki opravlja s 107 podjetji?
               Nenazadnje imamo mi tudi naravne monopole, saj Slovenske železnice so, recimo,
               tipični primer naravnega monopola. Kako upravljati s temi, kako nadzirati upravljanje
               takih podjetij? Ali se vam zdi, da so to najboljši eksperti, ki jih lahko Slovenija v
               tem primeru dobi? Pa ne govorimo samo iz populacije slovenskih državljanov in
               državljank, govorimo tudi o tujih strokovnjakov, saj tudi zakon odpira možnost. 39.
               člen ne govori, da je pogoj slovensko državljanstvo. Torej, to je vse kar smo
               spravili skupaj, po domače povedano. To je etika vsaj dveh ali enega, ki je
               predlagal, da se sedež seli izven te države. To je ta Casino kapitalizem, ki ga jaz
               razlagam v Sloveniji, ki nima nobene veze s kapitalizmom, ki ga pozna Švica,
               Avstrija, Nemčija, s katerimi smo se večkrat primerjali, kjer je neki občutek za
               Slovenca, za svojo državo, za upravljanje tudi za proizvodnjo, a obdrži se v svoji
               državi in vse ostalo. Kaj se bo tudi zgodilo v tem, če taki sedijo v Nadzornih svet
               takih in ki nadzirajo delovanje družb? Kako bodo te družbe delovale v prihodnosti,
               kakšne cilje bodo zasledovali, gospod predsednik? Bodo to cilji dobičkonosnosti,
               razvoja teh podjetij ali pa morda tudi javnega dobra? V primeru recimo Telekoma sem
               govoril o javnem dobro, govoril sem o svojih področjih, kjer ni bilo dobičkonosnosti
               pa ni bilo ne javnega dobra. Imamo celo vrsto področij, kjer državna podjetja niso
               gradila omrežij in vse ostalo. Po drugi strani niso izkazovala dobičkonosnosti in vse
               ostalo.</p>
               <p>Kaj želim povedati? Za mene sta najmanj dva kandidata izredno vprašljiva. Za gospoda
               Kosa sem prepričan, da sploh ne sodi, da je to kot neka parodija. Kandidatka
               Smolnikar, sem prej povedal, da je sedaj doktorska študentka na instituciji, ki jo
               vodi gospa Purgova. Tudi tukaj vidim neko nehigieničnost v tem primeru. Jasno, da
               mislim, da je tudi kolega, to bi bilo nekako tako, kot če bi neki doktorski študent
               pri kolegu našemu bivšemu notranjemu ministru bi ga on predlagal, ki je bil v
               komisiji in bi rekel, ta je v redu, ga poznam. Po moje bi se tudi vi dvignili in bi
               rekli, to pa nekako ne bo dobro. Naravni občutek, da gre za dvomljivo vest.</p>
               <p>Jaz bi v tem prvem delu razprave odprl nekaj pogledov predvsem nadzora  korporativnega upravljanja
               107 podjetij v Sloveniji in razvoja teh podjetij v prihodnosti. Pri prvi, pri
               kolegici, tisti Smolnikarjevi, bi rad povedal, da minister za finance je povedal
               tudi, da je delovala tudi kasneje v Celjski banki kot nadzornica. Lahko si pogledate
               tudi rezultate Celjske banke, lahko si pogledate slabe terjatve Celjske banke in tako
               naprej. Tako si boste njeno nadzorno funkcijo, kako jo je opravljala, lahko
               pogledali, jaz bi rekel temu, v bistvo. In ko ste prej rekli, da historično ne bomo
               gledali nazaj, jaz sem še vedno prepričan, da velja pravilo <q>"historia magistra vitae
               est"</q>, <q>"vita est"</q>, se opravičujem. Torej, če vi menite, da se bo korporativno ali pa
               nadzor korporativnega upravljanja vršil tako naprej, kot se je do sedaj, potem smo,
               potem Slovenija resnično prihaja pred neko resno, resno krizo, ki je še ni do zdaj
               bilo. Najlepša hvala.</p>
            </sp>
            <sp xml:id="SDT7-MK-nujna-16-2015-07-09.sp35">

               <speaker>PREDSEDNIK DR. MITJA HORVAT:</speaker>

               <p>Postopkovno, gospod Tanko, izvolite.</p>
            </sp>
            <sp xml:id="SDT7-MK-nujna-16-2015-07-09.sp36">

               <speaker>JOŽE TANKO (PS SDS):</speaker>

               <p>Hvala lepa za besedo, gospod predsednik. Prej so kolegi v razpravi odprli vprašanje
               skladnosti akta, ki ga imamo pred sabo, z drugimi zakoni in pravnim sistemom v
               Republiki Sloveniji. In so predlagali, da se v zvezi s tem dobi tudi mnenje
               Zakonodajno-pravne službe. Tam v poglavju 4, akti in postopki, so našteti akti
               Državnega zbora. Pod številko 112 je zapisan sklep, o čem odloča Državni zbor. In ta
               akt Državnega zbora, se pravi, sklep, imamo danes pred sabo. Zdaj, kolikor vem iz
               izkušenj in tudi iz dosedanje prakse, Zakonodajno-pravna služba pripravi vedno
               poročilo o skladnosti akta, po normativnem delu in po vsebinskem delu, s tistim, kar
               je podlaga za odločanje, ali z ustavo ali z mednarodnimi akti in tako naprej. V tem
               primeru, ker gre za akt, ki je nižji od zakona, mora ta akt izpolnjevati pogoje iz
               zakona, sklep mora biti skladen z zakonom. In kolega Pogačnik in v delu tudi gospod
               Breznik sta predlagala, da Zakonodajno-pravna služba s tega vidika pripravi tudi
               poročilo oziroma se opredeli do tega predloga akta. Se pravi, prvič, skladnost z
               Zakonom o Slovenskem holdingu, navedla sta člene, 39. in 40., po drugi strani imamo
               tudi Zakon o integriteti in preprečevanju korupcije, ker v enem delu so bile omenjene
               tudi kolizije med direktorji zavodov in študenti v tistem zavodu, bile so napisane
               oziroma opozorjene tudi nekatere kolizije z vidika drugih stvari. In tu je ta
               zahteva, ki sta jo dala kolega, utemeljena. V razpravi sta odprla še nekatere druge
               stvari, glede vsebinskega poznavanja materije in tudi kariernih poti nekaterih, ki so
               sedaj predlagani za ta nadzorni svet.</p>
               <p>In predlagam, gospod predsednik, da v skladu z določbami poslovnika in tudi zaradi
               zahteve, ki jo je naslovila na vas poslanska skupina, pač pridobite to mnenje. Če si
               je Vlada lahko privoščila, Vlada Mira Cerarja, da od 1. avgusta dalje ali ne vem
               katerega ste bili postavljeni, septembra, niste naredili nič na tem, da bi izpolnili,
               čim prej izpolnili določbe Zakona o Slovenskem državnem holdingu, potem dva, tri dni
               v tem postopku imenovanja ne predstavlja nobene procesne ovire, da ne bi določili in
               zahtevali od Zakonodajno-pravne službe, da se o tem predlogu Vlade izreče in zapiše
               pisno, ne ustno, pisno o tem, kar je bilo zahtevano. V dosedanjem delu zamude  ni nobena opozicijska
               stranka prispevala niti pol sekunde, pa ste zamudili eno leto, skoraj eno leto. In ne
               vem, kakšni so razlogi, da sedaj, ko postavimo, ker želimo, da je vsebinsko,
               tehnično, postopkovno brezhiben predlog, da se zdaj tudi ignorira mnenje
               Zakonodajno-pravne službe. Glejte, če se samo spomnim enega postopka, recimo, mandata
               Janeza Janše, ste to pridobili. In ste pridobili tudi mnenje zunanjih strokovnjakov
               za odvzem mandata. Glejte, tu govorimo o premoženju, ki je večje od letnega proračuna
               Republike Slovenije, in oporekate in ne zagotovite, da bi dobili mnenje službe, ki jo
               imamo specialno za to v Državnem zboru. Državni zbor ni zavezan, da posluša
               interpretacije Vlade, pač, to je njeno mnenje. Zakonodajno-pravna služba pa je
               obvezna sestavina postopkov. Zdaj, če to zahtevamo, bi sploh morala biti. In v izogib
               vsem nadaljnjim zapletom, ker ne gre tu za neke, bom rekel, drobnjarije, o katerih
               odloča Mandatno-volilna komisija, ampak za resno odločitev, ki je pomembna, tako kot
               Vlada, ker upravlja z večjim premoženjem, kot ima Vlada proračuna, potem mislim, da
               je ta zahteva poslancev Slovenske demokratske stranke več kot upravičena. Če boste to
               zagotovili, in predlagamo, da to naredite, bo lahko odločanje o sestavi nadzornega
               sveta lahko tudi še na tej seji. Tu ne bo nobenega problema, gospod predsednik. In
               predlagam, da odpravimo vse dvome, ki so povezani s tem predlogom, ki ga je
               predložila Vlada, da vse dvome odpravimo. Ker to delovanje potem, ko se nekatere
               stvari naknadno ugotovijo, niso dobre ne za nadzorni svet, ne za Vlado, ne za nas, ki
               na to opozarjamo, še najmanj pa za to, kar bo tem ljudem naloženo in dano v roke, ker
               popravnih izpitov je strašno malo. Če bodo te napake, je popravnih izpitov strašno
               malo, ne glede na določbe v zakonu. In predlagam, gospod predsednik, da te stvari, na
               katere smo opozorili, pridobite pred nadaljnjo razpravo, ker bo tudi razprava v
               veliki meri odvisna od mnenja Zakonodajno-pravne službe. Gre pa za akt, ki je izrecno
               naveden v poslovniških določbah in se nanaša na pristojnosti Zakonodajno-pravne
               službe. Hvala lepa.</p>
            </sp>
            <sp xml:id="SDT7-MK-nujna-16-2015-07-09.sp37">

               <speaker>PREDSEDNIK DR. MITJA HORVAT:</speaker>

               <p>Najlepša hvala. Moram poudariti, da je to vsebinsko seveda popolnoma drugačen predlog
               od tega, ki ga je najprej dal gospod Pogačnik, ki je zahteval, da bi
               Zakonodajno-pravna služba preverila, ali kandidati izpolnjujejo pogoje. To je druga
               zgodba, to, kar predlagate. In če bi obstajala osnovna pristojnost Zakonodajno-pravne
               službe, potem bi že predsednik Državnega zbora dodelil zadevo Zakonodajno-pravni
               službi. Zato smo zdaj v drugi situaciji in vi predlagate, da od Zakonodajno-pravne
               službe pridobimo mnenje glede skladnosti predlaganega sklepa z veljavno zakonodajo.
               Naj samo preberem Predlog sklepa o imenovanju članov Nadzornega sveta Slovenskega
               državnega holdinga, d.d.: Za člane Nadzornega sveta Slovenskega državnega holdinga,
               d.d., se imenujejo: Damjan Belič, Drago Ferfolja, Lidija Glavina, Duško Kos in
               Barbara Smolnikar." Zato s tem dolžnim opozorilom dajem postopkovni predlog na
               glasovanje, da Mandatno-volilna komisija prosi Zakonodajno-pravno službo, da se
               izreče o pravnih vidikih predmetnega sklepa. Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(8 članov.)</stage></p>
               <p>Ugotavljam, da predlog ni sprejet.</p>
               <p>Še eno postopkovno, gospod Tanko, izvolite.</p>
            </sp>
            <sp xml:id="SDT7-MK-nujna-16-2015-07-09.sp38">

               <speaker>JOŽE TANKO (PS SDS):</speaker>

               <p>Oziroma odziv na tisto, kar ste povedali. Glejte, to, da predsednik Državnega zbora
               dela z vso potrebno skrbnostjo, kar zadeva presojo aktov,  ki jih procesira v DZ ne drži. Včeraj ste imeli
               predlog sklepa, kar zadeva poročilo o delu tožilstev, ki ga je predsednik DZ dodelil
               pristojnemu delovnemu telesu pa ste koalicijski poslanci predlagali, da se zadeva
               pošlje v dopolnitev, ker ni gradivo ustrezno pripravljeno. Ko ste obravnavali
               poročilo KPK na tej komisiji smo z isto skrbnostjo opozorili na pomanjkljivost akta,
               ki je bil vložen in ste sedaj po čudni logiki speljali sejo in ste gradivo razdelili,
               ko je predstavitev mimo, kar je škandalozno, kar se je naredilo. Opozarjam vas, da
               predsednik DZ svoje naloge ne opravlja v skladu s pravili DZ. Ali pa se koalicija
               poslužuje raznih manevrom pri tem, ko naknadno ugotavlja nepravilnost akta, ki so
               vloženi v DZ? To kar smo predlagali in kar ste zavrnili mislim, da je škandalozna
               odločitev koalicije oziroma tistih, ki ste ta predlog podprli. Več kot opravičeno,
               gospod predsednik, je pričakovanje, da pridobimo od tistih, ki so udeleženi v
               zakonodajnem postopku mnenje za to, ali so akti skladni ali ne, še posebej, če imamo
               za to vrsto opozoril. Jaz moram reči, da sem presenečen nad odločitvijo tistih, ki
               ste to glasovanje oziroma to pridobitev mnenja Zakonodajno-pravne službe
               zavrnili.</p>
            </sp>
            <sp xml:id="SDT7-MK-nujna-16-2015-07-09.sp39">

               <speaker>PREDSEDNIK DR. MITJA HORVAT:</speaker>

               <p>Hvala za odziv. Gospod Hanžek, imate besedo.</p>
            </sp>
            <sp xml:id="SDT7-MK-nujna-16-2015-07-09.sp40">

               <speaker>MATJAŽ HANŽEK (PS ZL):</speaker>

               <p>Hvala lepa predsednik. Zelo kratek bom.</p>
               <p>V Združeni levici smo najprej presenečeni, da imamo samo dva dni čas, da razpravljamo
               o kandidatih tako pomembne institucije kot je Slovenski državni holding, zato pač
               težko se odločamo o primernosti in neprimernosti kandidatov. V Združeni levici imamo
               pa načelni problem, zato tudi ne bomo glasovali za niti proti. Ko so videli, to ni
               problem sedanjih kandidatov, ampak problem Zakona o državnem holdingu in kriterijev.
               Vidimo kar je sicer zelo v redu, da so člani strokovnjaki na različnih finančnih,
               gospodarskih področjih, ampak Slovenski državni holding upravlja tudi z ljudmi, z
               nekaj deset tisoč ljudmi, ki so zaposleni in prepričano smo, da mora biti neki član
               tudi predstavnik delavcev. To, da Slovenski državni holding skrbi samo za finance, je
               hvale vredno, ampak vse skupaj to kaže, da o ljudeh nikogar nič ne zanima, njihove
               usode, vemo da…</p>
            </sp>
            <sp xml:id="SDT7-MK-nujna-16-2015-07-09.sp41">

               <speaker>PREDSEDNIK DR. MITJA HORVAT:</speaker>

               <p>Vas moram opozoriti, da bi vas prosil, da se držite teme.</p>
            </sp>
            <sp xml:id="SDT7-MK-nujna-16-2015-07-09.sp42">

               <speaker>MATJAŽ HANŽEK (PS ZL):</speaker>

               <p>V redu. Bom samo končal. Mi o tem ne bomo glasovali niti za, niti proti, ker se ne
               strinjamo, da nimajo v nadzornem svetu predstavnika delavcev. Hvala lepa.</p>
            </sp>
            <sp xml:id="SDT7-MK-nujna-16-2015-07-09.sp43">

               <speaker>PREDSEDNIK DR. MITJA HORVAT:</speaker>

               <p>Gospod Gorenak, imate besedo.</p>
            </sp>
            <sp xml:id="SDT7-MK-nujna-16-2015-07-09.sp44">

               <speaker>DR. VINKO GORENAK (PS SDS):</speaker>

               <p>Predsednik, jaz moram začeti zbirati besede glede na način vašega vodenja. Jaz sem na
               tistem stolu sedel že ene tri, štiri leta in vodil velik odbor, ki se je nanašal na
               tri današnje odbore in nisem tega nikoli počel kar vi počnete in sem bil predstavnik
               opozicije in bi lahko izkoriščal pa nisem.</p>
               <p>Jaz se bom v največji možni meri držati, da me ne boste prekinjal. Poglejte, kaj smo
               sedaj ali ste sedaj izglasovali. Za nadzor 12-imi milijardami premoženja države niso
               potrebna nobena preverjanja, nobeni zunanji strokovnjaki, nobene komisije, verjamemo
               vladi. V primeru odvzema mandata ste pa zunanjo komisijo imenovali, zato da ste
               pokrili in ta zunanja komisija ni bila nič drugega kot maska na vaše obraze. Toliko o
               dvoličnosti. Sicer pa mi dovolite, da preberem naslednji citat, dva dni  nazaj star dr. Dobovšek v
               Odmevih. Kadrovanje že od samega začetka, pravzaprav vprašanje, ki so mu ga postavili
               je bilo tako: Glavni razlog za izstop iz poslanske skupine je kadrovanje. Katero?
               Pravi novinarka. Dobovšek pa odgovori: <q>"Kadrovanje je že od samega začetka od kar se
               je stranka ustanovila z ministrsko ekipo, pa potem se je nadaljevalo v nadzornih
               svetih, pa kadrovanje povezano z SDH"</q>, o tem govorimo danes,<q>"s slabo banko in pa
               svetovalne pogodbe v teh institucijah."</q> Če bi bil gospod Dobovšek nek človek tipa
               bivše vaše ministrice za visoko šolstvo, ki je vodila neko delavsko univerzo, pa
               potem postala ministrica, potem bi človek rekel, pa no, ja, to je zdaj en poslanec
               tam, ki se lepega dela, ker je izstopil iz stranke in poslanske skupine. Vendar
               gospod Dobovšek to ni, on ni to, on ni eden od poslanec, ki se je slučajno znašel v
               tem parlamentu, ampak je nekdo drug, on je oseba, ki ga več deset univerz na svetu
               vabi in se je tudi udeležil in izvajal predavanja na vseh teh univerzah na to temo,
               na temo, koruptivnosti na področju upravljanja, nadziranja in tako dalje in to je to.
               In zdaj, če on to reče, da je to problematično, potem moram jaz najmanj kar je
               dvigniti obrvi, pa napeti ušesa in oči kaj se dogaja. In enostavno ne morem tega
               zanemariti takega mnenja in verjamem, da je res problem. Tako kot tisto kar berem, to
               gre zdaj en stavek izven, da me ne boste prekinil, tako kot tisto kar se dogaja z
               gospo bivšo predsednico vlade menda, pa ne vem čem še vse, z veleposlaniškim mestom
               in tako dalje. Vse to kar govori gospod Dobovšek vezano na to temo, da ne bomo rekli,
               da grem izven tega, je pravzaprav tudi to. Na kaj opozarja gospod Dobovšek? On
               opozarja na naslednje, on opozarja na vidike sistemske korupcije pri tovrstnih
               kadrovanjih, torej tudi kadrovanjih v nadzorne svete SDH. In pravi tako, kaj je
               sistemska korupcija, to je pa spet vaš velemojster napisal, ki danes zaseda mesto
               pravosodnega ministra, tako da to nisem jaz zdaj kakšne definicije kakšne moje, to so
               pa definicije današnjega pravosodnega ministra stare 4 leta, ki govorijo o tem kako
               lahko in kaj se dogaja v naši državi z vidika kadrovanja, poudarjam predsednik
               kadrovanja, na najvišja mesta, v eno najvišjih mest pri tovrstnih kadrovanjih je pa
               gotovo nadzor nad 12 milijardami državnega premoženja. In v zvezi s tem on pravi tako
               o korupciji in koruptivnih tveganjih na tem področju, povezujem zdaj torej gospoda
               Dobovška z gospodom Klemenčičem. Pravi tako: <q>"Pri sistemski korupciji katere, kot
               bomo videli v nadaljevanju, … je za Republiko Slovenijo ključno potrebno dodati
               oziroma opredeliti, da gre za stanje, ko posamezniki ali interesne skupine bodisi z
               vidika interesov organiziranega kriminala, kapitala interesnih skupin, organizacij
               oblasti ustvarjajo okolje"</q> to pa poudarja tudi Dobovšek, <q>"v katerem načrtno in
               sistematično izkoriščajo institucionalne, organizacijske, kadrovske in druge
               mehanizme moči za uresničevanje koruptivnih, nezakonitih, neetičnih, kriminalnih in
               drugih"</q>, tu zdaj za enkrat gre drugih <q>"namenov in ciljev ali tisto povezavo med
               kadrovanjem na tako odgovorna mesta in možnostjo sistemske korupcije."</q> Dalje pravi
               tako..</p>
            </sp>
            <sp xml:id="SDT7-MK-nujna-16-2015-07-09.sp45">

               <speaker>PREDSEDNIK DR. MITJA HORVAT:</speaker>

               <p>Jaz bi vas prosil, če bi ob splošnih natolcevanjih lahko povedali ali je temu
               predlogu kaj za očitati od tega kar nam zdaj predavate in citirate.</p>
            </sp>
            <sp xml:id="SDT7-MK-nujna-16-2015-07-09.sp46">

               <speaker>DR. VINKO GORENAK (PS SDS):</speaker>

               <p>S tem bom zaključil. Ne bodite živčni. Če je Vlada eno leto kuhala ta golaž, potem ga
               lahko opozicija vsaj poskuša  dve uri preden ga kupi, ampak ga ne bo. Dalje pravi kaj?
               Za pripravljalno fazo tega stanja so značilni bolj ali manj izrazito zanemarjanje ali
               zmanjševanje pomembnih pravnih, etičnih norm, pojavljanje za razvoj manjših
               interesnih skupin klik, itd., da ne boste rekli, da berem in predavam. S čim, na kaj
               torej opozarjam in s čim bom tudi zaključil?</p>
               <p>Preprosto s tem, da vam ne verjamem. Poslanci so tako ali tako več ali manj bom rekel
               glasovalni stroj, to je tudi povedal gospod Dobovšek. Kar se pa tiče Vlade in vladnih
               predlogov sem pa skeptičen prav, zaradi tega, ker on opozarja na te mreže ravno na
               SDH o katerem govorimo danes. On opozarja na to. To je problematična zadeva. Državni
               sekretar in minister sta govorila o razliki med Bledom in MBA, itd., vse v redu,
               ampak ena od navedb v medijih je bila tudi ta, da je predsednik te izborne komisije
               bil dr. Kraljič in mandat časti doktorat prav blejski, menda, do tega se minister ni
               opredelil. Če je temu tako, potem se sprašujem kako je s temi povezavami, o katerih
               govorita tako Dobovšek kot Klemenčič z vidika današnjega predloga, ki je pred nami.
               Jaz tega golaža, ki ste ga kuhali leto dni imam po enournem gledanju in preizkušanju
               dovolj, ustvaril sem si svoje mnenje in kar se mene tiče ni možnosti podpore.
               Hvala.</p>
            </sp>
            <sp xml:id="SDT7-MK-nujna-16-2015-07-09.sp47">

               <speaker>PREDSEDNIK DR. MITJA HORVAT:</speaker>

               <p>Gospod Möderndorfer, izvolite. Imate besedo.</p>
            </sp>
            <sp xml:id="SDT7-MK-nujna-16-2015-07-09.sp48">

               <speaker>JANI (JANKO) MÖDERNDORFER (PS ZaAB):</speaker>

               <p>Hvala lepa predsednik.</p>
               <p>Tisto, kar je bilo prej glasovanje o tem, ali je prav, da se da Zakonodajno-pravni
               službi pregledati ali je akti v redu ali ni. Moram reči, da sem malo presenečen, da
               stari mački to delajo, ker moram reči, da še nobenega kadrovskega primera ne poznam
               iz njihovega časa, ko so predlagali na MVK, kjer bi sami zahtevali pregled
               Zakonodajno-pravne službe. To je pač nekaj novega. To ni nič posebnega. Tudi očitki
               glede kadrovanja, bodimo fer, ga ni mandata, da ni predsednika Vlada in ni Vlade, ki
               bi doživela očitkov glede samega kadrovanja. Seveda vsak na svoj način, vsak skozi
               svojo prizmo in vsak s svojimi značilnimi posebnostmi. To seveda kar razpravljam ne
               pomeni, da je stvar za odmet in da človek ne sme biti pozoren, pri vsaki kritiki,
               vsakemu opozorilu, daleč od tega. Ne bom pa nikoli pristal na to, da
               Zakonodajno-pravna služba sedaj že upravlja tiste postopke, ki jih mora v resnici po
               zakonu opraviti tisti, ki vodi postopke samega razpisa oziroma ki po zakonu pelje vse
               potrebne postopke. Jaz mislim, da edini danes, ki je pristojen in je opravil svojo
               nalogo to pa je in še vedno jo lahko, v kolikor so odprta vprašanja opravi minister,
               nenazadnje je on predlagal člane Nadzornega sveta, zato tudi danes sedi tukaj in
               odgovarja na vprašanja. Mi se lahko odločimo ali njemu verjamemo ali mu ne verjamemo,
               zato so to dve različni vprašanji, kako bomo glasovali o predlogu, ki ga imamo danes
               na mizi ali o eventualnih odprtih vprašanjih kar se samega postopka tiče. Nenazadnje,
               vsi kandidati, ki so v samem postopku konkurirali in vedo že sami kateri to so, imajo
               še vedno možnost upravnega spora v končni fazi, glede na to, če mislijo, da so
               izpolnjevali pogoje pa da dejansko so bili izločeni, iz drugih razlogov ali česarkoli
               drugega. Tudi to smo že doživljali, da smo na MVK nekaj odločali in se je vse skupaj
               znašlo na Upravnem sodišču, ki je praviloma zavrglo, ker so se postopki peljali
               pravilno na MVK, udi v primeru, ko je ta MVK vodil, bom rekel, SDS, da bom bolj
               jasen, da nebom kakšnih drugih besed upravljal.</p>
               <p>Iz tega razloga se mi zdi danes daleč nesmotrno razpravljali o tem koliko časa
               potrebujemo za to, da bi lahko razpravljali o tem postopku. Jaz sam osebno lahko
               povem, da imam kritičen odnos do  vlade, ker je v resnici toliko dolgo časa čakala, da je
               to menjavo naredila in bom povedal tudi zakaj. Ker v resnici takrat, ko se je
               zakompliciralo glede prodaje Telekoma je kar naenkrat postal problematični Nadzorni
               svet SDH, kar verjamem, upam, da če bi bil nadzorni svet tega problema ne bi bilo in
               bi verjetno ne bi prišlo do tega ping-ponga med vlado in nadzornim svetom in bi
               mogoče bil danes Telekom že prodan in bi bil ta postopek zaključen. Tako pa v resnici
               imam občutek, da nobeden ni hotel prevzeti odgovornosti, ki bi jo moral in nenazadnje
               jo je dobil s tem, ko je bil imenovan v te organe, da vsak opravi svojo nalogo.</p>
               <p>Časovna dimenzija, ki sem jo slišal od kolega, češ da je relativno kratek za
               diskusijo in debato v nadzornih svetih diskutiramo bistveno dlje in so bistveno bolj
               pod lupo nadzora nenazadnje tudi oči javnosti kot drugi kadrovski postopki, tako da
               se mi zdi ta očitek naravnost smešen. To niso edini člani, ki bodo sedeli v nadzornem
               svetu. V tem nadzornem svetu so še predstavniki zaposlenih. To se mi zdi, bomo
               videli. Tisto, kar se mi zdi bolj pomembno je predvsem to, da je stvar speljana
               zakonito.</p>
               <p>Še enkrat, kar se mi pa zdi ključno pri celi zadevi pa je. V kolikor bi prišlo
               kadarkoli kasneje, ker jaz bom sedaj postal pozoren na vse kadrovske zadeve, kjer
               boste predlagali, da Zakonodajno-pravna služba pregleduje te akte, ki gredo v sam
               postopek, potem se moramo vprašati kdo pravzaprav sploh vodi postopke razpisov. Mi
               teh postopkov razpisa nismo vodili. MVK ni dal razpisa in ni opravil hearinge z
               njimi, ničesar ni opravil. Poslovnik ne odloča časovne dimenzije, določa samo pogoje
               kdaj in kakšen način lahko pride predlog na odločanje v parlamentarni proceduri. To
               je pa tudi vse. Glede nad hitrostjo, ko se nekateri zgražajo, da gre vse skupaj
               prehitro. Ministri vlade so bili hitreje časovno gledano potrjeni kot pa te člani
               nadzora odbora, tako da se ne smešimo pred tem organom.</p>
            </sp>
            <sp xml:id="SDT7-MK-nujna-16-2015-07-09.sp49">

               <speaker>PREDSEDNIK DR. MITJA HORVAT:</speaker>

               <p>Replika, gospod Tanko.</p>
            </sp>
            <sp xml:id="SDT7-MK-nujna-16-2015-07-09.sp50">

               <speaker>JOŽE TANKO (PS SDS):</speaker>

               <p>Hvala lepa za besedo. Rad bi samo povedal kolegu Möderndorferju, da se za nadzorni
               svet Slovenskega državnega holdinga ne uporabljajo določbe Zakona o soupravljanju.
               Tako piše v 39. členu in tisti del njegove razprave, ko govori o tem, da bodo še
               drugi člani nadzornega sveta…</p>
            </sp>
            <sp xml:id="SDT7-MK-nujna-16-2015-07-09.sp51">

               <speaker>PREDSEDNIK DR. MITJA HORVAT:</speaker>

               <p>Oprostite, to je razprava.</p>
            </sp>
            <sp xml:id="SDT7-MK-nujna-16-2015-07-09.sp52">

               <speaker>JOŽE TANKO (PS SDS):</speaker>

               <p>To je replika na trditev, ki ni točna.</p>
            </sp>
            <sp xml:id="SDT7-MK-nujna-16-2015-07-09.sp53">

               <speaker>PREDSEDNIK DR. MITJA HORVAT:</speaker>

               <p>To je del razprave, tako da ni replike, ker vi niste o tem. Očitno gospod
               Möderndorfer vas ni niti narobe razumel niti interpretiral.</p>
            </sp>
            <sp xml:id="SDT7-MK-nujna-16-2015-07-09.sp54">

               <speaker>JOŽE TANKO (PS SDS):</speaker>

               <p>Da se nekateri prijavijo k razpravi in govorijo po dolgo in počez ne, da bi poznali
               zakon in potem solijo pomet poslancem, ki pač opozarjamo na nekatere zadeve.</p>
               <p>39. člen točno piše, kakšna je sestava nadzornega sveta in po tem zakonu delavskega
               soupravljanja ni in to so edini člani, ki jih ima Nadzorni svet Slovenskega državnega
               holdinga.</p>
            </sp>
            <sp xml:id="SDT7-MK-nujna-16-2015-07-09.sp55">

               <speaker>PREDSEDNIK DR. MITJA HORVAT:</speaker>

               <p>Sem preveril tudi sam med tem. Hvala za intervencijo. Lepo prosim, ne preskakovati
               vrstnega reda razpravljavcev. Gospod Logar, imate besedo. Tudi replika.</p>
            </sp>
            <sp xml:id="SDT7-MK-nujna-16-2015-07-09.sp56">

               <speaker>MAG. ANŽE LOGAR (PS SDS):</speaker>

               <p>Hvala. Živčnost predsednika Mandatno-volilne komisije, molk poslancev koalicije pod
               a., ne pod b., pri imenovanju nadzornikov, ki bodo odločali o 12 milijardah
               prihodnosti slovenskega premoženja priča o tem, da je s tem predlogom neki globlji
               scenarij kot zgolj najti najustreznejše kadre za nadzorovanje oziroma nadzor nad
               upravljanjem s preostankom državnega premoženja. Če bi imela vlada resnični namen v
               tem postopku izbrati najboljše kandidate  brez neke skrite agende in javnost in tudi vse v
               parlamentu prepričati o iskrenih namenih tega svojega predloga in te svoje odločitve,
               danes ne bi tako hiteli, danes predsednik Mandatno-volilne komisije ne bi skakal v
               besedo in danes bi govorila in vlada in tudi koalicija. Zdaj vemo, da je bilo to … <stage>/
               nerazumljivo/</stage> imenovanje nadzornikov presenečenje. Zgodilo se je prej kot je
               koalicija napovedovala, verjetno iz enega preprostega razloga, na kar so opozorili
               tudi ostali deležniki v slovenskem prostoru z enim samimi namenom torej, da se to
               imenovanje opravi na hitro na julijski seji. Verjetno tudi ni naključje, da je
               Mandatno-volilna komisija izbrala drugačen način trasiranja tem na svoje seje, recimo
               vemo, da smo imeli včeraj že eno sejo, kjer smo imenovali nadzornike STA, če bi
               želeli neko daljšo razpravo, neko bolj vsebinsko razpravo bi verjetno včeraj opravili
               razpravo o nadzornikih. Nenazadnje mislim, da se moramo vsaj tu v tem prostoru
               strinjati, da je nadzor nad 12 milijardnim premoženjem pomembnejši kot recimo nadzor
               nad neko družbo, ki ima proračun približno tri milijone evrov, ampak ne, očitno se s
               tem imenovanjem mudi in očitno v manjkanju argumentov in v zavedanju za šibkost
               predlaganih kandidatov pač smo poslanci SDS edini, ki opozarjamo na zgrešenost tega
               predloga. Jaz se sprašujem kaj bo enkrat v prihodnje, ko bo recimo zaradi odločitev
               tega nadzornega sveta nastala neka večja gospodarska škoda državi, tako kot imamo
               recimo zdaj primer v primeru Telekoma, kjer je zaradi tiste nedeljske seje Vlade
               Republike Slovenije, ki je odločitev o prodaji Telekoma zopet nazaj preložila na
               nadzorni svet SDH, potem zelo verjetno ta posel padel v vodo zato, ker je Vlada
               spremenila tudi pogoje je s tem spremenila tiste temeljne pogoje in SDH oziroma
               Cinven odvezala od morebitnih penalov zaradi odpovedi ali enostranske odpovedi
               zavezujoči ponudbi. Kdo bo potem tisti, ki bo klican na odgovornost, ali bo tedaj
               spet vladajoča koalicija, če bo seveda še ista, rekla <q>"glejte, ozrimo se v
               prihodnost, pustimo kaj je bilo"</q>. Jaz se sprašujem kako je možno, da o zadevi, ki bo
               tako močno zaznamovala vsaj prihodnji gospodarski razvoj države, kar na enkrat v
               Sloveniji popoln vakum, popoln molk. Gremo na hitro sprejeti, tu imamo 5 kandidatov,
               mi mislimo, da so v redu, mi hkrati tudi mislimo, da izpolnjujejo vse zakonske
               zahteve in to je to. Koalicija zaupa vladi, da je vse preverila, potem pa pride
               Minister za finance in reče glede na pisanje medijev, recimo konkretno o tem, da so
               povezani s šolo IEDC, da je to kar nekaj, <q>"to je kar nekaj"</q> bi rekla moja hčerka.
               Ampak pojdite na Linkedin stran Barbare Smolnikar, ona kot svojo izobrazbo na tej
               strani navaja IEDC, poslovna šola Bled. Če je to kar nekaj, potem jaz predlagam, da
               gospo Smolnikar pokličete in rečete: <q>"Daje to kar nekaj kar piše na vaši
               predstavitveni poslovni spletni strani umakniti."</q> Jaz ne vem, če že pri eni, pri prvi
               osebi, ki sem jo iskal, najdem oziroma ugotovim, da te besede <q>"kar nekaj"</q> ministra za finance
               pač ne držijo, začnem vedno bolj dvomiti tudi v vse ostale predloge, ki jih Vlada, ki
               ji bojda moramo zaupati, predlaga kot nadzornike na tem pomembnem organu. Recimo,
               spomnite se tiste zabave YES-ovcev pri nekem znanem odvetniku v bližini francoske
               ambasade, kako so tam hodili noter. Eden od teh kandidatov, Damjan Belič, je ponosen
               član Združenja mladih poslovnežev YES. Takrat se je veselo slikal, danes bo veselo ta
               elitna skupina prevzela vodenje 12 milijard premoženja. Torej se je tisti obisk tam
               verjetno izplačal. Nenazadnje ta garnitura samozvanih samozavestnih elitnih
               podjetnikov prevzema to srebrnino. Ampak zanimivo je ravno to, da v tistem času, ko
               so se tam zbirali, so udrihali po tem, češ, kako lahko upravljate in kako neodgovorno
               upravljate s to srebrnino. Očitno je bilo tudi to učinkovito, ker danes upravljajo s
               to srebrnino. In če boste na hitro pregledali še ostala imena, pa boste zraven v
               iskalnik pripisali besedo IEDC, boste pri vsakem našli sliko, kjer je Danica Purg
               poleg, kjer podeljujejo neko nagrado. In boste ugotovili, da ta zaprti krog dejansko
               res obstaja. Morda se je ta zaprti krog premaknil iz neke pisarne blizu francoske
               ambasade v nek drug krog, recimo, malce bolj severno, ampak ta krog dejansko očitno
               obstaja. In jaz zdaj dejansko razumem tudi besede gospoda Dobovška in zakaj je ravno
               v tem trenutku izstopil iz poslanske skupine. Ne verjamem, da ste mu skrivali te
               podatke, glede na to, da je nesporni strokovnjak z vidika preprečevanja korupcije in
               vseh vprašanj, s katerimi je Stranka Mira Cerarja prišla na oblast. Verjetno je on
               ugotovil, da je ravno ta korak, pa tisti korak preveč, ko s svojim članstvom v
               stranki oziroma Poslanski skupini SMC ne more več izgubljati kredibilnosti.</p>
               <p>In ravno sosledje ali pa koktajl vseh teh informacij, ki jih počasi nabiramo, nas
               prepričuje o tem, da če se je že toliko zamujalo in če vemo, kakšna teža je
               nadzornega organa SDH, če kaj, bi se ta Vlada morala potruditi za to, da bo seznam
               oziroma nabor teh imenovanih takšen, ki bo imel široko podporo. Glejte, dva dni nazaj
               ste prejeli poročilo OECD, Slovenija je na zadnjem, 40. mestu zaupanja v vlado. Kako
               naj državljani zaupajo? Pa to je slabo, to je najslabše. Če državljani ne zaupajo v
               vlado, je to najslabše, kar se lahko državi zgodi, ker nimajo nobene svetle točke
               pred sabo. In z vsakim novim predlogom imenovanja vi še dodatno prilivate ogenj k
               temu nezadovoljstvu.</p>
               <p>Pa še ena zadeva, Barbara Smolnikar kot kandidatka. Ona je leta 2010 napisala neko
               knjigo skupaj z Majo Makovec Brenčič, še eno ministrico v Vladi. <stage>/ oglašanje v
               ozadju/</stage> Kaj <q>"in"</q>? Seveda, pohvalno, ampak očitno se ta krog znotraj tega res zapira.
               In očitno je tista formula, na katero je opozoril kolega Gorenak, ko je gospod Mramor
               povedal razdelilnik Nadzornega odbora SDH, dejansko bila upoštevana pri tem nadzornem
               svetu. Samo poglejte še enkrat to lestvico! Slovenija je na zadnjem, 40. mestu. Ali
               mislite, da boste s tem, ko boste na čelo,  vi radi imenujete to srebrnina, postavili svoje ljudi
               po ključu, da bo to tisto kar bi dvignilo zaupanje javnosti v delo vlade, ravno
               nasprotno, šele, ko bi parlament soglasno potrdil nabor kandidatov šele tedaj bi bile
               vzpostavljene okoliščine za dvig tega zaupanja in šele tedaj bi vsi skupaj lahko
               prevzeli in politično in na nek način tudi moralno odgovornost za usodo slovenskega
               gospodarstva oziroma tega dela, državnega dela, torej slovenske kvazi srebrnine, šele
               tedaj. Sedaj pa spet s temi rokohitrskimi, kratkoročnimi, saj morda čez eno leto ali
               čez en mandat ne bomo več na oblasti, poskušate prolongirati te mreže, o katerih
               govori gospod Dobovšek, in te mreže, ki dejansko očitno močno najedajo zaupanje
               Slovenk in Slovencev v slovenske organe, ki vodijo državo. Še enkrat, situacija je
               resna, nad to resno situacijo pa prihajate z napačnimi rešitvami. Ena od teh tudi ta.
               Hvala.</p>
            </sp>
            <sp xml:id="SDT7-MK-nujna-16-2015-07-09.sp57">

               <speaker>PREDSEDNIK DR. MITJA HORVAT:</speaker>

               <p>Gospod Jurša, izvolite, imate… Pardon, se opravičujem, preden nadaljujem naj vas
               obvestim, da na seji s pooblastilom namesto poslanca Branka Zormana sodeluje poslanec
               Dušan Radič.</p>
            </sp>
            <sp xml:id="SDT7-MK-nujna-16-2015-07-09.sp58">

               <speaker>FRANC JURŠA (PS DeSUS):</speaker>

               <p>Hvala za besedo.</p>
               <p>Pogledi na upravljanje z državnim premoženjem so v vsaki vladi različni, vsaka vlada
               ima svoje poglede. To pa govorim iz teh izkušenj, ki sem si jih pridobil v letih, ko
               sedim v dvoranah Državnega zbora. Če se spomnimo nazaj v letu 2008, vemo, da smo
               govorili o AUKN in smo rekli takrat, da bo najboljše upravljanje z državnim
               premoženjem. Ne bom ocenjeval, da ni bilo dobro niti ne bom pohvalil, da je bilo
               dobro. No, in v času naslednje vlade, v letu 2012, mislim, da sem povedal
               letnico…</p>
            </sp>
            <sp xml:id="SDT7-MK-nujna-16-2015-07-09.sp59">

               <speaker>PREDSEDNIK DR. MITJA HORVAT:</speaker>

               <p>Jaz bi vas prosil, če se ne bi historiata držali, ampak točke dnevnega reda, lepo
               prosim.</p>
            </sp>
            <sp xml:id="SDT7-MK-nujna-16-2015-07-09.sp60">

               <speaker>FRANC JURŠA (PS DeSUS):</speaker>

               <p>Tu je, gospod predsednik, tu je točka dnevnega reda in to želim do konca povedati
               tako kot mislim in prosim ne me prekinjati. V času vlade Janeza Janše 2012 smo
               oblikovali potem neki zakon, ki še dan danes velja, ki pa je doživel v tem času že
               nekaj sprememb. Takrat je bilo rečeno, da bo to najboljše koroporativno upravljanje.
               Zdaj, ali to upravljanje bo najboljše to bomo videli s časom, ampak v tem trenutku
               smo pred nekimi dejstvi, gospod predsednik, zdaj pa prehajam na tisti del katerega
               ste vi želel, da govorim. Smo dejansko šli na področje kadrovanja, se pravi
               kadrovanja v nadzorni svet. Ti postopki na nek način moramo priznati, da so dolgo
               trajali, pa tudi upravičil bom to trajanje predvsem zaradi tega, ker po moji presoji
               je vladal, ministrstvo imelo dober namen, da pripravi kvalitetne predloge. Ti
               predlogi so takšni kot so. Če bi se dotikal vsakega posameznika bi verjetno našel
               tudi jaz kakšno napako oziroma bi imel kakšno nezadovoljstvo, ampak to nezadovoljstvo
               bi bilo pri opoziciji ne glede na to ali se ta opozicija imenuje SDS in vsi ostali
               ali pa drugačna bi bila ista, zopet bi vsi govorili o tem, če bi bili v opoziciji, da
               ti predlogi niso kvalitetni, da niso dobri, da kandidatom manjka to in ono. V nobenem
               primeru ne bi bili zadovoljni. In sem prepričan, kolegi iz opozicije, kolegi iz SDS,
               vi zdaj niste zadovoljni, ker pri tej zgodbi niste snovali, ker ne oblikujete vlade,
               ker koalicijsko vlado oblikujejo te koalicijske stranke katere v koalicijski vladi
               so. Zakaj smo poslanci 
               koalicije relativno zelo hitro pri tej zgodbi? Predvsem, zaradi tega, ker ste vi zelo
               hitri in želite zelo hitro povedati svoje nezadovoljstvo. Mi smo bili pripravljeni in
               smo vedeli vas poslušati. Želimo na neki način slišati vaša opozorila, smo pa
               prepričani v scenarij, ki je bil pripravljen s strani vlade, da je bil dober, ampak
               kot sem že rekel je premalo dolgo trajal. Z namenom, da pripravi res kvalitetni
               predlog. Tukaj ni <stage>/ nerazumljivo/</stage> imenovanje kot je eden izmed razpravljavcev že v
               razpravi rekel. To traja že nekaj časa. Celo smo nekaj in ste nekateri ocenjevali, da
               to traja predolgo.</p>
               <p>Kar se pa tiče odziva medijev je normalno. Mediji pišejo dostikrat tudi na pamet, ne
               preverjajo določenih podatkov. Nekateri mediji, to ne smemo trditi za vse medije.
               Glede odziva medijev na razrez 3.1.1. moram povedati, da Demokratično stranko
               upokojencev v tem seznamu petih predlaganih kandidatov nima svojega člana, svojega
               simpatizerja ali pa simpatizer mogoče je in mi za njega ne vemo.</p>
               <p>Kar se tiče samega postopka. Mogoče pa je podoben postopek kot je bil pri nadzornem
               svetu Slovenske tiskovne agencije STA, tam smo tudi izglasovali enega kandidata, ki
               mislim, da je zelo blizu, če že ni član stranke zelo blizu vaši stranki in ste bili
               celo zaskrbljeni kljub vašim ne glasovom, ker jih niste dali, ste bili zaskrbljeni
               ali bo imenovan ali ne bo, in bil je. Z našimi glasovi ne, ampak bil je in tudi z
               vašimi glasovni ne, ampak je bil vaš kandidat.</p>
            </sp>
            <sp xml:id="SDT7-MK-nujna-16-2015-07-09.sp61">

               <speaker>PREDSEDNIK DR. MITJA HORVAT:</speaker>

               <p>Gospod Han, imate besedo.</p>
            </sp>
            <sp xml:id="SDT7-MK-nujna-16-2015-07-09.sp62">

               <speaker>MATJAŽ HAN (PS SD):</speaker>

               <p>Hvala lepa.</p>
            </sp>
            <sp xml:id="SDT7-MK-nujna-16-2015-07-09.sp63">

               <speaker>PREDSEDNIK DR. MITJA HORVAT:</speaker>

               <p>Replika. Gospod Logar.</p>
            </sp>
            <sp xml:id="SDT7-MK-nujna-16-2015-07-09.sp64">

               <speaker>MAG. ANŽE LOGAR (PS SDS):</speaker>

               <p>Od spoštovanih poslancev bi pričakoval, da ne poznajo zakonodaje. Gospod Jurša je
               rekel, da med temi, v razdelilniku 3.1.1. ni njihovega člana, saj po zakonu v SDH ne
               more biti njihov član, zato torej tudi nihče ne pričakuje tukaj, da je bil vaš član
               ali da je vaš član. Ker pa dopuščate, da je vaš simpatizer torej tisti skriti član pa
               verjamem, da je, potem tisti 1.1.1., ampak.</p>
            </sp>
            <sp xml:id="SDT7-MK-nujna-16-2015-07-09.sp65">

               <speaker>PREDSEDNIK DR. MITJA HORVAT:</speaker>

               <p>Gospod Han, izvolite, imate besedo.</p>
            </sp>
            <sp xml:id="SDT7-MK-nujna-16-2015-07-09.sp66">

               <speaker>MATJAŽ HAN (PS SD):</speaker>

               <p>Hvala lepa. Jaz sem predvideval, da se bo zavleklo do 11. ure, da verjetno celo ne bo
               prišlo do glasovanja, ampak nekaj tez bi rad zavrnil, ki smo jih sedaj poslušali.</p>
               <p>Jaz sem tudi zadovoljen in smatram, da je gospod Dobovšek strokovnjak, ampak v
               zadnjem obdobju se SDS referira na gospoda Dobovška, ki je strokovnjak za
               protikorupcijo, itd., jaz upam, da če bo kdaj rekel tudi tisto, kar SD ne paše, da se
               bo takrat tudi referiralo na njih in da bo tudi takrat največji strokovnjak. Bomo pa
               kdaj kakšen magnetogram opravili.</p>
               <p>Ena teza, ki je tudi nevarna. Gospe Smolnikarjevi se očita, da ne more biti
               kandidatka, ker dela doktorat pri gospe Purgovi, tako sem jaz razumel. To je navadna
               teza, ker potem, gospod Mramor je bil šest let dekan Ekonomske fakultete, ki je v
               Evropi zelo cenjena, potem v tem času, v teh časih, ko so nekateri magistrirali, ko
               so pridobivali nazive nobeden več ne bi mogel biti na nobeni poziciji, dokler je bil
               gospod Mramor bi podpisan na desni strani kot dekan. To so nevarne teze. Ali so
               strokovnjaki ali niso strokovnjaki. To ne sme biti razlog, da takšen ne sme biti na
               poziciji.</p>
               <p>Druga zadeva, ki je zanimiva, ker govorite sedaj o tej številki 3.1.1. Vaš predsednik
               ima drugo kalkulacijo <stage>/ nerazumljivo/</stage>, dajte se pozanimati. Jaz tudi ne vem kdo je
               kdo, kam kdo paše. Poznam pa, da bo takoj nejasnosti, Dušota Kosa poznam, je bil naš
               član stranke, da ne bo takoj nejasnosti. Za razliko od  Francija, ki ga jaz spoštujem, ki je svoje
               znanje tudi dobil neformalno, ne samo z izobrazbo, s šolanjem, in je strokovnjak na
               nekaterih področjih, ne dovoli tudi drugim, kljub temu, da so sociologi, da so skozi
               svojo aktivno kariero dobili tudi kakšne izkušnje in da lahko kaj opravljajo, tudi
               kaj drugega, tudi če nima, bom rekel, samo Ekonomske fakultete ali pa Pravne
               fakultete. Če si osem let direktor podjetja, ki zaposluje 4.000 ljudi, potem nekaj že
               moraš vedeti. Tako jaz ne bi tu z levo roko zamahnil. Po drugi strani pa je tudi
               dobro, da imaš v nekem takem nadzornem svetu človeka, ki ne gleda na življenje samo
               skozi številke, ampak mogoče gleda tudi malo sociološko, malo skozi perspektivo ljudi
               in tako naprej. Tako jaz tu ne vidim nič narobe. Še eno tezo bi rad povedal, da ne bi
               potem bilo kaj narobe. Jaz sem eden tistih zagovornikov, ki mislijo, da če si član
               politične stranke, ne sme biti prednost, da zasedeš neke funkcije, razen če ni v
               zakonodaji, ne sme biti pa tudi težav, da prideš do pozicije, če si dober na svojem
               področju. Sam sem tudi v medijih prebral za gospo Smolnikarjevo, vendar bom jaz teh
               pet kandidatov podprl. Mislim, da se bodo morali pa skozi delo in skozi odločitve
               dokazati. Razumem pa opozicijo, da temu nasprotuje, kar je normalno; tudi jaz bi, če
               bi bil na drugi strani, verjetno ne bi molčal. Hvala lepa.</p>
            </sp>
            <sp xml:id="SDT7-MK-nujna-16-2015-07-09.sp67">

               <speaker>PREDSEDNIK DR. MITJA HORVAT:</speaker>

               <p>Replika, najprej gospod Logar, nato gospod Pogačnik.</p>
            </sp>
            <sp xml:id="SDT7-MK-nujna-16-2015-07-09.sp68">

               <speaker>MAG. ANŽE LOGAR (PS SDS):</speaker>

               <p>Hvala, predsednik.</p>
               <p>Glejte, gospod Han je narobe razumel ali pa namenoma narobe razumel. Nihče ni
               oporekal gospe Smolnikarjevi, da dela doktorat na IEDC. <stage>/ oglašanje v ozadju/</stage></p>
            </sp>
            <sp xml:id="SDT7-MK-nujna-16-2015-07-09.sp69">

               <speaker>MATJAŽ HAN (PS SD):</speaker>

               <p><stage>/ brez mikrofona/</stage> Potem sem pa narobe razumel.</p>
            </sp>
            <sp xml:id="SDT7-MK-nujna-16-2015-07-09.sp70">

               <speaker>MAG. ANŽE LOGAR (PS SDS):</speaker>

               <p>Ja, zdaj, če boste šli gledat moj magnetogram, vam ga raje še enkrat ponovim. Gospod
               minister je rekel, na očitke medijev, da vsi izhajajo iz kroga IEDC, da je to <q>"kar
               nekaj"</q>, bi rekla moja hčerka. Jaz sem pa pokazal njeno spletno stran, na kateri na
               prvem mestu navaja svojo izobrazbo IEDC. Če je minister o očitku rekel, da je to <q>"kar
               nekaj"</q> in da je dokazal, da ne drži, hkrati pa je na njeni spletni strani navedba
               izobrazbe, mi dovolite, da podvomim tudi v ostale besede ministra. In se moj očitek
               popolnoma nič ne nanaša na kandidatko, ampak na to, kako minister, predstavnik Vlade,
               predstavi svoj predlog, s katerim tako hiti, da bi ga čim prej potrdili. Kar se pa
               tiče formule 3-1-1, jo je pa navedel kolega Jurša, spet koalicijski poslanec. <stage>/
               oglašanje v ozadju/</stage> Ne, poglejte citate. Jaz sem govoril o tem, kaj je referiral
               kolega Gorenak, o tem, da obstaja neka formula, formulo 3-1-1 pa je omenil kolega
               Jurša. Vi ste pa zdaj povedali, da je to bilo očitno 3 pika 2. Tako da vsaj v tem
               pogledu, no, bi prosil, da se poslušamo natančno in da si ne polagamo v usta besed,
               ki jih nismo izrekli.</p>
               <p>Zdaj pa, kar se tiče še tega sociologa. Očitno mora biti član SDH sociolog, ker vemo,
               da je tudi zdaj predsednik nadzornega sveta diplomirani sociolog. In očitno, kadar je
               leva vlada, imenuje na čelo ali pa v te pomembne institucije sociologe, ker za
               ekonomska znanja, mislim, da so sociologi najbolj usposobljeni, ja. Hvala.</p>
            </sp>
            <sp xml:id="SDT7-MK-nujna-16-2015-07-09.sp71">

               <speaker>PREDSEDNIK DR. MITJA HORVAT:</speaker>

               <p>Postopkovno, gospod Jurša, izvolite.</p>
            </sp>
            <sp xml:id="SDT7-MK-nujna-16-2015-07-09.sp72">

               <speaker>FRANC JURŠA (PS DeSUS):</speaker>

               <p>Jaz sem izrecno omenjal mnenje medijev, 3-1-1. Izkoristil sem proceduralno, ker nisem
               mogel dati replike na repliko. In je s strani kolega zavajanje tako komisije kot tudi
               javnosti.</p>
            </sp>
            <sp xml:id="SDT7-MK-nujna-16-2015-07-09.sp73">

               <speaker>PREDSEDNIK DR. MITJA HORVAT:</speaker>

               <p>Gospod Pogačnik, izvolite, replika.</p>
            </sp>
            <sp xml:id="SDT7-MK-nujna-16-2015-07-09.sp74">

               <speaker>MAG. MARKO POGAČNIK (PS SDS):</speaker>

               <p>Spoštovani predsednik, hvala za besedo. Samo kratek odziv na razpravo kolega
               Hana.</p>
               <p>Jaz sem tudi izpostavil problematiko kandidatke Barbare Smolnikar. Niti v enem
               trenutku nisem izpostavljal njene diplome oziroma njenega dela na blejski šoli; sem
               prepričan, da je ta blejska šola tudi v mednarodnem pogledu ugledna šola in tudi
               diplomanti, ki iz nje izhajajo, dosegajo pozitivne rezultate.  Vendar sem izpostavil eno drugo zadevo –
               ali Barbara Smolnikar izpolnjuje zakonske pogoje, 39. člen, odstavek <q>"ni član organa
               vodenja ali nadzora v družbi, v kateri ima SDH večinski delež ali prevladujoči
               delež"</q>. Gospa Barbara Smolnikar je predsednica uprave NLB Vita in tu ima NLB 50%
               delež. In to sem prosil, naj Zakonodajno-pravna služba poda neko mnenje. In še vedno
               ne vem, česa je strah koalicijo oziroma kaj koalicija skriva, da ne moremo pridobiti
               zunanjega mnenja, ali kandidati izpolnjujejo pogoje ali ne. Zgolj to. In glasoval bom
               proti predvsem zaradi tega, ker ste vrgli v času Vlade Alenke Bratušek opozicijo iz
               Nadzornega sveta Slovenskega državnega holdinga. Po drugi strani bi pa rad samo
               vedel, ali predlagani kandidati izpolnjujejo zakonske pogoje po 39. oziroma 40. členu
               Zakona o Slovenskem državnem holdingu. Zame ni problematično, če nekdo izpolnjuje
               zakonske pogoje, če je strokovnjak in če ima strankarsko izkaznico, jo pač ima, to ni
               nič narobe. In tudi po drugih svetih vidimo, da je član nadzornega sveta lahko nekdo
               z izkaznico neke politične stranke. Dejstvo pa je eno, spoštovana koalicija, da po
               187. členu…</p>
            </sp>
            <sp xml:id="SDT7-MK-nujna-16-2015-07-09.sp75">

               <speaker>PREDSEDNIK DR. MITJA HORVAT:</speaker>

               <p>Mislim, da razpravljate, da to ni več replika.</p>
            </sp>
            <sp xml:id="SDT7-MK-nujna-16-2015-07-09.sp76">

               <speaker>MAG. MARKO POGAČNIK (PS SDS):</speaker>

               <p>… ko bo nadzorni svet imenovan, se prekine mandat obstoječemu nadzornemu svetu in
               novi nadzorni svet nastopi to funkcijo takoj po imenovanju. In ta novi nadzorni svet
               bo razpravljal verjetno tudi o prodaji Telekoma in vseh ostalih. In mislim, da bo
               velika blamaža, če bo nekdo vmes potem ugotovil, da nekdo izmed teh članov nadzornega
               sveta ne izpolnjuje pogojev po zakonu. In bomo imeli ponovno probleme s prodajo. In
               še enkrat, kaj skrivate oziroma česa se bojite, da nekdo poda mnenje, ali so
               izpolnjeni pogoji po 39. oziroma 40. členu.</p>
            </sp>
            <sp xml:id="SDT7-MK-nujna-16-2015-07-09.sp77">

               <speaker>PREDSEDNIK DR. MITJA HORVAT:</speaker>

               <p>Ne glede na to, da ste zlorabili repliko, ugotavljam, da ni več prijavljenih k
               razpravi, zato jo zaključujem. <stage>/ oglašanje v ozadju/</stage> Če je temu tako, potem ne
               prekinjam razprave, prekinjam pa 16. nujno sejo Mandatno-volilne komisije, zaradi
               tega, ker nas je čas povozil, ker vemo, da imamo ob 11.00 začetek seje Državnega
               zbora. V nadaljevanju seje bo prvi razpravljal gospod Breznik. Sejo bomo nadaljevali
               takoj, ko dobimo prost termin. Kot veste, kolikor ste uspeli pogledati, so zdaj
               prostori zelo zasedeni. Premislil bom celo o prijaznem predlogu gospe Irgl s prejšnje
               seje… <stage>/ smeh/</stage> Vsem prisotnim želim dobro delo v nadaljevanju. <stage type="time">(SEJA JE BILA
                  PREKINJENA 9. JULIJA 2015 OB 10.48.)</stage>
               </p>
            </sp>
         </div>
      </body>
   </text>
</TEI>
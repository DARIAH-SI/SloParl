<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZK-redna-10-2016-03-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">A969A5BA873E4F9AC1257F620031FE38</idno>
               <idno type="custom" subtype="day">ADB104D125E51E0AC1257F790046C5D9</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=ADB104D125E51E0AC1257F790046C5D9</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZK-redna-10-2016-03-08.OZK" n="10">
               <name>redna seja</name>
               <date when="2016-03-08"/>
            </setting>
         </settingDesc>
         <particDesc>
            <listOrg>
               <org xml:id="OZK-redna-10-2016-03-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZK-redna-10-2016-03-08.OZK">
                        <orgName key="OZK">Odbor za kulturo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KULTURO</stage>
            <stage type="session">10. seja</stage>
            <stage type="date">(8. marec 2016)</stage>
            <stage type="chairman">Sejo je vodil dr. Dragan Matić, predsednik Odbora za kulturo.</stage>
            <stage type="time">Seja se je pričela ob 14.01.</stage>
            


            <sp who="SDT7:MatićDragan">

               <speaker>PREDSEDNIK DR. DRAGAN MATIĆ:</speaker>

               <p>Vse članice in člane odbora, vabljene ter ostale prisotne lepo pozdravljam.</p>
               <p>Pričenjam 10. redno sejo Odbora za kulturo.</p>
               <p>Obveščam vas, da so zadržani in se seje ne more udeležiti naslednji člani: Jelka
               Godec, ki jo nadomešča Nada Brinovšek, Bojan Podkrajšek, ki ga nadomešča Suzana Lep
               Šimenko in Saša Tabaković, ki ga nadomešča Ivan Škodnik.</p>
               <p>S sklicem ste prejeli naslednji dnevni red seje odbora:</p>
               <p>1. točka – Spremembe in dopolnitve Statuta Prešernovega sklada in</p>
               <p>2. točka – Razno.</p>
               <p>Ker v poslovniškem roku nisem prejel predlogov v zvezi z dnevnim redom, je določen
               takšen dnevni red seje kot je predlagan s sklicem.</p>
               <p>Smo pri <title>1. TOČKI DNEVNEGA REDA - SPREMEMBE IN DOPOLNITVE STATUTA PREŠERNOVEGA
                  SKLADA.</title>
               </p>
               <p>Na spletni strani Državnega zbora je objavljeno naslednje gradivo: Predlog akta, ki
               je objavljen v Poročevalcu z dne 27. 1. 2016, mnenje Zakonodajno-pravne službe z dne
               23. 2. 2016 in mnenje Komisije Državnega sveta za kulturo, znanost, šolstvo in šport
               z dne 4. 3. 2016.</p>
               <p>K tej točki dnevnega reda sem vabil predsednika upravnega odbora Prešernovega sklada
               prof. dr. Janeza Bogataja, ki se je opravičil zaradi strokovnih obveznosti,
               Ministrstvo za kulturo, Zakonodajno-pravno službo in Državni svet.</p>
               <p>Na tem mestu bi moral dati besedo predsedniku oziroma predstavniku upravnega odbora
               Prešernovega sklada, in ker ga pač ni, bomo zdaj dali besedo predstavniku ministrstva
               za kulturo, če to želi.</p>
               <p>Izvolite, državni sekretar Peršak.</p>
            </sp>
            <sp who="SDT7:PeršakAnton">

               <speaker>ANTON PERŠAK:</speaker>

               <p>Ja, jaz bi zelo na kratko samo tri stvari povedal.</p>
               <p>Najprej to, da na ministrstvu nekako zelo spoštujemo in vztrajamo pri tem, da je
               sklad avtonomen, da mora biti neodvisen in da je njegov ključni organ upravni odbor,
               zato se mi po vsebini pravzaprav ne želimo vmešavati niti kaj posebej komentirati
               predlogov upravnega odbora, da ne bi prišlo do očitkov o vmešavanju in nespoštovanju
               neodvisnosti.</p>
               <p>Smo seveda, če grem takoj na drugo točko, glede tudi na mnenja Zakonodajno-pravne
               službe, pripravljeni upravnemu odboru pomagati, ampak čisto izključno s pravno
               asistenco, ne pa vsebinsko pri tem ko bo pač usklajeval predlog s temi pripombami, ki
               so gotovo utemeljene in tako naprej.</p>
               <p>Rad bi rekel samo še to, da je nam bilo, mi smo tudi dobili sporočilo, da dr.
               Bogataja ne bo, kot ga ni bilo že na seji komisije Državnega sveta, pri čemer smo mi
               dobili malo drugačno razlago.  Oni so dobili mnenje Zakonodajno-pravne in je nekako on
               razumel, da zdaj oni morajo predlog popraviti in potem ponovno z njim priti v Državni
               zbor, tako da se nam je zdelo nekako to mogoče celo smiselno je pa seveda to, zdaj
               kakšna sporočila so šla na druge organe ne vemo.</p>
            </sp>
            <sp who="SDT7:MatićDragan">

               <speaker>PREDSEDNIK DR. DRAGAN MATIĆ:</speaker>

               <p>Obveščam vas, da Marijo Bačič nadomešča Matjaž Nemec.</p>
               <p>Zdaj, če se lahko navežem na vašo razpravo, gospod državni sekretar, meni se pa
               odsotnost gospoda predsednika upravnega odbora zdi nesmiselna, ker tako na seji
               odbora Državnega sveta, kot na seji Odbora za kulturo bi verjetno lahko slišal mnenja
               poslancev in poslank teh delovnih teles in bi iz tega dobili tudi neke vrste
               iztočnico za to, v katero smer je treba nadgraditi statut upravnega odbora
               Prešernovega sklada, ki je te prenove več kot potreben. Tako, da v tem smislu je ta
               odsotnost kontra produktivna, to, da pa bo seveda upravni odbor moral razmišljati
               tudi o pripombah Zakonodajno-pravne službe s stališča nomotehnike pa je tako ali tako
               samoumevno, tako da te dodatne informacije bomo poskušali zdaj posredovati v obliki
               sklepov, bi bilo pa bolj koristno, da bi bilo tudi v razpravi, ampak <q>"žali bog"</q>
               situacija je takšna kot je, pa bomo temu primerno ravnali.</p>
               <p>Izvolite, gospod državni sekretar.</p>
            </sp>
            <sp who="SDT7:PeršakAnton">

               <speaker>ANTON PERŠAK:</speaker>

               <p>Samo ta stavek. Jaz seveda nisem govoril o tem, ali bi bilo smiselno ali ne, gotovo
               bi bilo smiselno, da če razprava je, da se je udeležijo, povedal sem pač kako je nam
               on to sporočil. Pri čemer pač jaz upoštevam za to, da gre za nekoga, ki nima prakse
               te vrste in<gap n="…"/></p>
            </sp>
            <sp who="SDT7:MatićDragan">

               <speaker>PREDSEDNIK DR. DRAGAN MATIĆ:</speaker>

               <p>Besedo dajem Zakonodajno-pravni službi.</p>
               <p>Izvolite.</p>
            </sp>
            <sp who="SDT7:PalhartingerMiroslava">

               <speaker>MIROSLAVA PALHARTINGER:</speaker>

               <p>Dober dan. Hvala za besedo.</p>
               <p>Ker predlagateljev ni, bo mogoče to delovalo predolgo, ampak vseeno.</p>
               <p>Predloženi akt Državni zbor obravnava, ker nanj v skladu z zakonom o Prešernovi
               nagradi iz leta 1991 mora dati svoje soglasje, in s tega vidika in v skladu s svojimi
               poslovniško določenimi nalogami, smo v Zakonodajno-pravni službi nanj pripravili tudi
               svoje pripombe.</p>
               <p>Med najpomembnejšimi opozorili, ki zajemajo tudi največ členov, so rešitve povezane z
               obveščanjem javnosti o nagradah in nagrajencih. Predloženo besedilo govori o
               prepovedi informiranja, ki se umešča kar med določbe, ki urejajo naloge posameznih
               organov Prešernovega sklada in celo nagrajencev. Nujnost in način urejanja te vsebine
               je po našem mnenju treba ponovno tehtno preveriti. Ob tem je treba posebej poudariti,
               da hkrati s prepovedjo niso urejene posledice morebitnega njenega nespoštovanja,
               posebej pa je treba tukaj pojasniti, da bi takšno urejanje tudi preseglo dopustne
               meje določanja v aktu, kakršen je statut Prešernovega sklada.</p>
               <p>Nadalje opozarjamo tudi na to, da položaj nagrajenca v smislu nekega zavezovanja k
               varovanju informacij, ni mogoče enačiti s položajem organov sklada, udeleženih v
               postopkih izbora nagrajencev. Ti namreč, vsaj glede na predlagano rešitev, se pravi
               nagrajenci niti ne bodo mogli in smeli imeti informacij o drugih nagrajencih, zato se
               na tem mestu še posebej zastavlja vprašanje smiselnosti določanja neke splošne
               prepovedi zanje.</p>
               <p>Drugih pripomb morda niti ne bi podrobneje povzemala, saj smo jih navedli in
               pojasnili v svojem mnenju.</p>
               <p>Če pa strnem, bi pa tukaj pač na kratko opozorili, da gre za naloge strokovnih
               komisij, ki jih je treba jasneje opredeliti, in tudi na razmerje do upravnega odbora.
               Opozarjamo na nedodelanost in nejasnost določb o dolžnosti potrditve sprejema
               nagrade, o dolžnosti njenega osebnega prevzema, o tem kaj Prešernovo proslavo sploh
               sestavlja.  Opozarjamo
               tudi na nenatančno in nedosledno podvajanje posameznih rešitev. Treba je seveda tudi
               uporabiti ustrezno in za pravne akte značilno terminologijo, se pravi, v tem pogledu
               je treba predlagano oziroma ne predlagano, besedilo, ki je predloženo seveda
               izčistiti. Jasneje bi bilo treba uveljaviti tudi, določiti kdaj začne statut sploh
               veljati, predvsem pa je treba tukaj opozoriti tudi na dejstvo, da je predloženo
               gradivo praktično neobrazloženo, saj je obrazložitev, ki je sestavni del, ki je
               priložena spremembam zgolj formalna in podana predvsem po sklopih.</p>
               <p>Hvala.</p>
            </sp>
            <sp who="SDT7:MatićDragan">

               <speaker>PREDSEDNIK DR. DRAGAN MATIĆ:</speaker>

               <p>Hvala gospe Palhartinger za ta mnenja Zakonodajno-pravne službe.</p>
               <p>Želi besedo dr. Zoran Božič, kot predstavnik Državnega sveta?</p>
               <p>Izvolite.</p>
            </sp>
            <sp who="SDT7:BožičZoran">

               <speaker>DR. ZORAN BOŽIČ:</speaker>

               <p>Hvala lepa, gospod predsednik dr. Matić.</p>
               <p>Torej, Komisija Državnega sveta za kulturo in tako dalje je obravnavala te predloge
               sprememb, ki smo jih dobili po elektronski pošti, poleg tega smo dobili tudi mnenje
               Zakonodajno-pravne službe. Pri nas, kot je že povedal kolega Tone Peršak je bil tudi
               državni sekretar, ni bilo pa ključnega človeka, torej dr. Janeza Bogataja. On nam je
               poslal prijazno pisemce, v katerem je pojasnil, da se ne namerava udeležiti naše
               seje, zato, ker bodo te pripombe obravnavali na naslednji seji upravnega odbora
               Prešernovega sklada, pri čemer se popolnoma strinjam že s komentarjem gospoda
               predsednika, seveda, opravičilo, ki ga je navedel gospod Peršak, da gospod dr. Janez
               Bogataj ni razumel parlamentarnega postopka. V rokah je imel samo pripombe
               Zakonodajno-pravne službe. Lepo prosim, za božjo voljo, saj gre za človeka, ki je
               predsednik upravnega odbora Prešernovega sklada, rednega profesorja in bi človek
               pričakoval, da mu je vsaj malo jasen parlamentarni postopek. Mi smo to ne samo
               razumeli kot nespoštovanje nas, kot drugega doma parlamenta, enostavno, ampak kot
               nekaj, kar, gesto, ki izraža nerazumevanje parlamentarne procedure, ker seveda se
               delo enostavno na ta način podaljša oziroma če bi prišel, bi seveda vsaj slišal, ker
               smo dobili predloge sprememb, tako kot če bi prišel danes, naše pripombe, pa ne samo
               pripombe, sugestije in predloge. Kajti gre za to, kot je že bilo rečeno, da se od
               leta 1993 ta statut ni spreminjal. To je zelo dolga doba, to je praktično zdaj, bi
               lahko rekli, več kot 20 let. In tukaj pa bi, ker so mediji poročali, takoj že tisti
               dan o našem stališču, bi pa vendarle vnesel en popravek, namreč, še danes se
               pojavljata že dva zapisa v časnikih, da je Državni svet oziroma naša komisija rekla,
               da gre za marginalne pripombe. Res je, mene je novinarka poklicala, ko sem bil v
               avtomobilu, nisem vozil in sem potem na hitro dal izjavo, in sem točno to izjavil, da
               ne bi bila ona kriva. Ni pa bi to mišljeno, kot imate zapisano v našem mnenju, mi smo
               pogrešali silovitejše spremembe tega statuta, kar je seveda bistvena razlika. Če sem
               konkreten, vsekakor smo se mi tudi zelo strinjali s tem, da se je dodalo, kot ste
               videli, pri možnostih podeljevanje nagrad, možnost za avdio-vizualne dosežke, kar je
               seveda zdaj zmanjkalo, to je zelo pomembna in dragocena pridobitev, to je absolutno
               tudi naše stališče.</p>
               <p>Vsekakor pa bi imeli, če bi bil pri nas predsednik, tudi izhodišča za razpravo, ker
               mislim, da je zdaj naloga parlamenta, ker so vendarle to državne nagrade, da ne samo,
               da da soglasje, ampak da k nujnim, kot smo rekli, spremembam tega statuta, da
               pravzaprav tudi svoja stališča, ki naj bi jih upravni odbor upošteval in tukaj imam
               pa nekaj sugestij za razpravo vas, spoštovanih poslank in poslancev, in sicer, prvič,
               mislim, da to sem že zadnjič bral povzetek razprave, je gospa Novakova rekla, se
               pravi, da naj bi bila to državna proslava, ki naj ne bi razdvajala. Zdaj pa se je
               zgodilo, kot veste, točno to. Ena mnenja celo na naši plenarni seji, da pač so bile
               praktično, čeprav je bila Zdravljica v drugih jezikih, da je bil premajhen poudarek
               na slovenski poeziji in na sploh na slovenskem jeziku. Druga mnenja, pa da se gre za
                  cenzuro. Seveda, obe
               mnenji na nek način legitimna, kar je pa priglašeno, kot vemo, na nek način še huje,
               ker ravno Zdravljica, ob kateri seveda vstajamo ni bila objavljena v poezijah v
               pesniški <stage>/ nerazumljivo/</stage> ker je bila, seveda, kot dobro vemo, dvakrat cenzurirana. In
               postavlja se naslednji problem, ali ima smisel, da kulturna nagrada, pri čemer
               opozarjam, poglejte, seveda mi smo unikum mislim, da v Evropi in svetu, da imamo
               prost dan za kulturne dosežke. Vemo zakaj, seveda, ker smo dolgo časa trdili, da smo
               se osamosvojili, še zdaj se to poudarja, zaradi kulture, kar seveda ima neko težo,
               vemo pa, da smo si seveda osamosvojitev leta 1991 praktično tudi izborili, ne nimamo
               zaradi kulture države, ampak imamo ta praznik, ki pa je neke vrste paradoks. Zakaj je
               paradoks? Ker so to seveda državne proslave in seveda se sklicujejo na Prešerna,
               poteka pa v Cankarjevem domu in se sklicujejo na nek način tudi na Cankarja. Oba
               avtorja pa sta bila seveda subverzivna avtorja. Cankar je še danes mogoče bolj kot
               kdajkoli subverziven, Prešeren je izjemno subverziven. In zdaj imamo državno proslavo
               in potem pa nagrajenec, poglejte, paradoks, opozarjam, gospod Tone Partljič je bil
               nekoč tudi poslanec izreče, ker je bil pač nagrajenec, kaj hočem povedati, če imamo
               mi proslavo, ki jo še finančno ovrednotimo, tisti, ki jo dobi je na nek način lahko v
               konfliktu interesov in je na nek način plačan. Kaj je izjavil gospod Partljič? Za
               božjo, pa ne ravno za danes, bomo pa zdaj svinjali, ker je on dobil nagrado. Prej je
               pa napisal Moj ata, socialistični kulak, perfektna komedija, ki je seveda tudi
               subverzivna, seveda, nastaja je še pred osamosvojitvijo, zdaj pa pride v nasprotje s
               samim sabo, se pravi ali ne bi razmislili, da bi bilo to enostavno priznanje za
               kulturni dosežek, ki ne bi bilo finančno ovrednoteno. Ne samo, da bi prihranil
               proračun, ampak poglejte, primerjalno, imamo Zoisova priznanja za dosežke, ki mislim,
               da niso finančno ovrednoteni, imamo nagrade za šolstvo, ki je izjemno pomembno, kjer
               ni nobenega denarja, kolikor vem, pa niti imena nimamo, imeli smo nekoč ime, zdaj
               niti imena nimamo. Se pravi, poglejmo malo primerjalno. No, in če izhajamo iz
               Prešerna, vsi poznate verze <q>"de le petica da ime sloveče, de človek toliko velja, kar
               plača."</q> ali iz elegije svojim rojakom: <q>"Krajnc, ti le dobička išeš, bratov svojih ni
               ti mar, kar ti bereš, kar ti pišeš, more dati gótov d’nar!"</q>, Prešeren je bil na
               stališču, da je denar sveta vladar, ampak kulture on z denarjem ni povezoval. Se
               pravi, v razmislek, ali ne bi bilo vendarle treba to spremeniti. In na koncu, če
               pogledate, ali bi mogoče razmislili tudi o tem, vsekakor nagrade Prešernovega sklada
               imajo nek smisel, spodbuda mladim avtorjem za tisti dosežek v konkretnem letu, veliko
               vprašanje pa sta obe glavni nagradi, ki sta sicer že tradicionalni, dobijo jih ljudje
               v starejših letih in poglejte, v čem vidim paradoks. Seveda, Ciril Zlobec je edini,
               ki je še živ od pesniške zbirke Pesmi štirih, starosta slovenske poezije, ampak vsi
               štirje pesniki Pesmih štirih so dobili Prešernovo nagrado, ker nekako prideš na
               vrsto, ampak čez 50 let nihče ne bo vedel, da so dobili Prešernovo nagrado, če bomo
               takrat še Slovenci in država, vedeli pa bodo, kdor bo hodil v šolo, da so izdali
               pesniško zbirko Pesmi štirih. To je tisto, kar šteje, kar je zares pomembno, to nam
               seveda kaže tudi Prešeren, in mogoče bi bilo tudi o tem treba razmisliti, skratka,
               ali ne bi prepustili umetniških dosežkov testu časa. Kdor bo ostal bo ostal, nekdo se
               lahko celo vrne, kdor pa ne bo pa ne bo. Toliko.</p>
               <p>Hvala lepa.</p>
            </sp>
            <sp who="SDT7:MatićDragan">

               <speaker>PREDSEDNIK DR. DRAGAN MATIĆ:</speaker>

               <p>Preden preidemo na razpravo članov in članic odbora ter ostalih prisotnih, ki jih kot
               vidim ni, bi na hitro prebral oba sklepa, da bi nekako poskušali biti čim bolj
               racionalni pa bi ugotovili v katero smer želimo pripeljati vse skupaj.</p>
               <p>Prvi sklep bi bil: obravnava sprememb in dopolnitev Statuta Prešernovega sklada se
               preloži na eno od naslednjih sej Odbora za kulturo. To je prvi sklep.</p>
               <p>Drugi sklep je pa nekoliko daljši: Odbor za kulturo predlaga upravnemu odboru
               Prešernovega sklada, da spremembe in dopolnitve Statuta Prešernovega sklada pred
               ponovno obravnavo na odboru spremeni in dopolni v skladu z mnenjema
               Zakonodajno-pravne službe in Državnega sveta. Obenem odbor predlaga upravnemu odboru
               Prešernovega sklada, da Statut Prešernovega sklada spremeni in dopolni tudi tako, da
               bodo jasneje definirane relacije med upravnim odborom na eni strani ter strokovnimi
               komisijami in vsakokratnim režiserjem proslave na drugi strani, tako da v bodoče ne
               bi nesporazumi med omenjenimi deležniki zasenčili nagrajence oziroma državno
               proslavo.  To samo
               toliko, da dobite predstavo v katero smer bi želeli sporočiti tudi upravnemu odboru
               neko stališče našega Odbora za kulturo, če bo to o čemer se bomo seveda zedinili na
               koncu.</p>
               <p>Zdaj pa dajem besedo prvi gospe Anji Bah Žibert in jo seveda tudi prisrčno
               pozdravljam, kot novo članico Odbora za kulturo in podpredsednico Odbora za
               kulturo.</p>
            </sp>
            <sp who="SDT7:BahŽibertAnja">

               <speaker>ANJA BAH ŽIBERT (PS SDS):</speaker>

               <p>Hvala, predsedujoči za besedo.</p>
               <p>Zdaj, mislim, da je bilo prej lepo rečeno, da praktično ne vemo oziroma kar ni nekako
               razloga zakaj ni tukaj predsednika upravnega odbora. Jaz sem statut pogledala,
               dejstvo je da tudi statut ne določa ali v takšnih primerih ga lahko nadomešča kdo
               drug. Obstoječi statut namreč pravi, da predsednika upravnega odbora lahko samo ob
               daljši odsotnosti menja nekdo iz upravnega odbora, ampak samo kar se tiče sej
               upravnega odbora. Torej, se tukaj pač dejansko poraja tudi vprašanje ali ni nikogar,
               ki ga lahko v tovrstnih zadevah nadomešča, če je na primer predsednik res upravičeno
               prisoten<stage>(?)</stage>, kajti mi se bomo danes pogovarjali o nekih predlogih sprememb statuta,
               ki so ga pripravili v upravnem odboru. Nimamo pa nobenih pojasnil zakaj so šli v neko
               smer, zakaj tako, zakaj ne drugače in tako naprej. Jaz mislim, da je ta naša razprava
               danes zelo prazna v tem smislu, imamo seveda zelo dosledno pripravljeno mnenje
               Zakonodajno-pravne službe, ki opozarja na tiste bolj pravne pomanjkljivosti, vendar
               pa so tukaj tudi vsebinske.</p>
               <p>Preden bi šla na same spremembe statuta bi opozorila še nekaj. Prej je gospod iz
               Državnega sveta lepo rekel, da gre le za ene najvišja priznanja kar se tiče kulturnih
               dosežkov. Jaz opozarjam, da je zakon o Prešernovi nagradi iz leta 1991. Mi se sicer
               danes čudimo, da imamo statut iz 1993 leta, zakon imamo iz 1991, ki govori še o
               skupščini in tako naprej. Skratka, mislim, da se teh stvari tudi napačno lotevamo.
               Prvo bi bilo treba urediti zakon, zakon o Prešernovi nagradi, ugotoviti ali ta zakon
               dejansko vse ureja, kar bi bilo v danih razmerah in vseh teh letih potrebno za
               urediti in potem uskladiti statut, ki je podakt zakonske uredbe. Dejstvo je tudi, da
               se ne morem strinjati, da ministrstvo pri tem nima nič, kajti v zakonu jasno piše, da
               Prešernov sklad sodi v pristojnost kulture, tukaj seveda ne piše Ministrstva za
               kulturo, ker je iz 1991 leta, vendar pa pravi še naslednje, opravlja sklad strokovno
               in administrativno, se pravi tudi strokovno. Se pravi, ni res, da je povsem neodvisen
               ta sklad in ministrstvo je zagotovo tisti, ki je pri teh zadevah soodgovoren,
               predvsem pa je najbolj odgovoren za to, da imamo še vedno zakon iz 1991 leta in jaz
               sem pričakovala da bo državni sekretar najprej omenil te pomanjkljivosti.</p>
               <p>Zdaj, kar se tiče statuta se seveda lahko spuščamo zdaj v podrobnosti, ampak kot
               rečeno, menim, da bi bil obratni vrstni red, da se najprej spregovori o zakonu o
               Prešernovi nagradi, se pravi se pripravijo spremembe, se uskladi z aktualnim časom in
               potem statutom. Zdaj te statutarne spremembe so po mojem mnenju pripravljene dosti na
               hitro, mi imamo zdaj na eni strani 15-članski upravni odbor, komisije se zdaj nekako
               predlaga za 5 članske. Zelo velika razlika, zakaj tako, bi seveda rabili pojasnilo
               predsednika odbora.</p>
               <p>Prav tako zakon določa, da se nagrade podeljuje na osrednji proslavi, osrednji
               proslavi, ne govori o državni proslavi. Govori, samo da končam, medtem ko statut
               govori o državni proslavi.Se pravi tudi te stvari niso jasno opredeljene. Prav tako
               zdaj statut v bistvu zavezuje k neki molčečnosti nagrajence, te ki so predlagani za
               nagrade. Tudi tukaj je vprašanje na kakšen način lahko nekomu, ki mu boš podeljeval
               nagrado zahtevaš molčečnost, pa tudi en teden prej, ali to ne pomeni, da se bodo še
               bolj odprle razprave, teden dni in mogoče imele višek nekega mnenjskega izbruha,
               ravno takrat ko bi morale biti te podeljene. Tudi to je zame mogoče malo nesmiselno.
               Pa tudi ne razumem, da predlog statuta predlaga neke rešitve, kot je dvotretjinska
               večina, če je ta že določena v 4. členu. Tako, da jaz seveda pač kot takšne predloge
               statuta se ne morem strinjati, pa ne zato, da bi bile vse rešitve slabe, sploh ne,
               ampak prvič zato, ker se mi zdi, da so stvari, ki jih je treba urediti v zakonu. Tudi
               kar se tiče same številčne sestave strokovnih komisij ali dejansko to sodi zgolj v
               statut ali je to tudi lahko predlog zakona, tako kot je zakonsko določeno to v
               upravnem odboru ali dejansko ima ta upravni odbor tako obsežna pooblastila. Tudi to
               je lahko razlog oziroma predmet razprave ob nekem zakonu.</p>
               <p>Tako, da jaz mislim, predsedujoči, da imate prav, da je pač razprava danes na nek
               način onemogočena, vsaj v tistem delu, kjer bi potrebovali neka pojasnila. Dejstvo je
               tudi, da v bistvu predsednik upravnega odbora v skladu s statutom nima namestnika,
               vsaj za tovrstne zadeve ne, kar je absolutno neprimerno, ker mi lahko pač te seje
               sklicujemo in predstavnika nikoli ne bo, lahko pač to sejo opravimo, tudi naredimo
               neke zaključke, ampak meni so ti zdi neodgovorno in nesprejemljivo, da moramo brez
               argumentov, brez neke predstavitve odločati o stvareh, kjer nismo bili zraven, pa ne
               samo zato, ker bi seveda nujno potrebovali nekatera pojasnila.</p>
               <p>Skratka, jaz se ne bom več v statut spuščala, je še kar nekaj teh pomanjkljivosti
               oziroma morda tudi za razmisliti ali sodijo nekatere stvari v statut oziroma v zakon,
               ampak kot rečeno, menim, da je današnja razprava v tem smislu onemogočena, tako kot
               bi se za ta organ, se pravi Odbor za kulturo seveda na nek sodilo. Je pa res, da
               tukaj tudi Ministrstvo za kulturo bi lahko bolj poseglo v vse stvari, glede na to, da
               piše jasne vsebinske in organizacijske. Ne govorim, da se morajo spuščati v njihovo
               delo, ampak zagotovo kar se tiče zakona in potem tudi pregleda statuta pa
               zagotovo.</p>
               <p>Hvala lepa.</p>
            </sp>
            <sp who="SDT7:MatićDragan">

               <speaker>PREDSEDNIK DR. DRAGAN MATIĆ:</speaker>

               <p>Popolnoma se strinjam, kot je gospa Bah Žibert navedla ima ministrstvo zdaj nalogo
               tudi strokovno pomoč upravnemu odboru, in iz tega izdelka iz tega osnutka je
               razvidno, da upravni odbor tovrstno pomoč potrebuje. Tako, da apeliramo na
               Ministrstvo za kulturo, da bo to strokovno pomoč v bodoče tudi nudilo v bodoče.</p>
               <p>Ja, izvolite, gospod državni sekretar.</p>
            </sp>
            <sp who="SDT7:PeršakAnton">

               <speaker>ANTON PERŠAK:</speaker>

               <p>Ne bom se preveč zapletal, ampak vendarle, rad bi, seveda, kaj ta pojem strokovno in
               administrativno, administrativno več ali manj vemo kaj pomeni, kaj pomeni strokovno v
               tem primeru. Ali zdaj to pomeni, da naj se ministrstvo lahko vmešava tudi v eminentno
               strokovno vprašanje nagrajencev ali kaj. Hočem povedati, da je to zelo raztegljiv
               pojem, in da se je v takšnem primeru bolje držati malo nazaj, kot pa riniti
               naprej.</p>
               <p>Rad bi pa nekaj rekel, kar ni zdaj, ampak ker se mi zdi dilema v tem, seveda nobena
               določba statutu ne more preprečiti tega, da bo nekdo, ki bo izvedel, da bo dobil
               nagrado doma srečen, to povedal svoji ženi oziroma možu, če je žena, in da potem
               stvar gre naprej.  Po
               logiki pregovora, kar ve en ne ve noben, kar vesta dva, pa ve pol sveta. Ampak, in to
               je dilema, ki je že ves čas. Še ni dolgo nazaj, so nagrajence sklada razglašali 3.
               decembra. kaj se je potem zgodilo? Da to sploh ni bilo več zanimivo. Nobenega ta
               stvar skoraj ni več zanimala. Po drugi strani pa si najbrž noben od nas ne želi, da
               bi se podeljevanje Prešernovih nagrad spremenilo v estradni dogodek, kot podelitev
               Viktorjev ali Oskarjev, da bomo zdaj čakali kdo se bo zjokal na proslavi, ker ni
               dobil nagrade, pa je bil nominiran. A veste, to je stvar, ta norma tudi če je v
               statutu, ima lahko samo neko, izraža neko željo na nek način, neko voljo, ne more pa,
               ni pa ne prepoved, ker zanjo ne more biti kazni, niti, je pač to odvisno od
               ljudi.</p>
               <p>Želja pa je, da proslava in podelitev dobi pa vendarle nek malo, nek pomen neke
               slavnosti in tako naprej za nekoga, tako kot je gospod Božič izpostavil, nenazadnje
               mogoče prvi resen denar za njegovo kulturno umetniško delo v življenju, glede na to,
               da vemo kako je danes. Bi pa rekel, da ni tako, da vsak pride na vrsto. Če pogledate,
               da je avtorjev v Sloveniji, ki veljajo za kolikor toliko kvalificirane na področju
               literature okrog 300, da imamo 800 akademskih slikarjev, jih mogoče 10 % v 50 letih
               dobi nagrado. Pri pisateljih in pesnikih mogoče malo več, ker je številka manjša,
               ampak in 10 % pa najbrž je neka elita znotraj tega, znotraj posamezne umetnosti.
               Zakon, samo še to, samo še en stavek, jaz se strinjam z vami, se pa bojim te debate,
               kajti marsikaj se je v letih od 1991 do danes v razumevanju kulture, razumevanju
               umetnosti in tako naprej spremenilo, tudi v statusu, so družbene, statusu umetnosti.
               Danes govorimo, da sta kultura in umetnost dve, do neke mere različni stvari,
               teorije, in ko bo ta debata se enkrat začela, bo zelo dolga, pa najbrž tudi celo do
               neke mere vroča in mogoče je tudi to razlog, da ministri dajo to vedno znova na dno
               tistih, na spodnjo, da gor naložijo tiste reči, ki se jim zdijo bolj urgentne in
               lažje.</p>
            </sp>
            <sp who="SDT7:MatićDragan">

               <speaker>PREDSEDNIK DR. DRAGAN MATIĆ:</speaker>

               <p>Izvolite, gospa Anja Bah Žibert, replika.</p>
            </sp>
            <sp who="SDT7:BahŽibertAnja">

               <speaker>ANJA BAH ŽIBERT (PS SDS):</speaker>

               <p>Zgolj kratko.</p>
               <p>Glejte, jaz mislim, da ni dileme da je strokovno vprašanje gotovo ali predlogi iz
               statuta oziroma predlog statuta je v skladu z zakonom. Zakon je v pristojnosti
               Ministrstva za kulturo. In zdaj strah, jaz mislim, da nas strah nikoli ne sme odvreči
               od tega, da posežemo v neko materijo, ki ni več ne samo aktualna, ampak tudi v
               nasprotju z<gap n="…"/> mi nimamo več skupščine, spoštovani, že nekaj časa, govorimo pa za
               področje kulture. Tako, da če bi samo tovrstne stvari popravili, pa bi vsaj
               pokazali<gap n="…"/></p>
            </sp>
            <sp who="SDT7:PeršakAnton">

               <speaker>ANTON PERŠAK:</speaker>

               <p><gap n="…"/><stage>/ oglašanje iz dvorane – nerazumljivo/</stage></p>
            </sp>
            <sp who="SDT7:BahŽibertAnja">

               <speaker>ANJA BAH ŽIBERT (PS SDS):</speaker>

               <p><gap n="…"/>Ja, verjamem, ampak imajo že dlje časa nek sistem, drugačen, tako da jaz mislim, da
               neke stvari že tudi če bi samo v tem smislu popravili, bi naredili korak naprej.
               Tako, da jaz tukaj ne pristanem na to, da ne bi smeli v ta trd oreh. Verjamem, da je
               trd, verjamem, da je zahteven, ampak verjamem v to, da ste na ministrstvu prevzeli
               funkcije tisti, ki ste sposobni se spopasti z vsako materijo, pa tudi če je še tako
               zahtevna.</p>
            </sp>
            <sp who="SDT7:MatićDragan">

               <speaker>PREDSEDNIK DR. DRAGAN MATIĆ:</speaker>

               <p>Ja, saj je res to, kar je povedal gospod državni sekretar, da so mogoče kakšni zakoni
               iz 19. stoletja, ampak vseeno so vsaj toliko so razčiščeni oziroma prečiščeni, da tam
               noter ne piše monarhija ali pa cesar ali kaj takšnega. Toliko pa so že
               popravljeni.</p>
               <p>Gospa Ljudmila Novak ima besedo.
               </p>
            </sp>
            <sp who="SDT7:NovakLjudmila">

               <speaker>LJUDMILA NOVAK (PS NSI):</speaker>

               <p>Lep pozdrav vsem.</p>
               <p>Videli smo, da je kar nekaj težav tako pri pripravljanju te proslave, ob slovenskem
               kulturnem prazniku in da je očitno tudi upravni odbor zaznal določene težave, zato je
               tudi predlagal spremembe statuta. Se pa strinjam s tistimi, ki menite, da v takšni
               obliki spremembe statuta niso dovolj domišljene oziroma niso celovite, tudi glede na
               mnenje Zakonodajno-pravne službe in verjamem, da je še kar nekaj drugih problemov, ki
               se občasno pojavljajo in bi jih bilo treba bolj celovito reševati. V tem smislu bi
               bila smiselna sprememba zakona, verjamem, da bo razprava vroča, kot je po navadi ob
               takšnih stvareh, ampak zagotovo, če imamo zakon iz leta 1990, najbrž so se vmes
               zgodile nekatere stvari in bi ga bilo treba aktualizirati.</p>
               <p>Ne morem se ravno strinjati s tem, da bi zdaj denarne nagrade odpravili, ker toliko
               let je to veljalo, in vemo da kulturniki niso po navadi dobro plačani ljudje v naši
               družbi in se mi zdi, da ne bi bilo primerno, da toliko let smo imeli te nagrade, zdaj
               pa bi jih kar odpravili. Res, da jih ne morejo dobiti vsi, ampak v določenih letih
               jih pa kar nekaj lahko dobi vsaj neko finančno priznanje za njihovo delo.</p>
               <p>Tako, da mislim, da gotovo ni smiselno tega statuta sprejemati v takšni obliki, kot
               je predlagan. Škoda da tukaj ni predsednika upravnega odbora, ki bi lahko pojasnil s
               kakšnimi težavami se upravni odbor srečuje. Ne vem tudi ali upravnemu odboru poteče
               tudi sedaj mandat ali ne, tako da je smiselno, da se počaka, upošteva te pripombe in
               da se to naredi v skladu tudi ali pa v sodelovanju z Zakonodajno-pravno službo samega
               Ministrstva za kulturo. Ker, ne verjamem, da ima upravni odbor, ne vem kakšna
               strokovna znanja imajo, ampak te stvari so kar po navadi zaplete, zato je smiselno,
               da tukaj Ministrstvo za kulturo strokovno sodeluje pri pripravi tega statuta, seveda
               predhodno pa se tudi zavzemam, da pa bi zakon ustrezno izboljšali.</p>
            </sp>
            <sp who="SDT7:MatićDragan">

               <speaker>PREDSEDNIK DR. DRAGAN MATIĆ:</speaker>

               <p>Besedo ima Branislav Rajić.</p>
            </sp>
            <sp who="SDT7:RajićBranislav">

               <speaker>MAG. BRANISLAV RAJIĆ (PS SMC):</speaker>

               <p>Dober dan vsem.</p>
               <p>Jaz se ne bi strinjal z gospodom državnim sekretarjem, da razpravo na tej točki ne bi
               rabili odpirati. Zadnje, česar se moramo bati je razprava o kulturi in v kulturi, tu
               smo pa res najbolj odprti in najbolj enotni.</p>
               <p>Ne morem mimo odsotnosti predsednika upravnega odbora, ta se namreč ponavlja, že
               drugič ga ni na našem odboru, tudi ga ni bilo v Državnem svetu in se mi zdi, da gre
               predvsem za eno izogibanje, ker če pogledate sestavnik zbora stanovalcev ene stavbe,
               pa je vedno upravitelj te stavbe prisoten. Torej, tudi za male reči se ve kako se
               postopa in to sprenevedanje in ignoranca je žaljivo ne samo do nas, ampak do
               državljanov in tudi do kulture same. Če pa prihaja iz najvišjega nivoja, s strani
               predsednika najbolj eminentne kulturne instance v naši državi pa se je res
               vprašati.</p>
               <p>Hvala.</p>
            </sp>
            <sp who="SDT7:MatićDragan">

               <speaker>PREDSEDNIK DR. DRAGAN MATIĆ:</speaker>

               <p>Želi še kdo razpravljati?</p>
               <p>Ker vidim, da ni več potrebe po razpravi, potem prehajam k razpravi in glasovanju o
               obeh sklepih, ki sem ju prebral. Verjamem, da mi ju ni treba še enkrat. In zdaj
               sprašujem, če kdo nasprotuje temu, da glasujemo o obeh sklepih skupaj. <stage>/ oglašanje iz
               dvorane/</stage> Ne, ne, še enkrat, bom še enkrat prebral, da ne bo nesporazumov.</p>
               <p>Prvi sklep se glasi: Obravnava sprememb in dopolnitev Statuta Prešernovega sklada se
               preloži na eno od naslednjih sej Odbora za kulturo. To je prvi sklep.</p>
               <p>Drugi sklep pa je: Odbor za kulturo predlaga upravnemu odboru Prešernovega sklada, da
               spremembe in dopolnitve Statuta Prešernovega sklada pred ponovno obravnavo na odboru
               spremeni in dopolni v skladu z mnenjema Zakonodajno-pravne službe in Državnega sveta.
                   Obenem odbor
               predlaga upravnemu odboru Prešernovega sklada, da Statut Prešernovega sklada spremeni
               in dopolni tudi tako, da bodo jasneje definirane relacije med upravnim odborom na eni
               strani ter strokovnimi komisijami in vsakokratnim režiserjem proslave na drugi
               strani, s ciljem, da v bodoče ne bi nesporazumi med omenjenimi deležniki zasenčili
               nagrajence oziroma državno proslavo. To pa je ta drugi sklep, ki je nekoliko daljši,
               kot sem rekel. Če se strinjate, bi glasovali o obeh skupaj.</p>
               <p>Izvolite, gospa Tomić.</p>
            </sp>
            <sp who="SDT7:TomićVioleta">

               <speaker>VIOLETA TOMIĆ (PS ZL):</speaker>

               <p>Jaz predlagam dopolnitev prvega sklepa, namreč da se preloži, sicer razprava o tej
               temi na naslednjo sejo, vendar v prisotnosti predsednika upravnega odbora. To.</p>
               <p>Glede drugega sklepa pa mogoče samo v razmislek, da bi se naložilo tudi ministrstvu
               da pripravi nov zakon o Prešernovih nagradah, kajti kot smo slišali, eno brez drugega
               ne bo šlo.</p>
               <p>Hvala.</p>
            </sp>
            <sp who="SDT7:MatićDragan">

               <speaker>PREDSEDNIK DR. DRAGAN MATIĆ:</speaker>

               <p>Dobro.</p>
               <p>Zdaj pa tako, da bi to nekako spravili v eno normalno zaporedje, predlagam 5 minut
               pavze in da se uskladimo okoli tega, samo toliko, da napišemo vse te sklepe.</p>
               <stage type="time">(Seja je bila prekinjena ob 14.41 in se je nadaljevala ob 14.43.)</stage>
            </sp>
            <sp who="SDT7:MatićDragan">

               <speaker>PREDSEDNIK DR. DRAGAN MATIĆ:</speaker>

               <p>Dobro, če lahko zdaj nadaljujemo, jaz mislim, da zdaj imamo osnovne parametre.</p>
               <p>Prvi sklep je poslovniški, ne more vsebovati izrecne navedbe, da mora predsednik biti
               prisoten, ker se tega pač ne da, mi ga vabimo vedno prisrčno in vljudno in upamo, da
               naslednjič bo med nami.</p>
               <p>Drugi sklep, ki se bo vrinil med dosedanji prvi in drugi, pa naj bi se glasil: Odbor
               za kulturo predlaga Ministrstvu za kulturo, da prouči potrebo po spremembi zakona o
               Prešernovi nagradi in pripravi potrebne spremembe. To je ta drugi.</p>
               <p>Tistega naprej pa ne bi več bral, razen te prijazne opombe gospe Novakove, da se mora
               sklon popraviti na koncu, za kar se zahvaljujem.</p>
               <p>Tako, da zdaj predlagam, da glasujemo o vsem skupaj, da ne bi prevečkrat pritiskali.
               Pričenjam glasovanje. Glasujemo. Končujem glasovanje.  Kdo je za? <stage>(15 članov.)</stage> Je kdo proti?
               <stage>(Nihče.)</stage></p>
               <p>Ugotavljam, da je enoglasno sprejeto.</p>
               <p>Prehajamo na <title>2. TOČKO DNEVNEGA REDA – RAZNO.</title>
               </p>
               <p>Ima kdo kaj pod razno? Vidim, da ni nobene potrebe po razpravi.</p>
               <p>Zaključujem tudi 2. točko dnevnega reda in s tem 10. redno sejo odbora.</p>
               <p>Vsem se zahvaljujem za sodelovanje in vas lepo pozdravljam. <stage type="time">Seja se je končala 8.
                  marca 2016 ob 14.45.</stage>
               </p>
            </sp>
         </div>
      </body>
   </text>
</TEI>
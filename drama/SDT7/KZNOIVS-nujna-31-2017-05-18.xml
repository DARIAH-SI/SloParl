<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-KZNOIVS-nujna-31-2017-05-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor obveščevalnih in varnostnih služb</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">F7FCAEA5B95616E5C125812300256C02</idno>
               <idno type="custom" subtype="day">63523A2DD9F355A8C12581320027D688</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=63523A2DD9F355A8C12581320027D688</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-KZNOIVS-nujna-31-2017-05-18.KZNOIVS" n="31">
               <name>nujna seja</name>
               <date when="2017-05-18"/>
            </setting>
         </settingDesc>
         <particDesc>
            <listOrg>
               <org xml:id="SDT7-KZNOIVS-nujna-31-2017-05-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-KZNOIVS-nujna-31-2017-05-18.KZNOIVS">
                        <orgName key="KZNOIVS">Komisija za nadzor obveščevalnih in varnostnih služb</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA  DRŽAVNI ZBOR KOMISIJA ZA NADZOR OBVEŠČEVALNIH IN VARNOSTNIH SLUŽB</stage>
            <stage type="session">31. nujna seja</stage>
            <stage type="date">(18. maj 2017)</stage>
            <stage type="chairman">Sejo je vodil mag. Branko Grims, predsednik komisije.</stage>
            <stage type="time">Seja se je pričela ob 12.06.</stage>


            <sp xml:id="SDT7-KZNOIVS-nujna-31-2017-05-18.sp1">

               <speaker>PREDSEDNIK MAG. BRANKO GRIMS:</speaker>

               <p>Torej, vsem prav lep pozdrav. Začenjamo 31. nujno sejo Komisije za nadzor
               obveščevalnih in varnostnih služb.</p>
               <p>Za današnjo sejo so se opravičili gospod Marjan Dolinšek, ki je na dopustu, pa potem
               gospod Matjaž Nemec in gospod Benedikt Kopmajer. Komisija je sklepčna, lahko
               začnemo.</p>
               <p>Predlogov za spremembo dnevnega reda v poslovniškem roku ni bilo, to se pravi, da je
               dnevni red tak, kot ste ga prejeli s sklicem seje.</p>
               <p>Na seji je s strani Policije in Ministrstva za notranje zadeve prisoten mag. Lado
               Bradač, generalni direktor Direktorata za policijo in druge varnostne naloge. Ostali
               so se opravičili, en zaradi poti v tujine, ostali pa menda zaradi seje Vlade.</p>

               <p>
                  <title>VARNOSTNI RAZLOGI ZA PREPOVED KONCERTA V MARIBORU V SOBOTO, 20 5.
               2017, SO 1. IN EDINA TOČKA DNEVNEGA REDA</title>
               </p>

               <p>Se pravi, naša pristojnost je ocena varnostne situacije. To se pravi, gre za temeljno
               funkcijo komisije, da se preveri, ali so v določenem primeru delovale službe, v
               konkretnem primeru Policija, v okviru Ustave in zakonov in seveda, da oceni oceno
               ogroženosti, na katero je bil nato podan tudi predlog za prepoved koncerta.</p>
               <p>Zdaj, predstavnika Policije prosim, da predstavi njihov predlog, mislim, da je bil
               tudi razdeljen… Ni bil? Aja, potem pa lepo prosim, če to razdeliš. Se pravi, predlog
               Policije za prepoved prijavljene javne prireditve, ki je bil dan, ker je to temelj za
               vsa nadaljnja ravnanja oziroma dogodke, ki so se odvijali, da torej na kratko
               predstavite in da predstavite, kako ste prišli do teh zaključkov, katere metode in
               sredstva so bili uporabljeni, če je šlo tudi za uporabo posebnih metod in sredstev,
               bomo seveda potem tudi ustrezno ukrepali, če bo potrebno. To se pravi, jasno, bi v
               tem primeru sejo zaprli, ampak domnevam, da tega ni bilo. Če pa je bilo, bomo pač
               zaprosili tudi za odredbe sodišča in tako naprej, vse, kar je, tega.</p>
               <p>To se pravi, besedo dajem zdaj gospodu mag. Ladu Bradaču. Prosim.</p>
            </sp>
            <sp xml:id="SDT7-KZNOIVS-nujna-31-2017-05-18.sp2">

               <speaker>MAG. LADO BRADAČ:</speaker>

               <p>Predsedujoči, hvala lepa za besedo. Lepo pozdravljeni vsi člani komisije.</p>
               <p>Najprej moram še enkrat opravičiti državnega sekretarja. Ministrica <q>"itak"</q> veste, da
               je odsotna, državni sekretar je v Bruslju, drugi državni sekretar Špenga pa ima
               obveznosti na Vladi.</p>
               <p>Ko smo se pogovarjali o tem, kdo bi se lahko udeležil te seje, je nastal v bistvu en
               osnovni problem, kajti Policija je tista, ki je podala predlog na Upravno enoto
               Maribor, da bi pač odločala oziroma je podala pobudo, da se v bistvu ta koncert
               prepove, se pravi, je stranka v postopku, o kateri odločitvi bo odločala upravna
               enota oziroma je že odločila. V nadaljevanju se je razmišljalo o tem, da pride nekdo
               iz Direktorata za upravne notranje zadeve, ki se po izvirni pristojnosti ukvarja s
               tem področjem, vendar pa smo predvidevali, da bo na pritožbo Upravne enote Maribor
               pač organizator podal pritožbo, kar je tudi storil. Baje, da je prišla zelo obširna
               pritožba, točno kakšna ne vem, vendar je pritožba na Ministrstvu za notranje zadeve
               in Ministrstvo za notranje zadeve je v tem postopku potem organ odločanja na drugi
               stopnji. Skratka, tudi tu ne moremo dati ljudi, ki bodo odločali okrog tega
               postopka v nadaljevanju. Seveda je ob vsem tem, kakorkoli bo že pač odločeno,
               zagotovljeno še sodno varstvo, skratka, mislim, da je postopek peljan pravilno in po
               poti, kot jo pač moramo peljati v takšnem primeru.</p>
            </sp>
            <sp xml:id="SDT7-KZNOIVS-nujna-31-2017-05-18.sp3">

               <speaker>PREDSEDNIK MAG. BRANKO GRIMS:</speaker>

               <p>Glejte, ne ta del, ne sodni postopek ni naša pristojnost.</p>
            </sp>
            <sp xml:id="SDT7-KZNOIVS-nujna-31-2017-05-18.sp4">

               <speaker>MAG. LADO BRADAČ:</speaker>

               <p>Saj ravno zaradi tega…</p>
            </sp>
            <sp xml:id="SDT7-KZNOIVS-nujna-31-2017-05-18.sp5">

               <speaker>PREDSEDNIK MAG. BRANKO GRIMS:</speaker>

               <p>Naša pristojnost je varnostna ocena. Jaz bi lepo prosil, če predstavite, kako je
               prišlo do varnostne ocene, zakaj je bila očitno varnostna ocena spremenjena v zadnjem
               hipu, saj najprej je bilo dovoljenje za koncert dano, potem pa je bilo samo tri dni
               pred izvedba koncerta dano mnenje Policije, da so razlogi za prepoved in potem je
               sledila prepoved. Se pravi, gre za vprašanje varnostne ocene, na osnovi česa je
               nastala, s katerimi metodami in sredstvi in kaj je njena vsebina. Prosim, da se
               omejimo na to.</p>
            </sp>
            <sp xml:id="SDT7-KZNOIVS-nujna-31-2017-05-18.sp6">

               <speaker>MAG. LADO BRADAČ:</speaker>

               <p>Na pristojnost komisije? Če tako želite, pa potem lahko skrajšam to zadevo.</p>
               <p>Pristojnost komisije je nadzirati uporabo z zakonom določenih posebnih oblik, metod
               in ukrepov pridobivanja podatkov Obveščevalno-varnostnih služb, veste, iz katere
               alineje, in varnostnih služb Ministrstva, pristojnega za notranje zadeve, pri čemer
               je tu mišljena Policija. Drži?</p>
               <p>Posebnih metod, ukrepov in oblik, o katerih govorite, za katere bi lahko zaprli sejo
               pač Policija ni uporabila. Skratka, ne vem, kaj bi lahko tukaj nadzirali.</p>
               <p>Kar se tiče varnostne ocene … 15. 5. 2017 so nastale spremenjene razmere, tako poroča
               Policija. Prejela je pisanje, da bo… Javnega protestnega shoda iz Ljubljane, istega
               dne na istem naslovu oziroma kraju so prijavili shod <q>"Shod proti Marko Perkoviću –
               Thompsonu"</q>, organiziran med 21. in 22. uro na pločniku pred Festivalno dvorano Lent
               na Loški ulici 13. Glede na potek in dogajanje in prijavo je bilo ugotovljeno, da
               izpolnjuje pogoje iz 13. člena Zakona o javnih zbiranjih, za katerega je potrebno
               pridobiti dovoljenje pristojnega organa in zaradi tega je bila tudi ta zadeva s
               strani Policije odstopljena na Upravno enoto Maribor, tako kot v predhodnem primeru.
               Seveda pa je ta okoliščina in odmevi v javnosti ter dejstvo, da je bilo v preteklosti
               na podoben način že velikokrat prepovedan takšen koncert v tujini, mislim, da poznate
               iz medijev kolikokrat, ugotovljeno dodatno varnostno tveganje, saj vsakodnevno
               prihajajo pritožbe in pobude, da je potrebno ta koncert zaradi konfliktov in
               nasprotovanj, ki jih sproža, prepovedati, da ne bi prišlo do morebitnih kaznivih
               dejanj ali prekrškov v času, ko se bo odvijal koncert oziroma javni shod. To je bil
               tisti osnovni razlog, zaradi katerega Policija pravi, da se je odločila, da poda
               pobudo na Upravno enoto Maribor. Žal se moram zopet vrniti na Upravno enoto Maribor,
               kajti po Zakonu o javnih zbiranjih je ona na prvi stopnji edina pristojna, da oceni
               to varnostno oceno, da oceni okoliščine in se pač odloči.</p>
            </sp>
            <sp xml:id="SDT7-KZNOIVS-nujna-31-2017-05-18.sp7">

               <speaker>PREDSEDNIK MAG. BRANKO GRIMS:</speaker>

               <p>Ja, zdaj, tole je bilo zelo zanimivo, ampak zdaj pa, brez zamere, bom jaz prebral,
               kaj je predlog za prepoved prijavljene javne prireditve, ker to s tem, kar ste vi
               povedali, nima nobene zveze. <q>"Predlog za prepoved prijavljene javne prireditve, ki ga
               je dala Policijska uprava Maribor in Policijska postaja Maribor I…"</q> Zanimivo, da je,
               dokler je bila samo druga angažirana, je bilo dovoljenje dano. <q>"… se je glasil v
               obrazložitvi, da je gospod Miran Trol začel z medijskim oglaševanjem organiziranega
               koncerta hrvaškega glasbenika Thompsona, ki bo izveden 21. 5. v Mariboru. Organizator
               je v aprilu konkretiziral namero s tem, ko je preko podjetja prodal tisoč 200
               vstopnic…"</q> Spustil bom osebne podatke. "… brez posebnih omejitev nakupa. Oglaševanje
               oziroma napoved koncerta je v slovenskem prostoru povzročilo javno nasprotovanje, saj
               je pevec slovenski in tudi širši evropski javnosti poznan kot izvajalec, ki je v
               preteklosti javno simpatiziral z ustaštvom ter imel izrazito radikalen odnos do
               Srbov. Glasbenikov odnos do ustaštva je pri različnih skupinah ljudi v Sloveniji
               povzročil zelo odklonilno mejo do nastopa glasbenika. Njegovi nastopi so bili zaradi
               omenjenega poveličevanja ustaštva evidentno prepovedani v posameznih mestih Avstrije, Švice, Nemčije in
               tudi na Reki na Hrvaškem. V opisanih okoliščinah je organizator Policijski postaji
               Maribor podal javno prijavo prireditve, h kateri je priložil program in ostale
               predpisane priloge. V prijavi je navedel, da na prireditvi pričakuje do 1.200 ljudi,
               da bo za red skrbel z najeto zasebno varnostno službo in sklenil tudi sporazum tudi s
               policijsko postajo, da bo red zagotovil tudi s pomočjo policistov. Glede na svetovno
               nazorsko usmerjenost glasbenika pevca Thompsona obstaja utemeljena verjetnost, da
               bodo na prireditvi s strani glasbenika ali s strani posameznih skupin, ki se bodo
               udeležili koncerta vzpodbujena kazniva dejanja oziroma da bi se izvrševanju kaznivih
               dejanj, nasilju, motnji javnega reda vzpodbujalo. Zlasti ta nevarnost grozi s strani
               posameznih skupin na koncertu. To utemeljujemo zlasti z dejstvom, da organizator nima
               pregleda nad kategorijami obiskovalcev v smislu njegove pripadnosti oziroma
               simpatizerstva z ustaštvom in ostalimi pojavnimi oblikami radikalizma posameznikov,
               ki izhajajo iz tega naslova. Prodaja vstopnic za koncert poteka preko slovenskega
               spletnega podjetja vstopnice Eventim, pri tem pa se vzpostavljajo spletne povezave s
               katerimi mogoče vstopnice za koncert kupiti v prosti spletni prodaji na Hrvaškem in v
               Avstriji. Navedete tudi primer. Obstaja pa verjetnost, da se vstopnice za predmetni
               koncert prodajajo še na drugih spletnih povezavah. Glede na svetovno nazorsko
               usmerjenost glasbenika, pevca Thomsona je tako podana utemeljena verjetnost, da se
               bodo koncerta udeležili radikalizirani posamezniki iz okolij, kjer so bili koncerti
               glasbenika prepovedani oziroma se bodo koncerta z namenom vsiljevanja izvrševanja
               kaznivih dejanj udeležili njegovi radikalni privrženci s Hrvaške. Na verjetnost, da
               bo do izvršitve kaznivih dejanj na koncertu prišlo, nenazadnje nakazuje sam
               organizator s tem, ko je na slovenski spletni strani prodaje dodatno opozarja oziroma
               postavlja omejitve glede prihoda oziroma udeležbe na koncertu. Policija se s
               predmetno nevarnostjo sooča tudi z naslova podane kazenske ovadbe na Okrožno državno
               tožilstvo v Mariboru v zvezi s sumom kaznivega dejanja spodbujanja sovraštva nasilja,
               nestrpnosti po 297. členu KZ, ki je bila podana zoper organizatorja koncerta 31. 3.
               2017. V tej zvezi je Policijska uprava Maribor 18. 4. podala na Okrožno državno
               tožilstvo v Mariboru poročilo v dopolnitev kazenske ovadbe, ker niso bili potrjeni
               razlogi za sum, da je bilo storjeno kaznivo dejanje saj se koncert še sploh ni
               zgodil. Ocenjujemo, da iz opisanega nedvomno izhaja, da bo koncert izrabljen za
               izvrševanje kaznivih ravnanj navedenih v prvem odstavku 6. člena ZJZ, zato
               predlagamo, da se organizatorju prepove izvedba predmetnega koncerta 20. 5. 2017 v
               Festivalni dvorani Lent v Mariboru. V tem predlogu, spoštovani predstavnik Policije,
               ni niti omembe kakšnih protestov pred dvorano, ki ste jih navajali kot ključni
               razlog. To se pravi, razbijali bi levičarji, kar je sicer čisto normalen pojav zadnje
               čase v Evropi, pač pa govorite, da naj bi med samimi temi, ki bi prišli, bili
               pripadniki ustaštva, radikalnih skupin in ne vem česa. In bi zelo rad vedel na čem
               ste utemeljili to trditev? Pa od kje vam trditev, da pevec Marko Perković Thompson
               javno simpatizira z ustaštvom, ker se je samo, tukaj vam lahko dam tudi materiale, na
               Slovenski televiziji in v časopisu Reporter v intervjuju javno distanciral do
               ustaštva in zavrača vse, kar je vezano na 2. svetovno vojno in se je omejil na tisto,
               kar pač je vezano na vojno za neodvisnost Hrvaške, v kateri se, kot zanimivost, na
               nek način branilo tudi Slovenijo, če vas lahko spomnim, kako so te stvari potekale.
               In zaradi tega mi je popolnoma nerazumljivo tole, kar ste vi predstavili, ker to s
               tem, kar ste dali v pisni obrazložitvi nima nobene zveze. Tukaj je notri politična
               ocena, da gre za ustaštvo, da je prihod možen radikalov, raznih skupin in jaz vas
               sprašujem, s katerimi metodami in sredstvi in na osnovi česa vi to utemeljujete?</p>
            </sp>
            <sp xml:id="SDT7-KZNOIVS-nujna-31-2017-05-18.sp8">

               <speaker>MAG. LADO BRADAČ:</speaker>

               <p>O tem bo presojala Upravna enota in je presodila na drugi stopnji, pa Ministrstvo za
               notranje zadeve. Jaz nisem predstavnik Policije. Sem generalni direktor Direktorata
               za policijo in druge varnostne naloge. Tukaj sicer v svojstvu kot predstavnik
               Ministrstva za notranje zadeve.</p>
               <p>V kolikor bodo ugotovljene kakršnekoli pomanjkljivosti, napake pri pripravi te
               varnostne ocene ali kaj 
               podobnega v samem postopku, kajti prepričan sem, da bodo organizatorji porabili in
               izkoristili vsa pravna sredstva in prav je tako, da bodo doseli svojo pravico. Bomo
               seveda ustrezno odreagirali ne bom pa komentiral nekega odprtega postopka, ki teče
               tako, da je tukaj zadeva zaključena.</p>
               <p>Lahko pa še enkrat ponovim, da ne vidim tukaj v tej obrazložitvi, ki ste jo prebral
               nobenih določenih posebnih oblik metod in ukrepov pridobivanja podatkov, varnostnih
               služb, Ministrstva pristojnega za notranje zadeve tako, da tudi ne vidim nobene
               pristojnosti, da bi odgovarjal na to vprašanje.</p>
            </sp>
            <sp xml:id="SDT7-KZNOIVS-nujna-31-2017-05-18.sp9">

               <speaker>PREDSEDNIK MAG. BRANKO GRIMS:</speaker>

               <p>Ali se zavedati da to glede kar ste sedaj izjavili v povezavi s tem, kar sem prebral,
               kajti to je vaš predlog za prepoved javne prireditve pomeni, da imamo v Sloveniji
               politično policijo? Kajti to, kar sem prebral so zgolj politične ocene, to je
               politični pamflet. To z oceno varnostne situacije blage veze nima. Kakšni morajo biti
               elementi za oceno varnostne situacije, če jo hočete uveljavljati recimo v nadaljnjem
               postopku, ali jih boste vi naštel ali vam jih jaz? Kje so tukaj utemeljena dejstva,
               kjer so tukaj dokazi, kje je tukaj karkoli konkretne navedbe, ki bi podprle to kar vi
               tukaj navajate? Ravno nasprotno, jaz vam lahko sedaj pokažem recimo nekaj časopisnih
               člankov, v katerih se ta Pevec ostro distancira od ustaštva in vsega kar je bilo
               storjeno, sicer je pa Slovenija to videla na javni RTV, Nacionalka je imela to v
               Tedniku in vsa Slovenije je to videla vi pa nekaj popolnoma nasprotno pišete. Ali se
               zavedate kaj to pomeni, da imamo politično policijo?</p>
            </sp>
            <sp xml:id="SDT7-KZNOIVS-nujna-31-2017-05-18.sp10">

               <speaker>MAG. LADO BRADAČ:</speaker>

               <p>Sedaj to očitate meni ali Ministrstvu za notranje zadeve ali avtorju tega
               pisanja?</p>
            </sp>
            <sp xml:id="SDT7-KZNOIVS-nujna-31-2017-05-18.sp11">

               <speaker>PREDSEDNIK MAG. BRANKO GRIMS:</speaker>

               <p>Očitno za tem stoji ministrstvo in policija, tam, kjer je to nastalo.</p>
            </sp>
            <sp xml:id="SDT7-KZNOIVS-nujna-31-2017-05-18.sp12">

               <speaker>MAG. LADO BRADAČ:</speaker>

               <p>Ministrstvo bo na drugi stopnji odločilo o tem predlogu, ki ga je v bistvu prejelo,
               bo šele odločalo o tem. Kako lahko v bistvu trditev, da v bistvu za tem, potem stoji
               ministrstvo. Prišli smo sem v bistvu predvsem iz vljudnosti do komisije, da pojasnimo
               nekatere dejstva tako mi je bilo zaprošeno in seveda se pogovorimo o tem, da ne
               moremo nadzirati na komisiji dela Upravne enote Maribor.</p>
            </sp>
            <sp xml:id="SDT7-KZNOIVS-nujna-31-2017-05-18.sp13">

               <speaker>PREDSEDNIK MAG. BRANKO GRIMS:</speaker>

               <p>Počakajte, upravna enota je reagirala zato, ker ste ji vi s strani policije dali
               predlog za prepoved prijavljanje javne prireditve …</p>
            </sp>
            <sp xml:id="SDT7-KZNOIVS-nujna-31-2017-05-18.sp14">

               <speaker>MAG. LADO BRADAČ:</speaker>

               <p>Policija je …</p>
            </sp>
            <sp xml:id="SDT7-KZNOIVS-nujna-31-2017-05-18.sp15">

               <speaker>PREDSEDNIK MAG. BRANKO GRIMS:</speaker>

               <p>… če pa nekdo drug vam to sugeriral pa to povejte.</p>
            </sp>
            <sp xml:id="SDT7-KZNOIVS-nujna-31-2017-05-18.sp16">

               <speaker>MAG. LADO BRADAČ:</speaker>

               <p>Policija je organ v sestavi Ministrstva za notranje zadeve in se pri teh stvareh
               odloča samostojno. Mislim, da je pravilno ocenila, da je treba pravzaprav razmislek o
               tem ali bodo posledice dveh takih shodov, ki sta si nasprotujoča lahko povzročila
               konflikt. Tudi v preteklosti smo prepovedali kakšno oziroma so prepovedali kakšno
               nogometno tekmo, ki jo je pač potrebno prepovedati če se ne more zagotoviti varnosti
               javnega reda in mira in seveda poiskati je treba neke zakonske podlage, da je
               zagotovljena varnost. Verjetno takrat kadar so ti pogoji izpolnjeni, potem ni
               problema, da se s tem nadaljuje. Ampak nismo tukaj pristojni, da o tem sodimo in se
               jaz do te ocene in do tega predloga na upravni enoti pač ne morem opredeljevati, ker
               so za v to poklicani in pristojni drugi in je druga sodna pot.</p>
            </sp>
            <sp xml:id="SDT7-KZNOIVS-nujna-31-2017-05-18.sp17">

               <speaker>PREDSEDNIK MAG. BRANKO GRIMS:</speaker>

               <p>Ampak ocena je nastala s strani policije. Sedaj pa, ko govorite o varnosti, ali se vi
               zavedate kaj je to bilo storjeno s tem kar ste vi naredili. Vi ste dejansko ogrozili
               ljudi, ki bodo šli sedaj poleti na dopustne na Hrvaško tam so reagirali do vrhov
               politike, do predsednice države, do predsednika njihove Vlade že na to zgodbo in ste
               popolnoma po nepotrebnem. Sedaj bi bili vsi dobre volje in po enem uspešnem koncertu
               šli na dopust se lahko sedaj zgodi, da bo nekdo nekje karkoli slabega naredil in ste
               dejansko vi ogrozili ljudi ali se zavedate kaj počnete na tak način kot ste to
               naredili? S tem da, ko vas sprašujem na osnovi česa so te ocene, s katerimi metodami,
               na čem utemeljujete, da pričakujete neke skupine in ne vem kaj, ste rekli posebnih
               metod in sredstev ni bilo, potem vas pa sprašujem ostalo pa itak ni tajno, potem pa
               javno povejte na osnovi česa ste zapisali, da pričakujete pač ne na samem koncertu
               Radikale, ustaštvo in to je ocena ljudi, ki so velikanska večina kupili karte v
               Sloveniji. 
               </p>
            </sp>
            <sp xml:id="SDT7-KZNOIVS-nujna-31-2017-05-18.sp18">

               <speaker>PREDSEDNIK MAG. BRANKO GRIMS:</speaker>

               <p>Moram še enkrat ponoviti. Sami ste rekli, edino, kar imate informacijo, da bi lahko
               bile provokacije, da bi lahko prišlo do poskusov nasilja, so levičarji, ki so
               napovedali kontrademonstracije tam pred, ampak izven koncerta. Tukaj pa govorite o
               tem, kar naj bi bilo na samem koncertu.</p>
            </sp>
            <sp xml:id="SDT7-KZNOIVS-nujna-31-2017-05-18.sp19">

               <speaker>MAG. LADO BRADAČ:</speaker>

               <p>Dobro, predsedujoči, potem se vsaj v tem delu strinjava, da je ta, ta druga napoved
               javnega shoda v bistvu zadeva, ki nekako pelje k temu, kaže na to, da bo kršen javni
               red in mir, in da je bilo potrebno ukrepati. In da je bil ta predlog smiseln.</p>
            </sp>
            <sp xml:id="SDT7-KZNOIVS-nujna-31-2017-05-18.sp20">

               <speaker>PREDSEDNIK MAG. BRANKO GRIMS:</speaker>

               <p>Ja, potem ukrepajte proti levičarjem hudirja. A zdaj bo vsak koncert levičar lahko
               preprečil, pa vsako prireditev, pa vsako »fuzbal« tekmo, pa ne vem, zaradi tega, ker
               mu ne bo »pasalo«, ali kaj? Kje pa mi živimo? Saj morajo biti za vse enaka merila,
               saj smo pred zakonom vsi enaki.</p>
            </sp>
            <sp xml:id="SDT7-KZNOIVS-nujna-31-2017-05-18.sp21">

               <speaker>MAG. LADO BRADAČ:</speaker>

               <p>Res je. In jaz upam, da bosta oba organizatorja teh dveh prireditev enakovredno
               obravnavana. V kolikor pa bo prišlo do kakršnikoli kršitev oziroma, če bo karkoli
               ugotovljeno v tem postopku, ki teče, pa bomo seveda na ministrstvu ustrezno
               ukrepali.</p>
               <p>Pa še vedno se vračamo k pristojnosti te komisije, da v bistvu nadzira delo Upravne
               enote.</p>
            </sp>
            <sp xml:id="SDT7-KZNOIVS-nujna-31-2017-05-18.sp22">

               <speaker>PREDSEDNIK MAG. BRANKO GRIMS:</speaker>

               <p>Ne. Nadziramo delo policije pri zbiranju podatkov.</p>
            </sp>
            <sp xml:id="SDT7-KZNOIVS-nujna-31-2017-05-18.sp23">

               <speaker>MAG. LADO BRADAČ:</speaker>

               <p>Kakšnih podatkov?</p>
            </sp>
            <sp xml:id="SDT7-KZNOIVS-nujna-31-2017-05-18.sp24">

               <speaker>PREDSEDNIK MAG. BRANKO GRIMS:</speaker>

               <p>Ja teh, ki ste jih sami navedli tukaj notri…</p>
            </sp>
            <sp xml:id="SDT7-KZNOIVS-nujna-31-2017-05-18.sp25">

               <speaker>MAG. LADO BRADAČ:</speaker>

               <p>Pristojnosti imate…</p>
            </sp>
            <sp xml:id="SDT7-KZNOIVS-nujna-31-2017-05-18.sp26">

               <speaker>PREDSEDNIK MAG. BRANKO GRIMS:</speaker>

               <p>… in ki imajo ogromen varnostni odsev, ampak drugačen, kot ga vi želite prikazati. Na
               to vas opozarjam. In tega bi se kot Policija morali zavedati.</p>
            </sp>
            <sp xml:id="SDT7-KZNOIVS-nujna-31-2017-05-18.sp27">

               <speaker>MAG. LADO BRADAČ:</speaker>

               <p>Glejte, nihče vam ne brani. Imate vso pristojnost, da nadzirate določene posebne
               oblike metode in ukrepov delovanja varnostnih služb ministrstva, pristojnega za
               notranje zadeve. To znate, zmorete in lahko izvedete, ampak tukaj ne vidim teh
               ukrepov in ne vem, kaj nadzirate.</p>
            </sp>
            <sp xml:id="SDT7-KZNOIVS-nujna-31-2017-05-18.sp28">

               <speaker>PREDSEDNIK MAG. BRANKO GRIMS:</speaker>

               <p>Ja, glejte. Z vsem dolžnim spoštovanjem, ampak, ko gre tu za vprašanje enakosti pred
               zakonom. V Sloveniji je pred nekaj leti nastopil Baja Mali Knindža, človek, ki je
               prepeval o klanju Hrvatov in tako naprej. Ni bilo nobene prepovedi. Pa pride
               Thompson, ki je branil Hrvaško, in posredno tudi Slovenijo, je pa prepoved. In to
               zato, ker neki levičarji napovedo kontrademonstracije pred samo dvorano, kar pa,
               mimogrede, v vaši obrazložitvi za prepoved sploh ne piše. Piše čisto nekaj drugega.
               Da pričakujete na sami prireditvi radikale in ne vem, kaj še vse. Kar pa niste z
               ničemer utemeljili. Če pa imate za to kakšen argument, lepo prosim, ga navedite in
               povejte, kako se zbrali te podatke. To vas ves čas sprašujem.</p>
            </sp>
            <sp xml:id="SDT7-KZNOIVS-nujna-31-2017-05-18.sp29">

               <speaker>MAG. LADO BRADAČ:</speaker>

               <p>To bo presojala Upravna enota, Ministrstvo za notranje zadeve na drugi stopnji in
               seveda potem bo verjetno postopek tekel naprej, tako da bi kršil v bistvu ves, cel
               postopek, če bi se opredeljeval do česarkoli, za kar me pozivate, in se ne bom.</p>
            </sp>
            <sp xml:id="SDT7-KZNOIVS-nujna-31-2017-05-18.sp30">

               <speaker>PREDSEDNIK MAG. BRANKO GRIMS:</speaker>

               <p>Uh, dobro.</p>
               <p>Dajem še besedo ostalim. Gospod Janša se je javil, pa Jasna Murgel, če se ne
               motim.</p>
            </sp>
            <sp xml:id="SDT7-KZNOIVS-nujna-31-2017-05-18.sp31">

               <speaker>JANEZ (IVAN) JANŠA (PS SDS):</speaker>

               <p>Ja, hvala, jaz sem sicer že prej želel nekaj proceduralno predlagati. Pač, mi imamo
               tukaj predstavnika Policije, ministrstva, ne?</p>
            </sp>
            <sp xml:id="SDT7-KZNOIVS-nujna-31-2017-05-18.sp32">

               <speaker>MAG. LADO BRADAČ:</speaker>

               <p><stage>/ izklopljen mikrofon/</stage>. Jaz sem v bistvu generalni direktor Direktorata za Policijo
               in druge varnostne naloge, ki pa je <stage>/ nerazumljivo/</stage>.</p>
            </sp>
            <sp xml:id="SDT7-KZNOIVS-nujna-31-2017-05-18.sp33">

               <speaker>JANEZ (IVAN) JANŠA (PS SDS):</speaker>

               <p>Ja. Tako da glejte. Nismo mi izbirali, kdo pride z vladne strani. Tisti, ki so
               odgovorni, so itak stisnili rep med noge, kot običajno, niso prišli, tako da jaz
               predlagam, da predstavnika, ki tukaj je, ne krivimo za vse, kar je napisano, ker
               najbrž tega ni pisal.</p>
               <p>Je pa res, da smo pač v neki situaciji, ki je posebna. Verjetno bi se moralo sestati
               še kakšno drugo delovno telo v tem državnem zboru. Zdaj, če bo dejansko prišlo na
               koncu do te prepovedi, potem bo pravzaprav to imelo posledice, s katerimi se bo
               soočal tudi Državni zbor in še kdo drug. Jaz še vedno upam, da do tega ne bo prišlo,
               ker bi to dokončno potrdilo, da smo se vrnili v neke čase izpred 40 let. Ne izpred
               30, ampak izpred 40 let. Jaz se teh časov spomnim, takrat smo večkrat poskušali
               kakšne koncerte organizirati z rock bendi, ki so bili nekoliko neljubi pri oblasti
               ali pa niso bili ravno na partijski liniji, in so bile vedno težave. In smo takrat
               tudi v takratni mladinski organizaciji iskali neke načine, da se to naredi.  Spomnim se koncerta, ki ga
               je ZSMS soorganizirala v znak solidarnosti z sindikalnim gibanjem Solidarnost,
               takrat, ko je prišlo do državnega udara na Poljskem v začetku 80. let, ki je bilo
               kritično do režima, pa ga takratna oblast vseeno ni prepovedala na koncu. Je bilo
               veliko teh dopisov in ocen policije, kakšna nevarnost to bo in ne vem kaj, ampak na
               koncu je ta koncert vseeno bil.</p>
               <p>Nekaj kasnejših je bilo seveda prepovedanih, ampak situacija, kot jo imamo danes,
               zdaj, če bo dejansko prišlo do prepovedi tega koncerta, je slabša kot v 80. letih, v
               času, ko smo imeli formalno enopartijski režim. Tisto, kar izjemno bode v oči, zdaj
               ne glede na to, ali je kdo ljubitelj glasbe Marka Perkovića – Thompsona ali ni, ali
               ljubitelj te zvrsti glasbe, ali se strinja z vrednostnim izrazom, ki ga vsebujejo te
               pesmi. To je popolnoma nepomembno pri tej formalni zadevi. Zaradi tega ta stavek,
               kjer piše, da gre za pravzaprav prepoved iz svetovnonazorskih razlogov, glejte, tega
               si niso upali napisati niti leta 1983. Še takrat so iskali neke izraze, da temu ne bi
               bilo tako.</p>
               <p>Takrat smo imeli formalno politično policijo, so se trudili, da v teh odločbah ne
               pisalo tega izraza. Zdaj se pa leta 2017 brez sprenevedanja to napiše. Ne morete
               prepovedati koncerta v državi, ki ima parlamentarno demokracijo in je zajamčena
               svoboda govora z Ustavo, zaradi svetovnonazorskih razlogov, oziroma, ker tukaj ne gre
               za prepoved, gre zgolj za predlog za prepoved, ne morete takšnega predloga dati. To
               lahko dela, na ta način to lahko predlaga, ne vem, stranka SMC v Mestnem svetu v
               Mariboru, ne more pa to narediti Policija. Legitimno je, da različne politične
               skupine različno predlagajo in se pri tem sklicujejo na svetovni nazor. Ne sme pa
               tega delati Policija, ne sme tega delati Vojska, ne sme tega delati Vlada, ki vlada
               vsem državljanom. Ne sme tega delati predsednik države. Tukaj smo zelo daleč. Če bo
               to obstalo, če bo prepoved obstala na podlagi svetovnonazorskih razlogov, potem ne
               samo, da imamo politično policijo, imamo režim v tej državi. Jaz bi to rekel isto
               tudi, če bi šlo tam za, ne vem, Ceco ali Rock Partyzane ali pa tole skupino, ki poje
               na državnih prireditvah, da je Evropa kravatarska banda in banda lopovov. Pa za
               Kombinatke, ki pozivajo h krvi: »Širna polja smo zorali, prepojili jih s krvjo. Če bo
               treba, bomo to še enkrat naredili.« Glejte, pa se ni predlagalo prepovedi.</p>
               <p>Če bi za prepoved rock koncerta, ne vem, Predina, ki se tepe na prireditvah, med
               drugim, bi imeli enako stališče, če bi nekdo prepovedal zaradi svetovnonazorskega
               prepričanja. Tisti, ki je pisal obrazložitev, je verjetno hodil v Tacen, imel odlično
               oceno iz Temeljev marksizma, »prešprical« je pa vse predmete, ki so govorili o
               profesionalnosti dela Policije. Zdaj tudi sam vrstni red tega dogajanja je zelo
               podoben, kot so se stvari dogajale v svinčenih časih.  Ni bila policija, ki je prva reagirala. Tudi iz tega
               dopisa je razvidno, da najprej niso imeli nič proti, nobenega tveganja ni bilo,
               jasno. Glejte, gre za koncertno dvorano tisoč in še nekaj ljudi. Kot se je možno
               prepričati iz istih virov, iz katerih je Policija zajemala te podatke, ali pa kvazi
               podatke, na nobenem od koncertov Marka Perkovića ni prišlo do izgredov. Nikjer po
               svetu, pa je bilo od 50 do 100 tisoč ljudi na nekaterih koncertih, pa nobenega
               izgreda.</p>
               <p>Imamo po Sloveniji prireditve, kjer prihaja do izgredov, kjer se na nogometnih
               stadionih zbere 10, 12 tisoč ljudi, ampak Policija tega ne prepove, ne predlaga
               prepovedi, angažira dodatne sile. Tudi tukaj, če bi se tveganje povečalo, bi
               Policija, če bi ravnala profesionalno, to naredila. Številni policisti z mariborskih
               policijskih postaj danes po Mariboru, pa včeraj, javno govorijo, da to ni njihov
               predlog, to ni profesionalna stvar, to so pač morali storiti na pritisk politike. In
               ta pritisk politike je dokumentiran. Najprej se je oglasil predsednik Državnega zbora
               in terjal prepoved koncerta, tako kot Franc Šetinc leta 1983, recimo, ali pa France
               Popit leto kasneje. Nekateri drugi takratni veljaki so bili dovolj pametni, da se
               sami niso oglašali.</p>
               <p>Potem sta neke vrednostne ocene v zvezi s pevcem dala tudi predsednik Vlade in
               predsednik države. In glejte, kaj? Kaj še hočete potem? Predsednik države je ploskal
               na prireditvi 27., 26. aprila leta 2013 v Stožicah, kjer je nastopala ta skupina, ki
               je pela: »Banda, Evropa je banda, kravatarska banda lopovov.« Tam je sedela
               predsednica Vlade, ministri. Se pravi, je aktivno podpiral neko netenje sovraštva, ki
               ga je bilo polno v tistem programu, kjer se je pelo ruske boljševistične pesmi in
               mahalo s totalitarnimi simboli, pod katerimi je bilo pobitih po svetu več kot 100
               milijonov ljudi. Tukaj pa pravi, da se ne strinja z nekimi stališči, ki jih pač
               izraža Marko Perković – Thompson. On se lahko privatno s tem ne strinja, je pa kot
               predsednik države dolžan braniti Ustavo in svobodo govora v Sloveniji. Enako velja za
               predsednika Vlade in da ne govorimo o predsedniku Državnega zbora, ki pa itak ne ve,
               kaj je Slovenska Ustava, ker se sklicuje na naravno pravo. Če bi veljalo naravno
               pravo, on seveda nikoli ne bi bil predsednik Državnega zbora.</p>
               <p>Torej, ta ocena je tukaj podana tudi na podlagi dejstva, da je na sto tisoče ljudi v
               Sloveniji zavedenih. Mislijo, da je Thompson nek simbol ustaštva in tako naprej. To
               dogajanje je vsaj delno prispevalo k temu, da je tudi širša slovenska javnost lahko
               slišala tudi njega, da je lahko nekaj povedal. Si je vsak sam lahko ustvaril mnenje.
               Kdor je to spremljal, zdaj, seveda, ta propagandni učinek je pa viden. Tukaj so
               koncerti srbskih pevcev, ki so nas pošiljali v Avstrijo in Filadelfijo in ne vem kam
               v času osamosvojitve, ki so pozirali z agresorji na Slovenijo, ki so nas zmerjali z
               »bečkimi konjušarji« v času, ko smo se borili za samostojno Slovenijo. Danes pa imajo
               koncerte v Sloveniji, ker celo živijo pri nas, ker so celo dobili državljanstvo, pa
               verjetno tudi slovenske pokojnine. Pa nobene reakcije, nobenih protestov in tako
               naprej. Zdaj to, da je
               tukaj grozila nevarnost, da bi se še nasprotna skupina, kot je bilo tudi prej rečeno,
               organizirala in da bi to povečalo varnostno tveganje. To je bil zelo plehek izgovor.
               Na stadionih imate navijače različnih moštev, ki si mečejo petarde, da ne govorimo o
               tem, kaj skandirajo. Mahajo z različnimi simboli, pa se seveda ne prepove tekme
               zaradi tega.</p>
               <p>Imate, včasih je bilo to večkrat, zdaj enkrat na mesec, pred Vrhovnim sodiščem vsak
               četrtek prijavljen shod Odbora za varstvo človekovih pravic 2014, na drugi ceste, na
               drugi strani tega shoda, se vedno zbirajo nasprotniki, ki mahajo s totalitarnimi
               simboli in simboli agresorske armade, ki nas je napadla. Zbirajo se na neprijavljenem
               shodu, provocirajo, fizično se lotevajo novinark, kot se je zgodilo na zadnjem… Pa
               jih Slovenska policija še nikoli ni razgnala. Če bi prišlo do kakšnega konflikta, je
               popisala storilca in žrtve, in storilcu se nikoli ni nič zgodilo. Edino zdaj
               preganjajo nekoga, ki se je branil.</p>
               <p>Tako da, sklicevati se na to, da, ko gre za shode, kjer se pač zbirajo ali pa kjer
               preti nevarnost, da se bodo zbirali tudi ljudje, ki so drugačne nazorskega
               prepričanja kot tisti, ki so shod prijavili ali pa koncert organizirali. Te bi morali
               vse prepovedati. Na sto tisoče ljudi v Sloveniji se ni strinjalo pred meseci, ki jo
               neka organizacija postavljala nazaj kip organizatorja genocida nad Slovenci, Ivana
               Mačka Matije v Bazi 20. Celo Častno stražo Slovenske vojske so ponižali s tem, da je
               morala tam stati. Na sto tisoče ljudi, ki imajo sorodnike pobite v Kočevskem Rogu,
               Teharju, Hudi jami in tako naprej, je v tem videlo žalitev. Policija ni videla
               nobenega varnostnega tveganja v tem dogodku. Sklicevati se na svetovni nazor pri
               prepovedi rock koncerta, glejte, daleč smo prišli. So to kvalifikacije, ki so celo
               pod tistimi, ki so se uporabljali pred 40 leti.</p>
               <p>In zdaj še glede pristojnosti te komisije. Sem včeraj poslušal predstavnika, možno,
               da je bil tudi šef, te Policijske uprave Maribor, ki je kot papagaj ponavljal na vseh
               televizijah, kako se je z zbiranjem podatkov in informacij prišlo do tega stališča.
               Ta komisija je po zakonu del parlamentarnega nadzora nad tem, kako se podatki
               zbirajo, in mi smo tukaj pričakovali nekoga kompetentnega iz vrha Policije,
               kriminalistične službe, šefa te kriminalistično-obveščevalne dejavnosti, ki nekako
               nadomešča nekdanjo Udbo zdaj v Sloveniji, da bo pojasnil, kateri podatki so se še
               zbrali, da je tveganje tako veliko. Ali se je mogoče zasledilo, da kakšna skupina
               zbira kamion razstreliva, ki ga bo tam montirala, se bo kdo samorazstrelil iz
               protesta proti domnevnemu ustaštvu? Kak zagret član Združene levice, SMC mogoče? To
               nas zanima, če je bilo res takšno tveganje.</p>
               <p>Če pa te metode in sredstva niso bila uporabljena, pa že to samo po sebi pomeni, da
               ni bilo nobenega resnega varnostnega tveganja, ker če bi bilo resno varnostno
               tveganje, bi te metode morali uporabiti. Bi najbrž morala Policija predlagati, bi se
               o tem pogovarjali v tisti zaprti sobi v kleti.</p>
               <p>Tako, vsaj eno stvar smo razčistili.
               </p>
            </sp>
            <sp xml:id="SDT7-KZNOIVS-nujna-31-2017-05-18.sp34">

               <speaker>PREDSEDNIK MAG. BRANKO GRIMS:</speaker>

               <p>Ja, hvala.</p>
               <p>Zdaj, s tem bi se zahvalil tudi gospodu Janši. Je nekoliko preskočil. Jaz sem to
               nameraval odpreti v drugem delu te seje. Prvo je bilo samo vprašanje metod in
               sredstev. Drugo je pa vprašanje, od kdaj je Policija pristojna za to, da na osnovi
               svetovnonazorske usmerjenosti ocenjuje varnostno situacijo? To, prvič, je
               nesprejemljivo, ampak, drugo, kar je še mnogo pomembnejše, in zato je to še kako v
               pristojnosti naše komisije, to je očitno protiustavno. Policija nima nobene
               teoretične pristojnosti za to, da ocenjuje svetovnonazorsko usmeritev posameznika, in
               na tej oceni dela varnostno situacijo. To vi veste. To na Ustavnem sodišču ne preživi
               ene sekunde, kar ste vi tukaj podpisali in, pardon, ne vi osebno, to se tudi jaz
               opravičujemo, ne jemati teh očitkov osebno, ampak mag. Aleksander Thaler, komandir,
               je pod tole podpisan. To je očitno protiustavno. Celoten dopis.</p>
               <p>Kar pomeni, da vse ravnanje, vse odločbe, vse posledice, materialne, politične,
               varnostne, ki izvirajo iz tega priporočila Policije za prepoved, so protiustavne. Če
               je temelj protiustaven, ker je očitno protiustaven, tukaj ni nobenega dvoma, potem so
               seveda tudi posledice protiustavne. In za ta pristojni nadzor smo pa mi še kako
               pristojni, to vi veste.</p>
               <p>Zdaj pa dajem besedo še gospe Jasni Murgel.</p>
            </sp>
            <sp xml:id="SDT7-KZNOIVS-nujna-31-2017-05-18.sp35">

               <speaker>DR. JASNA MURGEL (PS SMC):</speaker>

               <p>Hvala lepa za besedo.</p>
               <p>No, zdaj danes tukaj na, že na začetku takoj smo nekako operirali s pojmi politična
               policija. Mislim, da pripadniki Slovenske policije nikakor ne morejo biti zadovoljni
               s tem, da se jih na ta način okarakterizira in da se jih poimenuje kot politično. To,
               kar imamo danes tukaj, je, in nikakor se ne morem strinjati s temi izjavami, to, kar
               imamo danes tukaj, je v bistvu, imamo sicer predlog, ki ga je dala Policija, in o
               katerem bo, na drugi instanci odločalo Ministrstvo za notranje zadeve, ampak, kar
               imamo tukaj danes, ni politično vprašanje, vprašanje politične policije, ampak imamo
               vprašanje posega te komisije, v kateri sem tudi jaz članica, v izvršno vejo
               oblasti.</p>
               <p>Jaz bi res prosila, morda, da mi predsednik komisije pove, kje je člen zakona, ki
               ureja to komisijo, ki nam daje pravico, tej komisiji, ki nam daje pristojnost, da
               odločamo, ali je konkretna ocena tveganja, - ocena tveganja, ki jo je podala Policija
               -, ali je ta utemeljena ali ne. Predstavnik Policije je povedal, da imamo konkreten
               primer, v katerem ni bilo prikritih preiskovalnih ukrepov oziroma tega, kar bi bilo v
               pristojnosti Komisije za nadzor nad varnostno-obveščevalnimi službami. In zdaj, jaz
               bi res rada, da se mi pove, kje je zdaj v tem členu, v tem zakonu določena
               pristojnost, sploh pa to, da se pogovarjamo o utemeljenosti, o utemeljenosti ocene
               tveganja, ki jo je podala v konkretnem primeru Policija, in o kateri je odločala
               Upravna enota, je izdala, to je jasno iz medijev, smo lahko to prebrali, je odločala
               Upravna enota, in je potem možnost pritožbe in jo je tudi organizator prireditve
               uporabil. In o njej bo odločalo Ministrstvo za notranje zadeve, potem so tudi vsa
               druga pravna sredstva, na koncu je sodišče. In na koncu koncev, saj dobro vemo, spet
               Ustavno sodišče.</p>
               <p>In tu res mislim, da če česa KNOVS, ta komisija, katere smo člani vsi, nima, nima
               pristojnosti za odločanje o konkretni zadevi. O konkretni zadevi, ali je utemeljena
               ocena tveganja. In to pristojnost mislim, da si kar jemljemo, da pa kar ocenimo: »Ja,
               to je protiustavno, to ni protiustavno.« Mislim, da te pristojnosti ta komisija nima
               in da s tem, da to počnemo, dejansko res posegamo v pristojnost Policije in drugih
               organov, ki odločajo v konkretnem primeru. Imamo pristojnosti, ki jih določa zakon,
               ki jih določa Poslovnik, ampak to zagotovo ni, ker odločamo o konkretnem primeru, že
               spet, kar nekaj krat smo to počeli tukaj, seveda z nestrinjanjem Stranke modernega
               centra, to smo tudi izrazili, ampak vendarle  vemo, kdo ima večino v tej komisiji. Seveda opozicija.
               In to je tisto osnovno vprašanje, ki ga tukaj želim izpostaviti, in za katero
               gre.</p>
               <p>Če pa samo dodam. Koncert Thompsona je bil že kar nekajkrat prepovedan tudi v drugih
               državah. V Amsterdamu, Rotterdamu, Sarajevu, Puli, v Švici, tako da to vprašanje
               sploh ni. Ampak tu nismo, še enkrat ponavljam, pristojni za to, in mislim, da ne
               smemo tudi odločati, o konkretni oceni tveganja in o tem, ali je koncert sploh bilo
               upravičeno prepovedati ali ne. O tem bo odločalo Ministrstvo za notranje zadeve. In
               če bo vlagatelj izkoristil svoja pravna sredstva, bo odločalo tudi Ustavno
               sodišče.</p>
               <p>Zdaj pa morda samo tako za dodatek. Seveda tukaj na tej komisiji govorimo o raznih
               pojmih. In dostikrat v Državnem zboru in kjerkoli. Genocid, genocid je bilo neko
               dejanje. Jaz mislim, da si je treba razčistiti osnovne pojme. Glejte, genocida nekdo
               nad svojim narodom ne more zagrešiti. Poglejte si konvencijo o genocidu. Ja, pa vi se
               boste smejali seveda, kolega Janša, ampak poglejte si, morda je to zločin proti
               človečnosti, ampak glavna značilnost genocida je, da ena etnična skupnost zagreši,
               želi iztrebiti drugo etnično skupnost kot skupino. Zdaj, vi boste seveda, imate svoje
               mnenja, ampak s stališča mednarodnega prava so stvari zelo jasne.</p>
               <p>Torej, mislim, da tukaj moramo resno razmisliti o tem in se zavedati tega, o čem ta
               komisija sploh lahko odloča in kaj sploh lahko nadzira, in tudi kolega iz notranjih
               zadev je povedal že, da teh ukrepov ni bilo uporabljenih in nimamo tukaj na tej
               komisiji več o čem – v zvezi s tem konkretnim primerom -, razpravljati.</p>
               <p>Hvala lepa.</p>
            </sp>
            <sp xml:id="SDT7-KZNOIVS-nujna-31-2017-05-18.sp36">

               <speaker>PREDSEDNIK MAG. BRANKO GRIMS:</speaker>

               <p>Hvala, spoštovana…</p>
               <p>Prosim, gospod Janša.</p>
            </sp>
            <sp xml:id="SDT7-KZNOIVS-nujna-31-2017-05-18.sp37">

               <speaker>JANEZ (IVAN) JANŠA (PS SDS):</speaker>

               <p>Glejte, kar se tiče genocida. Vodim eno mednarodno iniciativo, ki dela delno tudi v
               okviru Združenih narodov, ki pripravlja spremembo resolucije iz leta 1947 o genocidu.
               Res je, da v prvotnem tekstu iz časa hladne vojne, recimo, uničenje zaradi političnih
               razlogov, večje skupine, nekaj »etnin«, in tako naprej, ni bilo opredeljeno, ker je
               Sovjetska zveza takrat nasprotovala, pa Jugoslavija tudi. Ampak kasneje se je ta
               pravni red, tudi mimo te resolucije, predvsem v okviru platforme R2P –
               »Responsibility to protect«, nadgradil, in danes ima mednarodno pravo, tudi preko teh
               resolucij OZN, na voljo sredstva in kvalifikacije, ki tisto osnovno definicijo
               presega. To glede tega, tako, da se ne bi izgovarjali na tisto, na kar se je
               izgovarjal jugoslovanski pa sovjetski ambasador tam pred 70 leti. Je to malo
               preseženo.</p>
               <p>Kar se tiče prepovedi koncertov gospoda Thompsona v nekaterih mestih. Če bi tukaj
               vlekli analogijo rdeča zvezda in drugi komunistični simboli so prepovedani na
               Poljskem, v Latviji, mislim, da tudi v Estoniji, na Madžarskem, Češkem v veliki,
               mogoče je še kakšna druga država, in tako naprej. Se pravi, bi moralo to tudi pri nas
               narediti po tej analogiji, če je temu tako. Jaz mislim, da ja, ampak vi se s tem ne
               strinjate, niste podprli niti resolucije Evropskega parlamenta o Dnevu spomina na
               žrtve vseh totalitarizmov. V tej državi smo pač tisti, ki obsojamo vse totalitarizme,
               ki obsojamo nacionalsocializem ali nacizem, kot se je potem to skrajšano reklo,
               fašizem in komunizem in vse zločine, ne glede na to, pod katero značko so bili
               narejeni. In tudi njihove totalitarne simbole in vse ostalo. In seveda so drugi,
               druge politične sile, ki imajo težave. Kjer je, bom rekel, zločin lahko upravičen s
               svetovnim nazorom. In zaradi tega  tudi prihaja do takšnih popadkov, kot je skušnjava po
               prepovedi rock koncertov na podlagi svetovnega nazora.</p>
            </sp>
            <sp xml:id="SDT7-KZNOIVS-nujna-31-2017-05-18.sp38">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Če lahko samo nekaj pojasnil gospe Murgel. Glejte, saj ste vendar sodnica. Veste, da
               ko imamo nadzorstveno funkcijo, ne more biti nadzorstvene funkcije konec tisti hip,
               ko nekdo reče, nismo uporabili posebnih metod in sredstev. Potem bi lahko nekdo vse
               nelegalno prisluškoval, vse nelegalno nadziral in vedno rekel, nismo uporabili
               posebnih metod in sredstev. Aha, potem pa ne bomo nič več kontrolirali, potem pa to
               ni naša pristojnost. To seveda ne gre na tak način. Dejstvo je, da ko imamo tukaj
               pred sabo oceno varnostne situacije, smo za to še kako pristojni. Prvič, da preverimo
               uporabljene metode in sredstva, in drugič, pristojni smo v tistem delu, kjer
               nadzorujemo ustavnost in zakonitost dela policije. In ta ocena, gospa Murgel, ki
               temelji na svetovno nazorski usmerjenosti glasbenika, je, prvič, skrajno neumno.
               Zakaj neumna? Zaradi tega, ker danes po Evropi zadnjih par let ne boste našli
               primera, ko bi kakšno veliko razbijaštvo zagrešili neki desni skrajneži, ampak zato
               levičarska, fašistična levičarska antifa je razbila zdajle Berlin, je razbila
               Neapelj, je rabila Pariz, je razbila Dortmund, je razbila naprej Hannover in Hamburg
               in tako dalje in tako dalje. Skratka, po Evropi zdajle razbijajo samo levičarski
               skrajneži. Po tej logiki, če bi to, kar je tukaj napisano, da svetovna nazorska
               usmerjenost obvelja kot razlog za prepoved koncerta, bi morali v Sloveniji
               prepovedati vse koncerte vseh levičarjev, od Kombinatk do ne vem koga naprej, po tej
               logiki. Samo jaz sem proti temu, gospa Murgel. Jaz sem za to, da se vse koncerte
               dovoli, ker glasba naj združuje. Če imajo pa ljudje pač drugačno mnenje, se pa naj
               vsak svojega udeleži in so zadeve in policija je pa zato, da loči tiste, ki bi želeli
               delati nered, v tem primeru ste sami povedali, da so to levičarji, se pravi bi bila
               naloga policije, da njih pospravi nekam oziroma naredi vmesen varen prostor in ni
               nobenega problema, ne pa da ocenjuje svetovno nazorsko usmerjenost glasbenika in na
               tem temelju, kdo se bo tam pojavil. Še enkrat povem, po Evropi razbijajo samo
               levičarji v tem trenutku. Če pa vi veste en večji primer zdajle, da so eno mesto
               razbili desničarji, bi pa res rad vedel. V zadnjih parih letih tega primera v Evropi
               ni več, ker so pač strogi nadzori naredili svoje. Zanimivo pa je, da za levičarje pa
               zakon ne velja. <stage>/ ne razumljivo/</stage> pa lahko razbijajo, oni lahko blokirajo koncert, oni
               lahko samo zagrozijo in zato policija prepove nek koncert. Čakajte ljudje božji, pa
               kje mi živimo. Se zavedate, da je to, kar ste naredili, popolnoma protiustavno. In
               jaz vam predlagam, da v nadzorstvenem, za kar pa ste vi pristojni, prav vi osebni, v
               postopku pokličete na odgovornost tiste, ki so za tole podpisani, in da odpravite ta
               sramotni akt policije. In potem seveda, če bi ga odpravili, bi padlo tudi vse, kar je
               na tem utemeljeno. To je nesprejemljivo. Ne more varnostna ocena temeljiti na
               svetovno nazorski usmerjenosti. V kakšni družbi mi živimo? Ja potem boste poslej
               pisali svetovno nazorska usmerjenost, če na volitvah zmaga ta pa ta, potem bo
               varnostna situacija taka pa taka, ker potem so Slovenci taki pa taki. To sledi iz
               tega, kar ste vi tukaj napisali. To je popolnoma protiustavno, a se zavedate tega. To
               na nobenem ustavnem sodišču, v nobeni demokratični družbi, pojdite ustavne pravnike
               vprašat, kaj o tem oni mislijo. Ne zdrži pet minut. Vi pa na tej osnovi povzročate
               velike materialne posledice, varnostne posledice in vse druge posledice in to zato,
               ker je očitno tukaj en del policije šel prisluhniti oziroma se udinjat, če hočete,
               enemu delu politike, ki je dal jasno navodilo, oni pa nastopajo potem kot
               izvršitelji. To ni pristojnost policije. Naša pristojnost pa je, da na to opozorimo.
               To je neustavno ravnanje policije, vseh v celoti. Tisti hip, ko se ta tako vlogo
               pristane, je to že neustavno. Tisti hip, ko pa takle papir nastane, je pa ta papir
               protiustaven in vse, kar je na tem temelju, je tudi protiustavno, očitno
               protiustavno. Mene ne bo nihče v Sloveniji prepričal, da je ocenjevanje svetovne
               nazorske usmerjenosti ljudi pristojnost policije in da na tej osnovi lahko policija
               utemeljuje svojo varnostno oceno. Vi ste jo pa navedli enkrat, dvakrat, trikrat,
               mislim, to je v vsakem odstavku začnete <q>"Glede na svetovno nazorsko usmerjenost."</q> Pač
               to ne gre. In za 
               nadzor pa ste prav vi osebno pristojni, kot ste povedali že na začetku.</p>
               <p>Dobro, želi še kdo besedo? Gospa Murgel, prosim.</p>
            </sp>
            <sp xml:id="SDT7-KZNOIVS-nujna-31-2017-05-18.sp39">

               <speaker>DR. JASNA MURGEL (PS SMC):</speaker>

               <p>Zdaj, gospod predsednik, komisija je vaša ocena, da sem jaz sodnica. Sicer se mogoče
               vam zdi, da to ima neke zveze s tem, kar jaz obvladam ali ne. Sem pač pravnica, ki
               tudi so ji izkušnje na delu pri sodišču dale neko izkušnjo in znanje na tem področju.
               Niste povedali, kateri člen zakona, za katerega sem vas vprašala, nam daje to
               pristojnost in ne vem, od kdaj pa je KNOVS pristojen za oceno ustavnosti, to pa res
               ne vem, kje je ta člen, in kdaj je prevzel pristojnosti Ustavnega sodišča, res ne
               vem. Tukaj bo v tem konkretnem primeru, rekla sem, možnost uporabiti vsa pravna
               sredstva in na koncu konca tudi mene zanima, ko bo pristojen organ, ki pač, saj
               veste, to pa poznam, bo navedel dejstva in dokaze in bo presodil in bo imela možnost
               uporabiti dokaze, trditve in biti obravnavana v postopku, kjer bomo ugotovili, ali je
               kaj bilo prav, ali ni bilo prav, ne vem, ampak tukaj ta komisija vsekakor ni
               pristojna, da odloča o nekem konkretnem primeru, ni pristojna in mi ne morete najti
               tega člena, ker ga ni. In samo to sem rekla in to zdaj, ja, je tudi lahko podlaga
               sodniško znanje, ki mi še kako koristi. Torej, da smo mi pristojni za oceno
               ustavnosti, res, res, res, no, in vi kar tukaj ocenite, ja, to pa je zdaj neustavno.
               Ja, fajn no, potem pa dajmo, mogočo boste kandidirali pa vi za ustavnega sodnika, ker
               lahko to ocenite.</p>
               <p>Samo morda glede konvencije. Ni resolucija o genocidu, ampak je konvencija iz leta
               '48, ki je nastala na podlagi nürnberških procesov. In, ne vem, če morda sodelujete
               pri nekem tam delu Združenih narodov, okej, morda ste pridobili neka znanja, ampak
               morda pa tudi ne. Kaj doktorat v Republiki Sloveniji velja, da na tem področju človek
               nekaj ve, ne… <stage>/ nerazumljivo/</stage> Ampak tu niti ni tema o bistvu genocida, to smo se kar
               tako, pa smo pač zašli na to temo, ampak bistveno je in mislim, da se bi na to morali
               osredotočiti. Dobro, če smo že sklicali to, če ste že sklicali tole sejo in smo zdaj
               ugotovili, da prikritih preiskovalnih ukrepov ni bilo, se lahko seznanimo, kot sem
               pač bila informirana, da bo predlagan sklep, in nimamo, po mojem mnenju, skromnem,
               nimamo več pristojnosti, da tukaj obravnavamo konkreten primeru, ker nima kaj z našo
               pristojnostjo za opraviti.</p>
               <p>Hvala lepa.</p>
            </sp>
            <sp xml:id="SDT7-KZNOIVS-nujna-31-2017-05-18.sp40">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Še enkrat povem, gospa Murgel, da smo še kako pristojni za oceno dela in uporabljenih
               metod in s tem seveda tudi za varnostno oceno. Kar se pa tiče ustavnosti, sem pa
               pazil, da sem uporabil izraz očitno protiustavno, kajti oba veva, da dokončno o tem
               odloča Ustavno sodišče, o tem se seveda še kako strinjava. Je pa tudi pristojnost
               vsakogar, če želite, ki opravlja funkcijo, ali pa nekega organa kot celote, da
               opozori, če se mu nekaj zdi očitno protiustavno. In seveda je tudi edino razumno in
               racionalno in demokratično, da potem to upošteva pri svojem nadaljnjem delu.</p>
               <p>Želi še kdo besedo? Prosim, najprej…</p>
            </sp>
            <sp xml:id="SDT7-KZNOIVS-nujna-31-2017-05-18.sp41">

               <speaker>MAG. LADO BRADAČ:</speaker>

               <p>Samo pojasnil bi no, da smo v bistvu pri nas pristojni za nadzor nad delom policije,
               nismo pa pristojni za nadzor nad delom upravne enote, upravne enote. In bo v bistvu
               tisti postopek, ki ga omenjate, ta predlog, ki je šel na Upravno enoto Maribor,
               presojalo Direktorat za upravne notranje zadeve kot drugostopenjski organ in na koncu
               bo na to odločitev možna tudi pritožba. Tako da ne bo kakšne napake. Kar se pa tiče
               nadzora dela policije, ja, za to pa smo pristojni. In če bo potreba, bomo v tem
               smislu tudi ukrepali.</p>
            </sp>
            <sp xml:id="SDT7-KZNOIVS-nujna-31-2017-05-18.sp42">

               <speaker>PREDSEDNIK MAG. BRANKO GRIMS:</speaker>

               <p>Saj v tem okviru je šel tudi moj predlog.</p>
               <p>Besedo ima gospod Mahnič, prosim.</p>
            </sp>
            <sp xml:id="SDT7-KZNOIVS-nujna-31-2017-05-18.sp43">

               <speaker>ŽAN MAHNIČ (PS SDS):</speaker>

               <p>Ja, hvala za besedo, predsednik.</p>
               <p>Zdaj vse do včeraj, ko sem bil seznanjen oziroma iz medijev obveščen, da je policija
               dala predlog za prepoved prijavljene javne prireditve oziroma da je upravna enota
               sledila mnenju policija, sem nekako verjel, da živimo v državi, kjer nekako obstaja
               svoboda govora, predvsem pa, da državljanom ne, seveda in tudi drugim, ne omejujemo
               njihovih človekovih pravic na podlagi verskega  omejujemo njihovih človekovih pravic na podlagi
               verskega, političnega, svetovno nazorskega in tudi drugih prepričanj. Naivno sem v
               verjel. Zdaj izkazalo se je, da temu ni tako, ker eden izmed organov Ministrstva za
               notranje zadeve, to se pravi slovenska policija, v predlog za prepoved prijavljene
               javne prireditve proti temu, da bi nastopil nek pevec, konkretno Marko Perković
               Thompson, napiše, da je to zaradi njegove svetovno nazorske usmerjenosti. Se pravi
               imamo policijo, ki preverja, kakšen je svetovni nazor posameznika, in podlagi tega se
               potem policija odloči, ali mu bo dovolila njegove človekove pravice, ki naj bi bile
               neke univerzalne, z Ustavo zagotovljene, ali ne. In potem policija v tem dopisu še
               napiše, da se je za prepoved odločila, zaradi spodbujanja kaznivih dejanj, zlasti,
               ker naj bi ta nevarnost grozila s strani posameznih skupin na koncertu. Policija je
               tukaj s tem odkrito povedala, da se boji izgredov s strani skrajnih levičarjev, ki
               slišijo na ime antifa. In jaz se sprašujem, kakšen smisel je bilo, da smo v zadnjih
               letih na desetine milijonov evrov vložili v slovensko policijo, jim dvignili proračun
               za opremo, če pa so kljub temu še vedno neustrezno očitno pripravljeni, zdaj ne vem,
               ali jih je premalo, ali je res ta nevarnost tako velika, da se bojijo nekih skrajnih
               levičarjev, če rečem direktno, levih fašistov. In potem policija naprej napiše, da to
               utemeljujejo zlasti z dejstvom, da organizator nima preglede nad kategorijami
               obiskovalcev v smislu njihove pripadnosti oziroma simpatizerstva z ustaštvom in
               ostalimi pojavnimi oblikami radikalizma posameznikov, ki izhajajo iz tega naslova. In
               moje vprašanje je, kako policija to ve. Na kakšen način je policija pridobila podatke
               in oprostite, ne verjamem enostavno, da niso bile uporabljene nobene prikrite
               preiskovalne metode in sredstva, ker kako bi drugače lahko policija vedela, katerih
               tisoč 200 posameznikov je kupilo vstopnice in kakšna so njihova prepričanja in
               stališča. To me spominja na december leta 2015, tisti teden mislim, da je bilo v
               torek pred referendumom, ko je v parlament prišla politična policija, zapečatila
               pisarno gospoda Širclja in smo šli potem jaz, kolega Grims, kolegica Jasna Murgel in
               gospod Dolinšek na policijo, na sedež NPU, kjer smo pač prosili za odredbe prikritih
               preiskovalnih ukrepov. In tam je predstavnica policije, mislim, da je bila gospa
               Bobnar, rekla, ja, saj nismo uporabili nobenih prikritih preiskovalnih ukrepov in
               drugih sredstev. Jaz sem rekel, ja, glejte, lahko vi to govorite, ampak jaz vam ne
               verjamem, dokler stvari ne vidim. In zaradi tega vidim točko dnevnega reda, ki jo je
               predsednik… <stage>/ oglašanje iz dvorane/</stage> Glejte, gospa Murgel, jaz sem bil tih, ko ste vi
               govorila. Prosim, da ste tiho, ko jaz govorim. Zdaj, če na sodišču so drugačna
               pravila, ne vem, ampak v parlamentu so takšna pravila. Ste poslanka trenutno, ne
               sodnica. Tako da je točka dnevnega reda ustrezna. In zanima me, kako ste prišli do
               podatkov, da se bodo na tem koncertu zbrali posamezniki, če hkrati niste zapisali, da
               nimate pregleda nad kategorija. Ker, če ni pregleda nad kategorijami, kdo pride,
               potem se ne more sklepati in reči, ti bodo prišli, zaradi tega bomo prepovedali. Ob
               tem, da je bilo nič koliko prispevkov in pa tudi samih intervjujev s Thompsonom, da
               ni simpatizer in da zavrača ustaštvo in da je vrednostno izhodišče njega osebno
               osamosvojitvena vojna za Hrvaško. Glejte, in potem, kaj ste še napisali, obstaja pa
               verjetnost, da se vstopnice za predmetni koncert prodajajo še na drugih spletnih
               povezavah. Mi mamo policijo, ki ni niti toliko vredna, da bi preverila, če se te
               vstopnice kje prodajajo. Samo v Google je potrebno vpisat. preverila, če se te vstopnice kje prodajajo.
               Samo v Google je potrebno vpisati. Enostavno napišejo, obstaja verjetnost. In ker
               bodo še drugi koncerti, tudi Ceca, ste sami napisali in jaz pa zdaj računam, da bo
               prepovedan še kakšen koncert, ker s tem kar je policija napisala, si pušča široko
               odprta vrata, omenjate 165. člen Kazenskega zakonika, sramotitev slovenskega naroda.
               Ta člen se pa potem nanaša na 160. člen in pa 158. člen, ki govori o razžalitvi in pa
               žaljivi obdolžitvi. Že prej je gospod Janša naštel nekatere pevce, ki koncertirajo
               tudi po Sloveniji, eden od teh bo imel 25. maja tudi koncert in zanima me ali bo
               prišlo do takšne prireditve tudi pri njih. Ali pa drži to kar pravi oziroma kar poje
               Thompson, domoljubje imenujejo fašizem, tako branijo svoj komunizem. Ali boste imeli
               enake vatle za vse, če pravite, da obstaja verjetnost, da bodo izvršena kazniva
               dejanja? Ali to pomeni, da boste prepovedali novembra letos koncert ruskega zbora
               Rdeče Armade, ki poveličuje totalitarizem, Stalina, ki je pobil 22 milijonov
               nedolžnih ljudi? Ali boste prepovedali dogodke Zveze borcev za vrednote NOB, na
               katerih v svojih govorih proti osamosvojiteljem, proti Slovenski vojski, proti Zvezi
               Nato in s tem tudi Sloveniji, ker smo člani, rohni upokojeni polkovnik Milan Gorjanc?
               Prepovedali prireditve na katere hodijo ruski generali in obtožujejo Nato fašistične
               organizacije in s tem tudi Slovenije, da fašistična organizacija, ki je članica te
               države in tako naprej.</p>
               <p>Skratka, moje vprašanje ali se s tem vzpostavlja neko novo prakso, da bodo s tem
               prepovedani dogodki z enakimi merili in z enakimi vatli za vse ali pa dejansko
               prihaja do sporočila, prvič, da policija ni preverila nobene stvari, kar tukaj piše,
               to se pravi, ne vejo kdo bodo udeleženci tega dogodka, niso preverili kje vse se
               vstopnice prodajajo in tako naprej in pa drugič, edina stvar, ki se jo pa da tukaj
               razbrati, da jo je policija preverila in tudi priznala, da ta nevarnost grozi s
               strani posameznih skupin. Se pravi, slovenska policija je s tem dokumentom priznala,
               da so antifa, tako imenovani, tisti, ki smo jih videli tudi na Kotnikovi na čelu z
               Milanom Kučanom in Tanjo Fajon ter še nekaterimi drugimi iz stranke Socialnih
               demokratov, da so to posamezniki, ki so nevarni.</p>
               <p>Hvala lepa, predsednik.</p>
            </sp>
            <sp xml:id="SDT7-KZNOIVS-nujna-31-2017-05-18.sp44">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Gospa Murgel, replika, prosim.</p>
            </sp>
            <sp xml:id="SDT7-KZNOIVS-nujna-31-2017-05-18.sp45">

               <speaker>DR. JASNA MURGEL (PS SMC):</speaker>

               <p>Zdaj, kolega Mahnič, to, da sem jaz sodnica sem izpostavila samo zaradi tega, ker sem
               bila izzvana, ja. Sicer tega ne izpostavljam in jaz sem zdaj trenutno poslanka in to
               je to. Zdaj pa, vaš žaljivi ton kot je to pač v vaši navadi, je vaša stvar in s tem
               se boste pa vi soočili. Jaz sem želela reči, da bo možnost tudi, da se na podlagi
               tega primera, ki ga imamo in o katerem bo najverjetneje odločalo tudi sodišče, bo
               priložnost, da dobimo eno sodno prakso. Jaz nikakor ne morem reči, da želim, da se
               kogarkoli privilegira, kogarkoli karkoli in to je priložnost, da takrat odločijo
               pristojni organi. Mi za to, ta konkreten primer ni naša pristojnost, morda se lahko
               strinjam, evo, da lahko izrazimo mnenje, da je nekaj očitno protiustavno, lahko
               seveda na tej komisiji in v parlamentu izrazimo in temu ne oporekam. Seveda tu je
               možna demokratična razprava ampak zdaj odločati o okoliščinah in ugotovitvah
               konkretnega primera, ki ga obravnava za to pristojen organ, res mislim, da za to pač
               nismo pristojni in da ta postopek poteka pred pristojnimi organi. To je edino kar
               želim povedati.</p>
               <p>Hvala.</p>
            </sp>
            <sp xml:id="SDT7-KZNOIVS-nujna-31-2017-05-18.sp46">

               <speaker>PREDSEDNIK MAG. BRANKO GRIMS:</speaker>

               <p>Hvala. </p>
               <p>Želi še kdo razpravljati? Če razprave ni več, potem predlagam glede na razpravo pač
               sklep, ki bi se glasil: <q>"Komisija za nadzor obveščevalnih in varnostnih služb se je
               na 31. nujni seji seznanila z oceno ogroženosti in metodami za njeno sestavo,  na podlagi katere je
               policija podala predlog za upravno enoto Maribor za prepoved prijave koncerta,
               najavljenega za 20. 5. 2017. Na podlagi pisnega predloga policije in podane
               obrazložitve na seji, z dne, pač izhaja, da je bil predlog za prepoved koncerta podan
               zgolj na podlagi povsem politične ocene svetovnonazorske usmeritve brez na
               preverljivih dejstvih utemeljene varnostne ocene in dejanske ocene varnostnih
               tveganj."</q> Želi kdo razpravljati o tem predlogu sklepa? Ne. Potem dajem tak sklep na
               glasovanje. Kdor je za naj prosim to … Glasujemo.</p>
               <p>Kdo je za? <stage>(4 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda in zaključujem današnjo sejo.</p>
               <p>Vsem lep pozdrav in srečno. <stage type="time">Seja se je končala 18. maja 2017 ob 13.16.</stage>
               </p>
            </sp>
         </div>
      </body>
   </text>
</TEI>
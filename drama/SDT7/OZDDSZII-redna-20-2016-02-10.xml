<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZDDSZII-redna-20-2016-02-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo, družino, socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">108FF1A567A104C7C1257F4500522C5E</idno>
               <idno type="custom" subtype="day">464BC95AC0813269C1257F5D003516E5</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=464BC95AC0813269C1257F5D003516E5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZDDSZII-redna-20-2016-02-10.OZDDSZII" n="20">
               <name>redna seja</name>
               <date when="2016-02-10"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZDDSZII-redna-20-2016-02-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZDDSZII-redna-20-2016-02-10.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA DELO, DRUŽINO, SOCIALNE ZADEVE IN INVALIDE</stage>
            <stage type="session">20. seja</stage>
            <stage type="date">(10. februar 2016)</stage>
            <stage type="chairman">Sejo je vodil Uroš Prikl, predsednik odbora.</stage>
            <stage type="time">Seja se je začela ob 14.02. </stage>


            <sp xml:id="SDT7-OZDDSZII-redna-20-2016-02-10.sp1">

               <speaker>PREDSEDNIK UROŠ PRIKL:</speaker>

               <p>Spoštovane kolegice, spoštovani kolegi, lepo vas pozdravljam! Lepo pozdravljam tudi
               vse prisotne oziroma vabljene na 20. sejo Odbora za delo, družino, socialne zadeve in
               invalide.</p>
               <p>Uvodoma vas želim obvestiti, da nisem prejel informacij oziroma obvestil o
               zadržanosti s te seje, prejel pa sem nekaj pooblastil za nadomeščanje, in sicer:
               kolegico Jasno Murgel nadomešča Simon Zajc, kolegico Jelko Godec nadomešča Nada
               Brinovšek in kolega Marijana Pojbiča nadomešča kolega Bojan Podkrajšek.</p>
               <p>Hkrati vas želim obvestiti, da imamo v Odboru za delo, družino, socialne zadeve in
               invalide dva nova člana, in sicer: Miho Kordiša, ki je zamenjal dosedanjega člana
               Matjaža Hanžka, in kolega Janija Möderndorferja, ki je zamenjal dosedanjega člana
               Simona Zajca. Tudi njima želim dobrodošlico v Odboru za delo!</p>
               <p>V poslovniškem roku nisem prejel predlogov za spremembo dnevnega reda, zato je
               določen, kot je bil predlagan s sklicem seje, in sicer:</p>
               <p>1. predlog deklaracije o usmeritvah za delovanje Republike Slovenije v institucijah
               Evropske unije za obdobje januar 2016 – junij 2017,</p>
               <p>2. razno.</p>
               <p>Prehajamo na <title>1. TOČKO DNEVNEGA REDA – PREDLOG DEKLARACIJE O USMERITVAH ZA
                  DELOVANJE REPUBLIKE SLOVENIJE V INSTITUCIJAH EVROPSKE UNIJE ZA OBDOBJE JANUAR 2016
                  – JUNIJ 2017.</title>
               </p>
               <p>Predlog dokumenta z dne 28. 12. 2015 je objavljen na spletni strani Državnega zbora.
               K obravnavi te točke sem na sejo povabil Vlado, v njenem imenu so tu predstavniki
               Ministrstva za delo, družino, socialne zadeve in enake možnosti ter Ministrstva za
               zunanje zadeve.</p>
               <p>Obveščam vas, da odbor predlog deklaracije obravnava kot matično delovno telo na
               podlagi drugega odstavka 154. člena Poslovnika Državnega zbora. <stage type="mag">(nadaljevanje)</stage> Na današnji seji bomo pozornost namenili
               predvsem tistemu delu predloga deklaracije, ki se vsebinsko nanaša na naš odbor.
               Obveščam vas, da do tega trenutka nisem prejel nobenih amandmajev k predlogu
               deklaracije. Uvodoma vas obvestim samo še o tem, da bo odbor mnenje o obravnavani
               deklaraciji posredoval pristojnemu odboru, to je Odboru za zadeve Evropske unije.</p>
               <p>Ali želijo predstavniki Vlade podati dopolnilno obrazložitev? Vidim, da gospod
               Pogačar prikimava. Izvolite, gospod Pogačar, državni sekretar na Ministrstvu za
               delo.</p>
            </sp>
            <sp xml:id="SDT7-OZDDSZII-redna-20-2016-02-10.sp2">

               <speaker>PETER POGAČAR:</speaker>

               <p>Hvala za besedo, gospod predsednik. Lep pozdrav tudi v mojem imenu!</p>
               <p>Spoštovani! Pred vami je gradivo, ki opredeljuje delovanje Republike Slovenije v
               institucijah Evropske unije v naslednjem letu in pol. V skladu s 5. členom Zakona o
               sodelovanju med Državnim zborom in Vlado v zadevah Evropske unije mora Vlada
               Republike Slovenije najmanj enkrat letno poročati Državnemu zboru o stanju v EU in
               položaju Slovenije v njej, Državni zbor pa nato sprejme stališča o političnih
               usmeritvah za delovanje Republike Slovenije v institucijah EU v prihodnjem
               18-mesečnem obdobju.</p>
               <p>Temeljni namen predloga deklaracije je, da s tem gradivom prispevamo k preglednemu in
               ciljno usmerjenemu delovanju Republike Slovenije v institucijah EU. Poleg
               izpolnjevanja normativnih določb želi namreč Vlada v pripravljenem gradivu
               predstaviti dosjeje, ki se bodo v prihodnjem obdobju obravnavali v telesih EU, in
               navesti splošne usmeritve, ki jih bodo slovenski predstavniki zagovarjali. Hkrati s
               tem želi Vlada seznaniti tudi širšo javnost z odprtimi vprašanji, s katerimi se
               srečujeta EU in Slovenija kot država članica. Gradivo deklaracije je sestavljeno iz
               dveh delov, in sicer iz predloga deklaracije o usmeritvah za delovanje Republike
               Slovenije v institucijah EU v obdobju januar 2016 – junij 2017, tu so predstavljene
               ključne politične usmeritve Slovenije za delovanje v institucijah EU, in prednostnih
               nalog za delo v Svetu v obdobju januar 2016 – junij 2017, kjer pa so podrobneje
               predstavljene sektorske prednostne naloge po področjih. Opozoriti želim, da je Vlada
               gradivo lahko obravnavala šele decembra na svoji zadnji seji zato, ker je bilo treba
               gradivo ažurirati na podlagi novih dokumentov, zlasti so to delovni program komisije
               in pa 18-mesečni program naslednjega tako imenovanega tria predsedstva Unije,
               Nizozemske, Slovaške in Malte.</p>
               <p>V predlogu deklaracije so izpostavljena posamezna prednostna področja, vendar bi se v
               svoji uvodni dopolnilni obrazložitvi omejil na tiste, za katere smatramo, da so
               predmet tega odbora. V predlogu deklaracije so s področja odbora izpostavljena
               naslednja prednostna področja. Prvo prednostno področje je gotovo enakost, socialna
               vključenost in vseživljenjsko učenje. Staranje prebivalstva ni problem samo
               Slovenije, je problem celotne Evropske unije, zato zahteva ukrepe, ki so usmerjeni v
               aktivno in zdravo staranje, ob zmanjševanju negativnih posledic demografskih sprememb
               na vzdržnost vseh javnih sistemov. Slovenija bo še naprej poudarjala tudi pomen
               mobilnosti ter sodelovanje na področju izobraževanja in usposabljanja med državami
               članicami in institucijami EU. Ključno pa je, da – in s tem se navezuje -, da
               staranje prebivalstva, staranje na trgu dela prinaša s sabo tudi zahtevo po
               vzpostavitvi vseživljenjskega učenja. Kaj se nam v Sloveniji dogaja, in to je tudi
               problematika, ki je kasneje izpostavljena, dolgotrajno brezposelni so predvsem
               starejši, tisti, ki imajo tako imenovano nižjo izobrazbo in nižje kompetence – zakaj?
               -, ker se skozi celotno njihovo kariero ni dovolj vlagalo v njihovo vseživljenjsko
               učenje. To je prednostno področje enakost, socialna vključenost, vseživljenjsko
               učenje.</p>
               <p>Druge sektorske prednostne naloge oziroma dosjeji s področja Ministrstva za delo,
                  <stage type="mag">(nadaljevanje)</stage> ki bodo predvidoma
               obravnavani v naslednjem obdobju, pa so naslednji:</p>
               <p>Priporočilo Sveta o vključevanju dolgotrajno brezposelnih na trg dela. Dolgotrajna
               brezposelnost je pač eden najzahtevnejših izzivov, zato je Evropska komisija
               pripravila smernice, s katerimi želi izboljšati vračanje dolgotrajno brezposelnih na
               trg dela. Naj samo omenim, da je to skupina, ki predstavlja 12 milijonov ljudi v
               Evropski uniji, zato je treba zagotoviti okrepljeno in individualizirano obravnavo za
               lažjo in uspešno vrnitev na trg dela.</p>
               <p>Drugi sklop dosjejev je Predlog direktive o zagotavljanju uravnotežene zastopanosti
               spolov med neizvršnimi direktorji družb, ki kotirajo na borzi, in s tem povezanih
               ukrepih. S predlogom te direktive se določa obvezo za podjetja z neuravnoteženo
               sestavo odborov, da vzpostavijo jasna in pregledna postopkovna pravila za izbiro
               kandidatk in kandidatov. Tu velja opozoriti, da nizozemsko predsedstvo dosjeja ne
               uvršča med prednostne naloge, pogajanja se bodo nadaljevala.</p>
               <p>Naslednji dosje je Predlog direktive Sveta o izvajanju načela enakega obravnavanja
               oseb, ne glede na vero ali prepričanje, invalidnost, starost ali spolno
               usmerjenost.</p>
               <p>Naslednji je Predlog direktive o uvedbi ukrepov za spodbujanje izboljšav na področju
               varnosti in zdravja pri delu nosečih delavk, ki so pred kratkim rodile ali dojijo. Tu
               je treba poudariti, da je ta predlog zaenkrat Evropska komisija umaknila, ker ni bilo
               bistvenega napredka pri usklajevanju.</p>
               <p>Za 2016 je Evropska komisija v svojem delovnem programu napovedala pobude za
               obravnavo izzivov družin, ki so delovno aktivne pri usklajevanju poklicnega in
               zasebnega življenja, ter podporo udeležbi žensk na trgu dela.</p>
               <p>Konec leta 2015 je Evropska komisija predložila nov akt, Predlog direktive o
               približevanju zakonov in drugih predpisov držav članic v zvezi z zahtevami glede
               dostopnosti proizvodov in storitev, za večjo vključenost 80 milijonov oseb v EU, ki
               so funkcionalno ovirane. Predlog se je začel obravnavati na Svetu, Republika
               Slovenija zaenkrat uradnega stališča še nima, neuradno pa predlog pozdravljamo, ker
               menimo, da lahko prispeva k vključenosti oseb, ki imajo funkcionalno oviranost.</p>
               <p>Sveženj ukrepov o mobilnosti. Evropska komisija napoveduje objavo svežnja v letu
               2016, ta bo vključeval revizijo Uredbe o koordinaciji sistemov socialne varnosti in
               usmerjeno revizijo Direktive o napotitvi delavcev na delo v okviru opravljanja
               storitev. Tu se Republika Slovenija zavzema, da bi načrtovani usmerjeni pregled
               direktive zajel tudi širšo razpravo o potrebi po reviziji direktive na način, ki bo
               urejal aktualne vidike čezmejnega izvajanja storitev z napotenimi delavci, spodbujal
               pravično konkurenčnost med državami članicami, krepil notranji trg EU, predvsem pa
               zagotavljal ustrezno socialno zaščito delavcev ob nadaljnjem spodbujanju prostega
               pretoka storitev.</p>
               <p>Pomembno je še jamstvo za mlade. Problem brezposelnosti mladih je eden od najbolj
               perečih problemov v EU in Sloveniji, zato si je tudi Slovenija v preteklosti
               intenzivno prizadevala za sprejetje programa jamstva za mlade. Tako je že pripravljen
               tudi nov paket ukrepov za mlade za daljše časovno obdobje, za obdobje 2016-2020.
               Evropska komisija je predpisala okvirno obliko oziroma vsebino izvedbenih načrtov,
               zato bo struktura tega dokumenta podobna strukturi samega izvedbenega načrta za
               2014-2015. Ukrepi jamstva za mlade bodo v obdobju 2016-2020 ciljno usmerjeni k
               tistim, ki pomoč pri vstopu na trg dela dejansko potrebujejo, se pravi, z določenimi
               zneski, s targetiranimi ukrepi, pristopi k tistim ranljivim skupinam, ki ukrepe
               potrebujejo, da se tudi njih vključi na trg dela.</p>
               <p>Drugi pričakovani dosjeji v času nizozemskega predsedovanja Evropski uniji so:
               Pregled delovne zakonodaje s področja zdravja in varnosti pri delu, Predlog direktive
               Sveta o izvajanju sporazuma med socialnimi partnerji o konvenciji o delu in ribolovu,
               nova evropska agenda za znanja in veščine, sprejetje sklepov sveta o boju proti
               revščini. Evropska komisija pa naj bi tudi predstavila maja meseca revizijo Direktive
               o varovanju delavcev pred tveganji zaradi izpostavljenosti rakotvornim in mutagenim
               snovem pri delu.</p>
               <p>Toliko za uvod. Se opravičujem, če sem bil predolg. Hvala.<stage type="mag"/>
               </p>
            </sp>
            <sp xml:id="SDT7-OZDDSZII-redna-20-2016-02-10.sp3">

               <speaker>PREDSEDNIK UROŠ PRIKL:</speaker>

               <p>Hvala lepa, gospod Pogačar.</p>
               <p>Preden nadaljujemo, samo obvestilo, da namesto kolegice Suzane Lep Šimenko na seji
               sodeluje mag. Branko Grims.</p>
               <p>Želi k temu kaj dodati še predstavnica Ministrstva za zunanje zadeve? <stage>(Ne.)</stage></p>
               <p>Odpiram razpravo, kolegice in kolegi, izvolite. Simon Zajc, izvoli.</p>
            </sp>
            <sp xml:id="SDT7-OZDDSZII-redna-20-2016-02-10.sp4">

               <speaker>SIMON ZAJC (PS SMC):</speaker>

               <p>Hvala za besedo.</p>
               <p>Samo pri jamstvu za mlade bi se malo ustavil. Slovenci smo, kar se tiče tega, koliko
               časa študiramo, na prvem mestu, kar se tiče EU, imamo v EU in v Sloveniji problem z
               zaposlitvijo mladih. Zanima me glede jamstva za mlade, kateri so ti targetirani
               ukrepi za to, da mlade čim prej spravimo na trg dela. Pa zdaj s tem nočem biti
               razumljen kot nekdo, ki ni za to, da se spodbuja terciarno izobraževanje, ampak
               dejstvo je, da smo mi za 15 % nad evropskim povprečjem, kar se tiče mladih iste
               starosti, ki še študirajo. Torej, ne gre za to, da tako radi študiramo, ampak morajo
               biti nekje drugje problemi. Pa me zanima, kaj so ti targetirani ukrepi v jamstvu za
               mlade, ki bodo za posledico imeli to, da bomo mogoče bolj intenzivno pa manj časa
               študirali in prej začeli delati. Hvala.</p>
            </sp>
            <sp xml:id="SDT7-OZDDSZII-redna-20-2016-02-10.sp5">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Predlagam, da slišimo še kakšno vprašanje ali komentar, pa bom potem dal priložnost,
               da ministrstvo odgovori. Želi še kdo razpravljati? Če ne, dovolite, da na kratko še
               sam dotaknem deklaracije.</p>
               <p>Seveda podpiram to, kar je tu zapisano, v delu, ki se nanaša na delo našega odbora.
               Pa vendar pogrešam v deklaraciji, ki je dolga čez 60 strani, malo več teksta, ki
               zajema področja dela, družine, sociale, zaposlovanja invalidov, enakosti, pa verjetno
               bi še lahko našteval, ker se mi zdijo to zelo pomembne zadeve. Ob tem ne pravim, da
               niso nepomembne zadeve na področju gospodarstva. Seveda podpiram predloge oziroma
               ukrepe, ki se bodo in ki se nanašajo na zmanjšanje zaposlovanja, predvsem tu govorimo
               o mlajši generaciji. Rezultati so spodbudni, nekatere številke. Zgolj konec leta 2014
               je bila anketna raven brezposelnosti mladih 19,4 %, kar so zelo visoke številke,
               konec lanskega leta je padla za več kot 4 %, na 15 %. Ni takšen trend v Evropi,
               obraten je, z 19,8 se je dvignilo na čez 22 %. Tudi "in general" raven brezposelnosti
               se je znižala v Sloveniji. Nenazadnje je več kot 7.300 manj brezposelnih, kar je
               spodbuden podatek. V deklaraciji pogrešam to, da bi se tudi kaj napisalo, da niso
               bili samo ukrepi za mlade, ampak so tudi ukrepi, ki jih država izvaja tudi za
               starejše oziroma tiste 55 plus, če se smem tako izraziti, kar prispeva tudi k
               zmanjšanju brezposelnosti med starejšo generacijo in vpliva tudi na zmanjševanje
               brezposelnosti generalno gledano.</p>
               <p>Pozdravljam zagovarjanje enakosti žensk in moških. Zagovarjam prizadevanja za
               enakopravno obravnavanje vseh ciljnih skupin. Nenazadnje sta tudi dva zakona v
               proceduri, ki jih bo ministrstvo predlagalo oziroma jih bomo še v letošnjem letu,
               verjamem, zelo kmalu na tem odboru obravnavali.</p>
               <p>Več ali manj je to vse. Seveda, sveženj mobilnosti prav tako prispeva k pozitivnim
               makroekonomskim rezultatom oziroma trendom, generalno gledano. Vse zapisano je zelo
               spodbudno in po mojem mnenju dobra platforma, da so nekateri cilji zapisani tudi v
               koalicijskem sporazumu, ki ga tako radi omenjamo. Torej, da naredimo korak naprej. Pa
               vendar, kot neko napotilo oziroma sugestija izvršilni veji oblasti, zelo veseli bomo
               promptnih povratnih informacij, predvsem pa želja, da se vsa ta sredstva, predvsem iz
               evropskih socialnih skladov, pametno, učinkovito porabijo. Ni malo teh sredstev za
               ciljane ukrepe in če se bodo pametno, učinkovito in ciljano uporabljala, verjamem,
                  <stage type="mag">(nadaljevanje)</stage> da bodo rezultati
               dobri in da tudi tisti negativni trendi, ki govorijo o čedalje večjem številu ljudi o
               povečevanju ljudi, ki so pod pragom tveganja socialne izključenosti, se bo seveda
               ustavilo oziroma se več ne bo zviševalo, kar je pa vendarle zaskrbljujoče za to
               državo, ki je imela v preteklosti nekatere konkurenčne prednosti pred mnogimi
               evropskimi, tudi v končni fazi bolj razvitimi državami. Načeloma pa, kot rečeno, sam
               dokument podpiram. Hvala lepa.</p>
               <p>Še kakšna razprava? Če ni, potem bi prosil gospoda Pogačar, če lahko odgovorite na
               vprašanje kolega Zajca.</p>
            </sp>
            <sp xml:id="SDT7-OZDDSZII-redna-20-2016-02-10.sp6">

               <speaker>PETER POGAČAR:</speaker>

               <p>Hvala za besedo gospod predsednik. Torej gospod poslanec Zajc izpostavlja problem,
               ampak to ni problem, na trgu je problem brezposelnosti, to je šele posledica. Mi
               vemo, da je trg dela vedno posledica izobraževalnega sistema in na drugi strani
               gospodarstva. Se pravi trg dela je vedno vmes, to, na kar je opozoril gospod poslanec
               je v bistvu neskladje pod ponudbami in povpraševanjem na slovenskem trgu dela. Se
               pravi, zelo veliko mladih pride z izobrazbo, ki pa jo trg dela ne potrebuje. Ampak
               ravno zato se nam pojavlja problem dolgotrajne brezposelnosti med mladimi, tistih s
               terciarno izobrazbo družboslovne smeri. Ampak tukaj danes govorimo o samem trgu
               dela.</p>
               <p>Kar se tiče jamstev za mlade, se bodo ukrepi predvidoma delili na dva vsebinska
               sklopa. Prvi je tako imenovani preventivni sklop ukrepov za mlade, ki še niso prišli
               na trg dela in drugi sklop ukrepov je tisti, ki so tako imenovani kratkoročni ukrepi
               za hitro aktivacijo mladih na trgu dela. Ukrepi jamstva za mlade v obdobju 2016-2020
               ciljno usmerjeni k tistim, ki pomoč pri vstopu na trg dela dejansko potrebujejo.
               Tukaj predvidevamo sistemske rešitve in bomo mladim, ki imajo večje možnosti na trgu
               dela, predvsem na voljo ukrepi, napotovanja na delovna mesta in kariernega svetovanja
               ter učenje veščin iskanja zaposlitve. Med tem, ko so intenzivnejši ukrepi aktivne
               politike zaposlovanja namenjeni mladim z manj priložnosti in daljšim trajanjem
               brezposelnosti ter povratnikom v shemo jamstva za mlade.</p>
               <p>Posebno pozornost in to pa so na katere ste vi opozoril, bo namenjena tudi mladim, ki
               so dolgotrajno brezposelni. To pomeni, da imajo izobrazbo, kar v nekaj primerih,
               imajo izobrazbo, celo terciarno izobrazbo, vendar pa je njihova izobrazba takšna, ki
               jo trg dela ne potrebuje, po njej ni povpraševanja. Tukaj bo v prihodnje več
               poudarka, kot do sedaj na sistemskih ukrepih, z dolgoročnimi učinki. Tukaj govorimo o
               prenovi sistemov pripravništva in pa uvedbi sistema vajeništva. Dodatno sta uvrščena
               ukrepa informiranje in obveščanje o jamstvu za mlade in pa ukrep, kar je zelo
               pomembno preprečevanja prekarizacije na trgu dela. Za vse ukrepe jamstva za mlade bo
               samo v letu 2016 namenjenega 87,2 milijona evrov. V letu 2017 pa skoraj 70 milijonov.
               Moram reči, da smo ta predlog izvedbenega načrta jamstva za mlade pripravljali v
               sodelovanju s predstavniki mladih Zavoda za zaposlovanje in drugimi ministrstvi.
               Zagotovo pa je vprašanje, ki ga izpostavljate zelo pomembno, neskladje med ponudbo in
               povpraševanjem na trgu dela v Sloveniji. Sicer se v zadnjih dveh letih nekoliko
               zmanjšuje, ostaja pa eden največjih izzivov na trgu dela, tukaj so pa potrebni ukrepi
               tako na področju izobraževanja, trga dela kot tudi gospodarstva. Trg dela je samo
               vmes.</p>
               <p>Gospod predsednik je še opozoril na starejše, morda samo še na kratko to. Dejansko v
               Sloveniji imamo problem dolgotrajne brezposelnosti, tako kot cela Evropa, s tem da je
               za Slovenijo značilno, da je večji delež dolgotrajno brezposelnih so tisti, ki so
               starejši od 55 let in zato bomo tudi v okviru odprave dolgotrajne brezposelnosti v
               Sloveniji se fokusirali na problematiko starejših na trgu dela, starejših
               brezposelnih, kako jih vključiti na trg dela. Vemo, da pokojninska reforma dviguje
               dejansko upokojitveno starost, moramo pa sprejeti ukrepe, s katerimi bomo zagotovili,
               če se nekomu upokojitev, bom rekel, odmika, da mu hkrati,<stage type="mag">(nadaljevanje)</stage> da ga vključimo na trg dela. Hvala.</p>
            </sp>
            <sp xml:id="SDT7-OZDDSZII-redna-20-2016-02-10.sp7">

               <speaker>PREDSEDNIK UROŠ PRIKL:</speaker>

               <p>Hvala lepa gospod Pogačar. Naslednja Marija Bačič. Izvolite.</p>
            </sp>
            <sp xml:id="SDT7-OZDDSZII-redna-20-2016-02-10.sp8">

               <speaker>MARIJA BAČIČ (PS SD):</speaker>

               <p>Hvala za besedo. Lepo pozdravljeni vsi skupaj. Jaz bi samo vprašala tukaj, Predlog
               direktive o uvedbi ukrepov za spodbujanje izboljšav na področju varnosti in zdravja
               pri delu nosečih delavk in delavk, ki so pred kratkim rodile in je komisija to
               umaknila. Ker pravi, da ni bilo bistvenega napredka. Tukaj bi vprašala, ker se je
               Slovenija s tem strinjala, kako bomo mi, kaj bomo mi pravzaprav na tem področju
               izboljšali za te skupine ljudi. Tukaj tudi zdaj omenjamo seveda, da ne bo namenjeno
               samo ženskam, materam, pač pa tudi očetom, ker meni, da je treba ubrati širši
               pristop. Ne vem, kakšno bo zdaj naša vloga Slovenije pri tem. Hvala lepa.</p>
            </sp>
            <sp xml:id="SDT7-OZDDSZII-redna-20-2016-02-10.sp9">

               <speaker>PREDSEDNIK UROŠ PRIKL:</speaker>

               <p>Hvala lepa Marija. Želi še, Janja Sluga izvoli.</p>
            </sp>
            <sp xml:id="SDT7-OZDDSZII-redna-20-2016-02-10.sp10">

               <speaker>JANJA SLUGA (PS SMC):</speaker>

               <p>Bi se vseeno oglasila. Hvala za besedo, zdaj, ko je državni sekretar ravno omenil te
               dolgotrajne brezposelne. V Sloveniji se je v bistvu od leta 2012 precej povečalo
               število tistih skupin, ki so izredno, se pravi nad pet let dolgotrajno brezposelni in
               sicer tudi, ne samo procentualno, ampak tudi po trajanju te brezposelnosti.
               Posledično se je povečal delež dolgotrajno brezposelnih v skupni brezposelnosti tudi. </p>
               <p>Mene pa zanima, če zdaj izvzamemo pač gospodarsko krizo. Kje vi mislite, da so
               razlogi za tako visok delež teh izredno dolgotrajno brezposelnih in ali obstajajo v
               Evropi kakšne pozitivne prakse, kakšni ukrepi, po katerih bi se lahko zgledovali tudi
               pri nas? Hvala.</p>
            </sp>
            <sp xml:id="SDT7-OZDDSZII-redna-20-2016-02-10.sp11">

               <speaker>PREDSEDNIK UROŠ PRIKL:</speaker>

               <p>Hvala lepa kolegica Janja. Še kdo želi razpravljati? Če ne, potem prosim gospod
               Pogačar.</p>
            </sp>
            <sp xml:id="SDT7-OZDDSZII-redna-20-2016-02-10.sp12">

               <speaker>PETER POGAČAR:</speaker>

               <p>Hvala za besedo. Bom jaz odgovoril gospe poslanki Sluga, kolegica pa bo glede
               direktive. Značilnost, dolgotrajna brezposelnost je problem na ravni celotne Evropske
               unije. Tukaj nismo nobena izjema. Pomembno pa je, ko smo analizirali naše dolgotrajno
               brezposelne smo ugotovili, da med njimi je večji delež, odstopajo starejši od 55 let
               in pa tisti, ki so low skilled, se pravi nižje izobraženi. Se pravi, to je
               značilnost. Kaj to pomeni? To pomeni, da smo v preteklosti premalo vlagali v
               vseživljenjsko učenje, v izobraževanje teh zaposlenih in te napake pač ne smemo več
               ponoviti. Zato imamo v okviru novega operativnega programa določena sredstva
               namenjena prav za to, vseživljenjsko učenje, kajti bom rekel, tudi s stroškovnega
               vidika, ne samo s psihološkega, s strani delavca je veliko bolj pomembno, da
               preventivno vlagamo v njegove skills, kompetence, znanje, kot pa da pri 55-ih letih
               ostale brezposeln, dolgotrajno brezposeln, potem potrebuješ veliko več znanja,
               sredstev, da ga lahko pripelješ nazaj na trg dela. Se pravi, to je neka značilnost,
               ki smo jo analizirali na ministrstvu glede naših dolgotrajno brezposelnih in tukaj
               bom rekel na ministrstvu pripravljamo eno paleto ukrepov, kratkoročnih, sistemski so
               pa pač te, da je treba v ljudi vlagati tekom njihove kariere, to je nenazadnje
               povezano s staranjem delovnem sile. Mi se moramo zavedati, da bo delež zaposlenih
               starejši od 55 let naraščal, k temu nas sili demografija. K temu nas sili dvigovanje
               dejansko upokojitvene starosti. Se pravi, to je značilnost. Slovenija ne samo pri
               brezposelnosti<stage>(?)</stage>, sploh ima pri starejši, ima najnižjo stopnjo delovne aktivnost,
               med 55. in 64. letom v državah Evropske unije. Če je povprečje držav Evropske unije
               nekje čez 50 % vseh v starosti med 55. in 64. letom so aktivni, je to v Sloveniji
               šele lansko prišlo nekje na 35 %. Se pravi tukaj imamo še zelo veliko izzivov, kaj
               bomo naredili na trgu dela, da bodo te ljudje zaposljivi, da bodo dobili delo,
               predvsem pa, da tisti, ki ga imajo bodo to delo tudi obdržali.</p>
               <p>Ne pozabimo še nekaj, prav v Državnem zboru smo konec lanskega leta sprejeli Zakon o
               interventnih ukrepih na področju trga dela, s katerimi smo, če smo <stage type="mag">(nadaljevanje)</stage> dve leti nazaj imeli problematiko
               brezposelnosti mladih, smo zdaj sprejeli pa ukrep, po katerem je delodajalec oproščen
               plačila prispevkov delodajalca za socialno zavarovanje, v kolikor zaposli starejšega,
               dolgotrajnega brezposelnega delavca. Ampak to je interventni ukrep, to je kratkoročni
               ukrep. Mi se moramo vsi skupaj zavzemati za širše ukrepe, verjetno tudi odpravo
               vzrokov, zaradi katerih so pač ti posamezniki težje zaposljivi. Glede same direktive
               bi pa prosil kolegico, vodjo Službe za evropske zadeve na Ministrstvu za delo.
               Hvala.</p>
            </sp>
            <sp xml:id="SDT7-OZDDSZII-redna-20-2016-02-10.sp13">

               <speaker>PREDSEDNIK UROŠ PRIKL:</speaker>

               <p>Prosim gospa Zupančič. Izvolite.</p>
            </sp>
            <sp xml:id="SDT7-OZDDSZII-redna-20-2016-02-10.sp14">

               <speaker>MAG. MAGDA ZUPANČIČ:</speaker>

               <p>Hvala. Jaz bi samo na kratko mogoče nekaj informacij, ki jih imamo dodatno v zvezi s
               spremembo Predloga direktive za spodbujanje izboljšav zdravja pri delu nosečih delavk
               in delavk, ki so pred kratkim<stage>(?)</stage> rodile. Skratka, to je šlo za predlog direktive, ki
               se je precej časa na nek način dopolnjeval, spreminjal in ni prišlo do nekega kupnega
               zaključka, kaj bi bilo dejansko tisto, kar bi vsem državam olajšalo, po eni strani
               tranzicijo na trg dela oziroma konkretno varnost in zdravje pri delu, ki je vezan na
               to kategorijo delavk. Tako, da komisija je presekala ta Gordijski vozel in se je
               odločila, da bo v letu 2016 napovedala pobudo za obravnavo izzivov družin, ki so
               delovno aktivne. Za začetek te razprave, da bi se ugotovilo, kaj dejansko sodobna
               družba zahteva, kaj so novi izzivi, kaj so spremembe je državam članicam ponudila
               javno razpravo, se pravi države članice so se odzvale na določene poudarke, kaj bi
               potrebovale, kaj bi želele, kaj v sodobni družbi dejansko potrebujejo, da bi bile
               ženske v čim večjem številu vključene na trg dela. Tako, da trenutno nimamo
               nikakršnih podatkov, analizirajo se podatki z vidika javne razprave in ankete, ki so
               jo na Evropski komisiji povratno pridobili, poskušajo pa zajeti nek širši okvir, neke
               družinske politike in zviševanja delovne vključenosti. Ker vemo, da se celotna Evropa
               na nek način ubada z demografskimi spremembami, se pravi z zniževanjem delovno
               aktivne populacije, kar dejansko predstavlja potencialno zmanjšano konkurenčnost
               napram drugim integracijam, tako da dejansko poskušajo priti naproti ne samo mladim
               materam, ampak tudi tisti kategoriji, kateri nismo mi podali pozornost, to so
               predvsem negovalci starejših. Ker velik del, starejši, predvsem starejših žensk, tako
               imenovane senage<stage>(?)</stage> generacije. prenehajo z delovno aktivnostjo, ker ne gre za neko
               urejenost dolgotrajne nege in tako naprej in to poskušajo tudi zajeti v nek kontekst
               nekih pobud za obravnavanje družin, ni direktno, ampak poskušajo tudi mogoče se na to
               navezati.</p>
               <p>Tako, da to so vse informacije, ki jih trenutno imamo, gre za nek skupni imenovalec,
               kaj so potrebe sodobne družbe, vezani na družine in na daljšo delovno aktivnost. Kaj
               bodo pa pač naknadno določene informacije, bomo pa sporočili?</p>
               <p>Mogoče bi se samo še navezala na to, kar je državni sekretar že povedal, z vidika
               jamstva za mlade in glede dolgotrajno brezposelnih. To, kar je Evropska unija
               prepoznala, da je tveganje za višjo delovno aktivnost v naslednjih desetletjih, se
               pravi teh mladih, ki ne bi bili vključeni na trg dela je zdaj prepoznana tudi v
               starejših. In ravno zaradi tega je priporočilo o dolgotrajno brezposelnih namenjeno
               več ali pa manj kategorij skupin, ki imajo več podobnosti, se pravi to so starejše
               osebe, nizko izobražene in posledično dolgotrajno brezposelne. Tako, da cilj Evropske
               komisije je dejansko, da bo po isti logiki, kot je potekala evalvacija in spremljanje
               ukrepov za mlade, potekalo tudi na področju starejših. Torej edina razlika je v tem,
               da države ne bodo dobile dodatnih sredstev za izvajanje priporočil za starejše. Ravno
               tako pa se bodo spremljali indikatorji oziroma izvajala se bo evalvacija uspešnosti
               na ravni posamezne države, tako da bo na letni ravni razvidno, koliko so države
               uspešne pri izboljševanju zaposlovanja dolgotrajno brezposelnih in pač, v kolikor bi
               bilo potrebno, tudi bo komisija podala priporočila za revizijo, določene ustreznosti
               ukrepov, tako da je to spremljano. Hvala.</p>
            </sp>
            <sp xml:id="SDT7-OZDDSZII-redna-20-2016-02-10.sp15">

               <speaker>PREDSEDNIK UROŠ PRIKL:</speaker>

               <p>Hvala lepa Magda. Naslednji se je prijavil k razpravi kolega Grims. Izvolite.</p>
            </sp>
            <sp xml:id="SDT7-OZDDSZII-redna-20-2016-02-10.sp16">

               <speaker>MAG. BRANKO GRIMS (PS SDS):</speaker>

               <p>Hvala za besedo. Zelo zanimivo je bilo slišati to obrazložitev tega low skilled
               problema, ki naj bi se pojavil v zadnjih letih, ko je bil predstavljen. <stage type="mag">(nadaljevanje)</stage> Mislim, da je vzrok nekje
               drugje. Vzrok je v tem, da je v Sloveniji ves čas prisoten en tak latenten socializem
               v ravnanju države in to zlasti v zadnjih letih. In kaj počne? Da se nekritično uvaža
               z nizko kvalificirano low skill delovne sile, tiste, ki najbolj šolani in najbolj
               sposobni mladi, podjetniki odhajajo pa v tujino in potem imaš ta problem. To se pravi
               pravilna definicija stanja, samo vzroke je čisto nekje drugje. S tem bi se bilo treba
               realno soočati, mi moramo spremeniti davčno politiko, moramo spremeniti odnos in
               treba je spremeniti vrednote. Ko bo v Sloveniji vrednota podjetništvo, ne pa to, da
               te država financira, pa da si birokracija izmišljuje nove in nove neumnosti, kot
               recimo davčne blagajne v času sedanje vlade, takrat bo pa situacija povsem drugačna.
               Potem se bo ta tok tudi obrnil. In potem tudi tega problema ne bo več.</p>
            </sp>
            <sp xml:id="SDT7-OZDDSZII-redna-20-2016-02-10.sp17">

               <speaker>PREDSEDNIK UROŠ PRIKL:</speaker>

               <p>Hvala lepa kolega Grims. Ne vidim več želje po razpravi. Tako, da to zaključujem.
               Prehajamo na sprejem odločitev, v zvezi s predlogom deklaracije. Odboru predlagam, da
               sprejme naslednji predlog mnenja in sicer: "Odbor za delo, družino, socialne zadeve
               in invalide je predlog deklaracije o usmeritvah za delovanje Republike Slovenije v
               institucijah Evropske unije, v obdobju januar 2016 junij 2017, obravnaval z vidika
               svoje pristojnosti kot matično delovno telo".</p>
               <p>Želi kdo obrazložiti svoj glas? Če ne, prehajamo na glasovanje.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S sprejetim mnenjem bomo seznanili Odbor za zadeve Evropske unije.</p>
               <p>S tem smo izčrpali 1. točko dnevnega reda.</p>
               <p>Imamo pa še <title>2. TOČKO – TOČKA RAZNO.</title> Če dovolite kolegice in kolegice, da
               vsa obvestim, sicer sem danes to vam poslal tudi po e-mailu in sicer 17. marca bo
               medparlamentarna Konference o evropski socialni listini, 18. marca pa Forum o
               socialnih pravicah v Evropi. Oboje bo potekalo v Torinu in bi vas ob tej priložnosti
               še enkrat želel opozoriti oziroma vas spomniti, če je kdo zainteresiran, da jutri do
               14. ure to sporoči v tajništvo Odbora za delo, družino, socialne zadeve in
               invalide.</p>
               <p>Toliko z moje strani, še enkrat obvestilo. Še kdo želi kaj pod točko razno? Če ne,
               zaključujemo tudi to točko. S tem tudi današnjo sejo, vsem skupaj hvala lepa za
               udeležbo in lep preostanek dneva. <stage type="time">Seja je bila končana 10. februarja 2016 ob
                  14.38.</stage>
               </p>
            </sp>
         </div>
      </body>
   </text>
</TEI>
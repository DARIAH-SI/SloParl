<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZIZŠIM-nujna-32-2017-09-14">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za izobraževanje, znanost, šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">9B709E60443DC1A7C125819300446405</idno>
               <idno type="custom" subtype="day">5B95EF00DB4600B0C12581A1002DCE0E</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=5B95EF00DB4600B0C12581A1002DCE0E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZIZŠIM-nujna-32-2017-09-14.OZIZŠIM" n="32">
               <name>nujna seja</name>
               <date when="2017-09-14"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZIZŠIM-nujna-32-2017-09-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZIZŠIM-nujna-32-2017-09-14.OZIZŠIM">
                        <orgName key="OZIZŠIM">Odbor za izobraževanje, znanost, šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA IZOBRAŽEVANJE, ZNANOST, ŠPORT IN MLADINO</stage>
            <stage type="session">32. nujna seja</stage>
            <stage type="date">(14. september 2017)</stage>
            <stage type="chairman">Sejo je vodila dr. Mirjam Bon Klanjšček, predsednica Odbora za izobraževanje, znanost, šport in mladino.</stage>
            <stage type="time">Seja se je začela ob 16.03.</stage>
            <stage type="mag"/>


            <sp xml:id="SDT7-OZIZŠIM-nujna-32-2017-09-14.sp1">

               <speaker>PREDSEDNICA DR. MIRJAM BON KLANJŠČEK:</speaker>

               <p>Vse članice in članice odbora, vabljene ter ostale prisotne prav lepo
               pozdravljam!</p>
               <p>Pričenjam 32. nujno sejo Odbora za izobraževanje, znanost, šport in mladino.</p>
               <p>Obveščam vas, da je zadržan in se seje ne more udeležiti dr. László Göncz. Poslanka
               Violeta Tomić nadomešča poslanca Miha Kordiša, poslanec Jožef Horvat nadomešča
               poslanko Ljudmilo Novak, poslanca Anja Bah Žibert nadomešča poslanca Tomaža Lisca,
               poslanec Jani Möderndorfer nadomešča poslanko Vesno Vervega.</p>
               <p>S sklicem seje ste prejeli naslednji dnevni red seje odbora. In sicer imamo eno
               točko, Protizakonita konfesionalna dejavnost v javnih šolah. Ker v poslovniškem roku
               nisem prejela predlogov v zvezi z dnevnim redom, je določen takšen vrstni vred seje
               kot je bil predlagan s sklicem.</p>
               <p>Smo pri <title>1. TOČKI DNEVNEGA REDA.</title>
               </p>
               <p>Prejeli ste zahtevo Poslanske skupine Levice za sklic nujne seje odbora z dne 6. 9.
               2017, ki je objavljena na spletni strani Državnega zbora s sklicem. K tej točki
               dnevnega reda sem vabila <stage type="mag">(nadaljevanje)</stage> kot je razvidno s sklica. Prejeli smo dve opravičili, in
               sicer opravičil se je predsednik republike, ker se v teh dneh udeležuje srečanja 12
               šefov držav na Malti, in tudi opravičilo prof. dr. Igorja Žagarja Žnidaršiča s
               Pedagoškega inštituta.</p>
               <p>Besedo dajem predlagatelju zahteve za sklic seje, torej predstavniku Poslanske
               skupine Levica. Violeta Tomić, izvoli.</p>
            </sp>
            <sp xml:id="SDT7-OZIZŠIM-nujna-32-2017-09-14.sp2">

               <speaker>VIOLETA TOMIĆ (PS Levica):</speaker>

               <p>Spoštovana predsednica, najlepša hvala za besedo.</p>
               <p>Pozdravljam tudi vse prisotne, kolegice in kolege, in vse vabljene.</p>
               <p>Obžalujem, ker ni predsednika tukaj. Verjamem, da ima v tem predvolilnem času veliko
               obveznosti. Še bolj obžalujem, da tukaj ni ministrice Maje Makovec Brenčič, ki je
               baje v Turčiji, podpira naše fante, ki se bodo danes borili v košarki. Tudi to je
               zelo pomembna funkcija. In, žal, upam da bomo kljub temu, kljub njuni odsotnosti,
               uspeli kompetentno izpeljati razpravo in priti do nekaterih zaključkov in
               sklepov.</p>
               <p>Stvar je popolnoma preprosta, kajti naša Ustava je v svojem 7. členu popolnoma jasna.
               Imamo ločitev države in verskih skupnosti, še več, imamo dvojno ločitev. Tako kot se
               država ne sme vmešavati v notranje zadeve verskih skupnosti - v Sloveniji jih imamo
               kar 50 -, tako naj se ne bi verske skupnosti vmešavale v protokole in zadeve države.
               Tudi Zakon o financiranju vzgoje in izobraževanja - ZOFVI - je v svojem 72. členu
               povsem jasen, kajti prepoveduje konfesionalno dejavnost v javnih vrtcih in šolah.</p>
               <p>Toda kljub temu, da imamo to na zakonski ravni jasno določeno, se s strani verskih
               uslužbencev Rimskokatoliške cerkve, predvsem dogaja stalnica, da se nekako na več
               načinov posega v sfero javnega. In država si žal ne le zatiska oči pri tem, ampak
               celo v veliko primerih pri teh nezakonitih dejavnostih, predvsem v šolah in vrtcih,
               celo sodeluje. Zato smo v Levici se odločili, da skličemo današnjo sejo odbora, in z
               njo zahtevamo dosledno spoštovanje ločenosti države od verskih skupnosti ter
               upoštevanje zakonske določbe o prepovedi konfesionalnih dejavnosti v javnih
               šolah.</p>
               <p>Položaj je torej popolnoma jasen. Na to je opozoril tudi varuh človekovih pravic,
               torej varuhinja, in ne enkrat. Tukaj imamo poročila že iz leta 2015, 2016, zdaj se
               piše leto 2017. Leta 2009 je že takratni minister Lukič imel precejšnje težave s tem,
               in tudi takrat se ni nič uredilo. Imamo na mizi in imamo opraviti s tako imenovanim
               »lex imperfecta«, se pravi nepopolnim zakonom. Mi, kot zakonodajno telo, imamo
               dolžnost, da nepopolne zakone naredimo popolne in tako omogočimo, da se jih dosledno
               spoštuje.</p>
               <p>Varuh človekovih pravic je Ministrstvu za izobraževanje kar dvakrat poslal
               priporočilo, naj ta položaj vendarle uredi in naj uvede sankcije v ZOFVI, kajti tukaj
               je odgovornost ravnateljev popolnoma jasna. In ministrstvo je bilo vse do zdaj
               neodzivno. Žal, in na moje veliko presenečenje, pa se je odzvalo s trditvijo, da bi
               izpolnitev teh zahtev varuha človekovih pravic pomenila širjenje nestrpnosti.</p>
               <p>Očitno ministrstvo ne razume oziroma noče razumeti načela ločenosti države in Cerkve,
               načela spoštovanja Ustave in tudi ne razume načela strpnosti, kajti strpnost, pojem
               strpnosti zajema tako verne kot neverne in tako katoliške verujoče - čeprav so
               večinski -, kakor tudi vse drugače verujoče in ateiste.</p>
               <p>Skratka, na zadnji otvoritvi te podružnične šole na Polici je bil prisoten tudi<stage type="mag">(nadaljevanje)</stage> predsednik republike Borut
               Pahor, in očitno je, žal, da najvišji politični funkcionarji v tej državi ne
               spoštujejo Ustave, zakonov. In kakšno sporočilo s tem dajejo državljanom? Da tisti,
               ki je močen, tisti, ki je bogat - vemo, da je Katoliška cerkev najbogatejša cerkev -,
               da lahko počnejo, kar hočejo <stage>/ nerazumljivo/</stage> in da za njih zakoni ne veljajo.</p>
               <p>A veste, po mojem mnenju je to tudi eden večjih razlogov, da se ljudje, predvsem
               mladi, izseljujejo iz takšne države, ki ne spoštuje zakonov. Ne samo pomanjkanje
               delovnih mest. Kajti država, ki ima zapisana neka ustavna načela in zakone, pa jih
               najvišji predstavniki te države ne spoštujejo. Kaj naj si o tem mislijo državljani in
               kako naj oni najdejo svoje mesto potem tukaj?</p>
               <p>Kot smo prebrali v medijih, je ministrica Makovec Brenčič menila, da v tem zadnjem
               primeru pa le gre za kršenja zakona in da bo primer obravnaval Inšpektorat za šolstvo
               in šport. Mi smo veseli, da je to končno ugotovila, vendar reševanje tega vprašanja
               ne more biti arbitrarno in prepuščeno vsakič sprotnemu reševanju določenih
               naklonjenih ali nenaklonjenih posameznih ministrov ali pa uradnikov in inšpektorjev.
               Položaj je treba urediti v skladu z Ustavo in v skladu z zakonom, tako da bodo
               inšpektorji točno vedeli, kako ravnati, ne pa da za mnenje, ali je to konfesionalna
               dejavnost ali ne, vprašajo Škofovsko konferenco. To je tako, kot da bi, ne vem,
               tistega, ki je skupaj kradel, v postopku vprašali: »Ali si držal vrečo?« »Nisem,
               seveda nisem.«</p>
               <p>Ko smo sklicali to sejo, smo z nekih koncev celo slišali, da gre za ideološki boj,
               kulturni boj. V Levici smo, poudarjam, sklicali to sejo zaradi branjenja ustavnega
               načela ločenosti države in cerkve, za obrambo javnega šolstva in sekularnosti.
               Skratka, za obrambo splošnega interesa.</p>
               <p>Javno šolstvo v tem mandatu sicer doživlja kar hude napade, ker z novelo ZOFVI
               ministrstvo zasebnim šolam podarja 100 % financiranje z javnim denarjem, kar je
               izjemno škodljivo in seveda lahko vodi v dvotirni šolski sistem. Eden bo za tiste
               bogate, drugi, javni šolski sistem, pa bo za revne. Tudi Zakon o vrtcih, ki je
               trenutno v obravnavi, daje prednost zasebnim pred javnimi. In seveda je glavni akter
               na področju zasebnega šolstva prav verska skupnost, Rimskokatoliška cerkev.</p>
               <p>Veste, svetovni nazor se oblikuje, ko si ti majhen, ko si otrok. In če si takrat
               priča indoktrinaciji, če nimaš možnosti sekularne obravnave, ene širine znanja in
               svetovnega nazora, potem si vzgojen v katolika, ki vsako skepso do pravilnosti
               njihovega ravnanja jemlje kot napad na svojo osebnost, kajti to je fundament, iz
               katerega je ta otrok zrastel. In tukaj, poudarjam, nimamo nič proti vernikom, ni pa
               prav, da politike, ki se nekako pogodijo z največjo versko skupnostjo, to stisko
               ljudi izrabljajo za neke svoje politične agende. Zato smo v Levici predlagali dva
               sklepa in res pričakujemo široko podporo, kajti tukaj gre za ustavna izhodišča in
               celo za izhodišča moderne civilizacije. Razsvetljenstvo je pripeljalo v šolstvo
               sekularnost, širino. Mimo so časi, ko so šolali otroke samo cerkve, in tukaj ne gre
               za tradicijo, kajti ta tradicija je v 21. stoletju že zdavnaj presežena.</p>
               <p>To pričajo tudi druge evropske države, ki imajo večinoma te zadeve ločene. Mi se zelo
               radi primerjamo s Švico. V Švici cerkveni davek plačujejo verni. Potem jih lažje
               prešteješ, koliko jih je. Podobno je v Nemčiji in tako naprej.</p>
               <p>Predlagamo dva sklepa in prosimo res za konstruktivno, široko podporo, in da končno
               naredimo iz tega zakona, ki je nepopoln, enega popolnega. Prvi sklep je, kot ste
               dobili v sklicu: »Odbor za izobraževanje, znanost in šport in mladino poziva Vlado,
                  naj<stage type="mag">(Nadaljevanje)</stage> spoštuje in
               uveljavlja načelo ločenosti države in verskih skupnosti.</p>
               <p>Drugi sklep je: »Odbor za izobraževanje, znanost, šport in mladino poziva ministrstvo
               za izobraževanje, znanost in šport, da v najkrajšem možnem času pripravi spremembo
               zakona o organizaciji in financiranju vzgoje in izobraževanja s katero bo zagotovila
               ustrezno sankcioniranje, kršitve, prepovedi izvajanja konvencionalnih dejavnosti v
               javnih vrtcih in šolah.«</p>
               <p>Toliko za enkrat, pa se bom še javila v razpravi. Hvala za vašo pozornost.</p>
            </sp>
            <sp xml:id="SDT7-OZIZŠIM-nujna-32-2017-09-14.sp3">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Zdaj pa dajem besedo državni sekretarki, dr. Andreji Barle Lakota.</p>
               <p>Izvolite.</p>
            </sp>
            <sp xml:id="SDT7-OZIZŠIM-nujna-32-2017-09-14.sp4">

               <speaker>DR. ANDREJA BARLE LAKOTA:</speaker>

               <p>Najlepša hvala za besedo.</p>
               <p>Kar se tiče stališč Ministrstva za izobraževanje, naj še enkrat poudarim, da smo
               seveda zavezani spoštovanju Ustave in spoštovanju zakona, ki je pred nami. Zato je
               stališče ministrice bilo tudi v tem konkretnem primeru nedvoumno. Dejstvo je, da
               seveda ministrstvo samo ni pristojno za ukrepanje plus mora raziskati tudi konkretno
               situacijo, zato je zadevo odstopilo inšpektoratu. Ob tem bi rada povedala še
               naslednje. Ko govorimo o tem, da je potrebno sankcionirati izvajanje zakona, torej
               Zakon o organizaciji in financiranju, naj povem, da že sedanji zakon vključuje
               sankcije za ravnatelja, ki ne spoštuje zakonskih določb. Te sankcije so dvojne. Ene
               lahko izreka svet zavoda in druge po Zakonu o šolski inšpekciji, torej inšpektorat.
               Mimogrede je bilo navrženo še nekaj miselnih nastavkov, kot na primer, da ministrstvo
               poudarja 100 % financiranje, in da odpira vrata zasebnemu šolstvu. Naj tukaj odločno
               protestiram proti ugotovitvam, da ministrstvo pravzaprav spodbuja in na široko odpira
               vrata zasebnemu izobraževanju, pa bom še enkrat povedala zakaj. Naš predlog zakona o
               organizaciji in financiranju, vendarle uvaja kup varovalk, ki varujejo javno šolstvo,
               spoštuje pa ustavno odločbo, tako kot sem že na začetku povedala, zavezani smo pač
               spoštovanju Ustave. Velja tudi, enako velja tudi za Zakon o vrtcih, ki je ravnokar v
               postopku. Niti z eno določbo ne slabimo javne predšolske vzgoje. Nasprotno, z
               določbami, ki smo jih predlagali, smo prepričani, da to tudi krepimo. V zvezi s
               konkretnim primerom lahko rečem samo to, da smo kot je že rečeno, zavezani k
               uresničevanju 72. člena, konkretni primer pa bo seveda razreševal inšpektorat.</p>
            </sp>
            <sp xml:id="SDT7-OZIZŠIM-nujna-32-2017-09-14.sp5">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Zdaj bi dobil besedo predsednik republike, vendar ker ga ni, ker se je opravičil,
               dobili smo danes to opravičilo iz urada predsednika in dobili ste ga tudi vi v pisni
               obliki na mizo. Bi pa vseeno prebrala.</p>
               <p>Predsednik republike se z veseljem odzove na številna vabila lokalnih skupnosti,
               društev, šol, vrtcev in številnih drugih prirediteljev na različne slovesnosti.
               Mnogokrat gre za pomembne obletnice in lokalne dosežke pri gradnji ali prenovi javnih
               institucij, ki jim velja izkazati vse priznanje. Programe tovrstnih proslav
               oblikujejo organizatorji sami v skladu s pričakovanji, tradicijo, načinom življenja
               in željami lokalnega prebivalstva, kar je edino demokratično in smotrno. Praksa
               tovrstnih dogodkov je prav zato različna in ta pestrost programov prireditev velja za
               najrazličnejše vrste dogodkov in proslav v državi. So odraz demokratičnosti,
               pluralnosti in strpnosti ter tradicionalnega načina življenja in vrednot slovenske
               družbe. Ali oziroma kdaj pluralnost proslav in podobnih dogodkov v konkretnem primeru
               preseže zakonske okvire, je stvar presoje, za to pristojnih državnih organov in
               posledično njihovega ukrepanja.</p>
               <p>Zdaj bom dala pa še besedo drugim vabljenim. Želi kdo besedo? Ja, izvolite. Zaradi
                  magnetograma<stage type="mag">(nadaljevanje)</stage> bi vas
               lepo prosila, če se predstavite.</p>
            </sp>
            <sp xml:id="SDT7-OZIZŠIM-nujna-32-2017-09-14.sp6">

               <speaker>VLADO BEGAN:</speaker>

               <p>Vlado Began, Koalicija za ločitev države in verske skupnosti oziroma cerkve.</p>
               <p>Mi vsekakor podpiramo predlagane sklepe, ki jih je navedla gospa Tomićeva. Menimo, da
               so blagoslovi v šolah neustavni, se pravi protiustavni in seveda tudi nezakoniti.
               Poglejte, v zakonu jasno piše: »Organizirani verski obredi.« Ali je bil ta verski
               obred organiziran ali ne? Ali je bilo to v okviru organizirane prireditve? Je bilo.
               Verjetno je šola povabila predstavnika katoliške cerkve, da tam izvede molitev in
               blagoslov. Molitev in blagoslov sta bila izvedena po določenem protokolu, ki ga je
               sprejela cerkev, torej gre za organiziranost. Gre za organiziran verski obred v
               smislu doktrine katoliške cerkve in gre tudi za organiziranost v smislu same
               prireditve. Saj to ni bilo nič spontanega. Duhovnik ni prišel iz publike, kar
               naenkrat tam skočil, pa začel molit in blagoslovit. To je bilo vse organizirano. Se
               pravi, bilo je dogovorjeno, to pomeni urejeno in dogovorjeno in organizirano. Se
               pravi, gre za organiziranost. Torej, gre za protizakonitost v smislu 72. člena že
               navedenega zakona.</p>
               <p>Seveda pa ne gre samo za protizakonitost, ampak gre tudi za protiustavnost. Poglejte,
               že je bilo rečeno, da imamo v Sloveniji 7. člen slovenske Ustave, ki govori o ločitvi
               verske skupnosti in države. To pomeni, da mora biti država do vseh ver indiferentna
               in ne sme nobene podpirati, ne sme nobene preferirati, mora biti torej versko
               nevtralna. Se pravi, na javnem prostoru, to je v bistvu državni prostor, ne gre
               recimo za javni prostor v smislu neke ulice, ampak državni prostor, ne sme biti
               nobene verske dejavnosti – blagoslovov, maš, molitev in podobnih verskih obredov. Ker
               če bi to bilo, bi potem pomenilo, da so vsi ti verski obredi oziroma vera del države
               kot take, to pa je protiustavno, v nasprotju s 7. členom slovenske Ustave. Poglejte,
               nekateri pravijo: »Ja, gre za tradicijo. Blagoslovi so tradicija.« Ali je tradicija
               več od Ustave, več od zakona? Po našem mnenju ne. Pravijo tudi: »Ja, ljudje oziroma
               starši želijo blagoslove v šolah.« Ja, ali nimamo mi Ustave in zakona? Ali je želja
               staršev več vredna kot pa slovenska Ustava in zakon? Po našem mnenju sigurno ne. In
               glejte, blagoslovov je dosti, ne samo šol. Mi imamo v Sloveniji ogromno blagoslovov,
               ki jih izvaja katoliška cerkev na državnih objektih. Verjetno se še kdo spomni
               blagoslova vojaške ladje, ne samo ene, celo dveh, raznih drugih državnih objektov in
               tega je polno. Nerazumljivo nam je, kako lahko država dopušča takšne stvari, kajti
               gre za direktno kršenje slovenske Ustave. Poglejte, kaj pomeni recimo katoliška vera?
               Kaj je bistvo vera ali pa vseh teh obredov katoliške cerkve? To, da preko svojih
               obredov širi svojo vero in jo brani. Poglejte, država potem ko dovoli blagoslov ali
               pa javna šola dovoli blagoslov v državnih prostorih, pomaga pri širjenju vere. Ona ni
               več nevtralna, ona se je jasno postavila na stran katoliške cerkve ali pa kakšne
               druge, če bi bila kakšna druga verska skupnost vpletena v tem oziru. Država omogoči
               verski skupnosti, da ona na državnem teritoriju širi svojo vero in to je strahotno v
               nasprotju s slovensko Ustavo.</p>
               <p>Država bi to morala enostavno sankcionirati. Mi se zelo strinjamo s tem, da je treba
               kazenske določbe uvesti v zakonodajo in ne samo to, treba je tudi sprejeti določen
               zakon ali pa popravo Zakona o verski svobodi, ki točno določi, kaj je ločitev države
               in verske skupnosti, da bo točno, jasno, da ne bo prihajalo do takih zadev.<stage type="mag">(nadaljevanje)</stage> Skratka, mi podpiramo te
               sklepe, ki jih je predlagala Levica. Menimo, da je to zelo protiustavno in nezakonito
               in upamo, da se to ne bo več dogajalo.</p>
               <p>Hvala lepa.</p>
            </sp>
            <sp xml:id="SDT7-OZIZŠIM-nujna-32-2017-09-14.sp7">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Želi še kdo od vabljenih besedo? Ugotavljam, da ne.</p>
               <p>Zdaj pa prehajamo na razpravo članov in članic odbora. Preden pozovem prvega, vas
               obveščam, da mag. Bojan Krajnc nadomešča poslanko Ireno Kotnik.</p>
               <p>Prvi se je prijavil kolega Kordiš.</p>
               <p>Izvoli.</p>
            </sp>
            <sp xml:id="SDT7-OZIZŠIM-nujna-32-2017-09-14.sp8">

               <speaker>MIHA KORDIŠ (PS Levica):</speaker>

               <p>Najlepša hvala za besedo, predsedujoča.</p>
               <p>Ja, na tem odboru bi nam moral družbo delati tudi predsednik republike Borut Pahor,
               ampak Borut Pahor očitno najde čas, da se udeležuje verskih obredov v javnih
               institucijah, ki tam sploh nimajo mesta, ne najde pa časa, da bi prišel sem na debato
               o tem, zakaj se krši ustavna ločitev države in cerkve pri nas. Kar je simptomatično,
               je pa seveda tudi sila narobe in več pove o Borutu Pahorju kot predsedniku republike
               kot pa o tem odboru in o vsebini, o kateri danes govorimo.</p>
               <p>Država in cerkev sta ločena z razlogom. To je neka civilizacijska pridobitev, nek
               trend, ki se je gradil od razsvetljenstva dalje. Razsvetljenstvo je bilo tisto prvo
               zgodovinsko obdobje v Evropi, ki je razumelo, da je šolstvo potrebno vzeti iz rok
               posamezne veroizpovedi in ga obrniti v smoter našega skupnega javnega dobrega. Ta
               trend se je pri nas po 200 letih začel obračati z izhodom Slovenije iz Jugoslavije.
               Začela sta ga Marija Terezija in Jožef drugi, tam leta 1774, še poglobil se je po
               drugi svetovni vojni, ko smo dobili socialistično revolucijo, no, z odcepitvijo
               Slovenije od Jugoslavije pa je ta trend drastično nazadoval. Rimskokatoliška cerkev
               je to priložnost zgrabila z obema rokama, zato da se je zavlekla v pore našega
               izobraževanja. Seveda si prizadeva kot interesna grupacija za to, da pridobi status
               državne cerkve, mogoče ne uradno, zagotovo pa neuradno in po prevladujočem vplivu, po
               vzvodih, ki se jih gradi v posameznih institucijah. Poglejmo samo maše za domovino …
               Koga tam srečamo, in to ne v zasebni kapaciteti kot individualnih vernikov, ampak v
               svoji uradni kapaciteti? Predsednika republike, predsednika Vlade, predsednika
               Državnega sveta, celo vojaško vodstvo, brigadirja Ostermana v vojaški uniformi, ki
               pride na mašo za domovino, in to je simbolno pripoznanje, ki ga slovenski politični
               vrh daje cerkvenim aspiracijam po tem, da se profilira kot državna verska
               institucija. Kot sem že dejal, da se Rimskokatoliška cerkev obrača interesno, da želi
               čim več vpliva, posesti, vzvodov v izobraževalnem procesu, to je popolnoma
               razumljivo. Mislim, da si skoraj vsaka verska skupnost prizadeva povečevati svoj
               vpliv v to smer. Kar pa ni sprejemljivo, pa je, da ji politični razred kaj takega
               dopušča. Vladajoča koalicija oziroma njena Vlada, njeno Ministrstvo za izobraževanje
               je pred kratkim na mizo prineslo nov oziroma novelo Zakona o organizaciji in
               financiranju vzgoje in izobraževanja. In kaj v tem zakonu počne? Še dodatna sredstva
               namenja zasebnemu izobraževanju. Še bolj bo finančno podprto iz javnih financ zasebno
               izobraževanje, znotraj tega tudi izobraževanje, ki poteka po ideološki doktrini
               Rimskokatoliške cerkve. Ni res, ni res, da Ministrstvo za izobraževanje, zanj Maja
               Makovec Brenčič to področje ureja v korist javnega šolstva. Počne prav narobe in
               počne prav nasprotno. Zaradi tega, ker je predstavnica Ministrstva za izobraževanje
               privlekla na plano še Zakon o vrtcih, povejmo tudi tukaj, da ta Zakon o vrtcih ne
               posega v omejevanja ali pa vsaj regulacijo ustanavljanja novih zasebnih vrtcev, ki se
               zažirajo v občinske proračune<stage type="mag">(nadaljevanje)</stage> in se ustanavljajo neodvisno od potreb prebivalstva.
               Ampak ta določila še kar pušča pri miru.</p>
               <p>No, ampak, če se ZOFVI, torej Zakon o organizaciji in financiranju vzgoje in
               izobraževanja intenzivno ukvarja s tem, da zasebnim šolam namenja dodatna sredstva in
               na ta način poglablja privatizacijo našega osnovnošolskega izobraževanja, pa določila
               o ločevanju cerkve in države pušča pri miru. Zato se mi zdi, da je sklep, ki so ga na
               mizo prinesle koalicijske poslanske skupine vsebinsko okej, torej, da mora
               ministrstvo dati detajlna navodila ravnateljem v šolah, kako izvajati to ločevanje
               države in cerkve, je pač okej, ni pa dovolj. To je treba urediti na zakonski ravni,
               kot predlagamo tudi v Levici z enim izmed dveh današnjih sklepov, ki smo jih
               pripravili za to sejo. Nista pa ta sklepa, ta koalicijski in ta naš, izključujoča,
               sta komplementarna. Koalicijski sklep to pereče področje ločenosti države in cerkve
               na šolskem področju lahko spravi v tek nemudoma, ampak jo zakonodajno ne zavaruje,
               kar je pa potem seveda naslednji logični korak, da spremenimo zakonodajo in javno
               izobraževanje, ki mora biti svetovnonazorsko nevtralno, ločimo od cerkvenega
               vpliva.</p>
               <p>Hvala.</p>
            </sp>
            <sp xml:id="SDT7-OZIZŠIM-nujna-32-2017-09-14.sp9">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Imam še eno obvestilo, in sicer poslanec Franc Breznik nadomešča poslanko Jelko
               Godec.</p>
               <p>Besedo dajem kolegici Anji Bah Žibert.</p>
               <p>Izvoli.</p>
            </sp>
            <sp xml:id="SDT7-OZIZŠIM-nujna-32-2017-09-14.sp10">

               <speaker>ANJA BAH ŽIBERT (PS SDS):</speaker>

               <p>Hvala lepa za besedo, predsedujoča.</p>
               <p>Poglejte, jaz nimam težav s tem, da posamezna poslanska skupina pripravi nek predlog
               za razpravo. Pomembno pa je, kaj za to da kot podlago. V tem primeru, bom kar vnaprej
               in jasno povedala, da gre za širjenje nestrpnosti in sovraštva. Zakaj? Poslanska
               skupina Levica, zdaj niste več združeni, zdaj ste samo še Levica, je navedla primer
               dogajanja v Osnovni šoli Polica pri Grosupljem in zdaj pravite, da je prišlo do
               kršenja Ustave in zakona. Zdaj, spoštovani, to enostavno ne drži. Na tej prireditvi
               ni bilo nobenega obreda. Na tej prireditvi ni bilo verskega obreda. Blagoslov,
               kakršenkoli je bil, ni verski obred. To si ni izmislila Anja Bah Žibert, da ne bo
               pomote, tudi Slovenska demokratska stranka ne, ampak so to ugotovitve inšpekcijskih
               služb, ki so tovrstne primere že obravnavale. Dovolite, da vam nekaj od teh tudi
               navedem, konkretno, kaj so zapisali: »Blagoslovi nimajo elementov organiziranosti <stage>(to
               odgovarjam tudi vam, ker pač stvari poznate)</stage>, ker čas in kraj ter udeleženci in sam
               postopek blagoslova vključno z rekviziti niso vnaprej določeni za vse primere enako.
               Za razliko od organiziranih obredov, na primer svete maše, za izvedbo blagoslova niso
               nujne potrebe posvečene osebe cerkve - strogo upoštevanje liturgičnih predpisov,
               uporaba posvečenih rekvizitov in nahajanje na svetih mestih. Na podlagi navedenega
               menimo, da blagoslov oziroma blagoslovitelja ni mogoče umestiti med organizirane
               religiozne obrede.« To so ugotovitve inšpekcijskih služb.</p>
               <p>In ja, spoštovani, v tej državi potekajo, hvala bogu, že kar leta in leta. Blagoslovi
               so potekali tudi v času, ko je bil minister Gaber, na šoli, ki ji je županovala
               svetnica Združene levice, ampak za čuda takšnih sej ni bilo. Danes je seveda po neki
               sreči in pomoči elit uspelo neki<stage type="mag">(nadaljevanje)</stage> »strančici«, da je prišla v parlament in zdaj tukaj kuri
               državljani in neti sovraštvo do tega, da nekaterih dogodkov pač posamezne občine ne
               bi smele organizirati. Ta prireditev je bila v organizaciji občine. Naj vam mimogrede
               povem, da je šlo za šolo, ki jo je ta občina oziroma to kar so naredili, postavili
               sami, brez sredstev države.</p>
               <p>Mene res čudi, da gospa predlagateljica, ki se tako zelo zavzema za javno šolstvo, ni
               storila nič, da bi to ministrstvo financiralo to šolo in da bi to javno šolstvo imelo
               možnost svojega dela. Ampak zanimivo, veste, na teh področjih so imeli šolo celo v
               verskih ustanovah, ker niso imeli kje drugje izvajati šolskega pouka, pa takrat vas
               ni bilo nikjer. Saj tudi takrat bi lahko prišli na ulice, tudi če niste še sedeli v
               tem Državnem zboru.</p>
               <p>Nadalje. Naj bom jasna. Ko govorite o kršenju Ustave, veste, čas vas je povozil.
               Ustava ni tista ustava od tiste države kamor bi vas, kamor bi vi nas radi porinili
               nazaj. Takrat je namreč res veljal pristop z odliko negativne narave neuresničevanja
               pravice do verskega prepričanja medtem, ko danes gre za pravico pozitivne narave.
               Državi ta pravica zapoveduje, da mora nekaj storiti, da gre za pozitivno
               uresničevanje te pravice. Govorim vam obrazložitev ustavnega načela ločenosti države
               od cerkve. In naj vam povem, da današnje razumevanje, tudi to je iz komentarja k
               omenjenim členom, današnje razumevanje vloge cerkve in odnosa države cerkve v Evropi
               izhaja iz sprejemanja države kot svobodne demokratične družbene ureditve in
               spoznanja, da medsebojno spoštovanje in podpora svobodni cerkvi dejanski laični
               državi lahko prispeva k razvoju, spoštovani, k razvoju.</p>
               <p>Naprej. poglavitna in načelna omejitev pretirane ločitve države in verskih skupnosti,
               postavljanje previsokega zidu med državo in verskimi skupnostmi je določena v drugem
               odstavku 7. člena z ustavno zapovedjo svobode delovanja verskih skupnosti. In ne gre
               za kršenje Ustave. In še enkrat, še najmanj je v primeru, ki ga danes želite
               izpostavljati kot vzorčni primer, ni šlo za konfesionalno dejavnost. Ta je v zakonu
               določena. Naj vam tudi povem, da šola takrat, ko je ta dogodek bil, ni bila niti
               predana še Ministrstvu za šolstvo in izobraževanje. Upam, da tudi to veste in da
               tisti dan sploh ni bilo pouka. Tam so se zbrali občanke in občani, ki so želeli tja
               priti. Nihče ni nikogar prisiljeval. Menda ja pa boste dovolili lokalni skupnosti, da
               dogodke organizira po svoje. Ali bomo zdaj dovolili samo dogodke s partizansko
               zvezdo, pa oblečenimi otroci in res v času šolskega dogajanja. To je pa izkoriščanje
               otrok. Kje ste pa takrat bili? Ne, takrat vas ni, še spodbujate to. In zato danes
               ponovno in dokončno poudarjam, vi ste tisti, ki netite sovraštvo v tej državi.</p>
               <p>In še kot zadnje. Ustava, veste, rekli ste ministrstvo krši zakon, pa Ustavo. Se
               strinjam. Ministrstvo, ne bom rekla, da v tem primeru ali pa to konkretno ministrstvo
               ampak imamo ministra, ki je kršil 8 zakonov, pa Ustavo, pa je minister, <stage type="mag">(nadaljevanje)</stage> pa nisem slišala, da bi ga
               pozvali k razrešitvi. Pa ne samo to, spoštovana Violeta. Mladi odhajajo iz te države
               tudi zato, ker imamo parlamentarce, ki kršijo Ustavo, ker jemljejo mandate. Kakšen
               zgled pa dajete mladim rodovom, če se lahko zbere neka skupina in odvzame mandat
               protiustavno? In še nekaj, ko govorite in poudarjate, je to javno in zasebno. Najbolj
               glasni, pa ne bom rekla, da ste to konkretno vi, ampak najbolj glasni pri tem
               zagovarjanju javnega-zasebnega so tisti, ki svoje otroke pošiljajo na zasebne šole v
               tujino, na zasebne šole v tujino, seveda iščejo svojo zdravstveno pomoč ali pa
               kakorkoli, drugo pomoč pri zasebnih zdravnikih ali pa v tujih bolnišnicah. In nehajte
               že enkrat državljanke in državljane nenehno s temi vašimi floskulami na nek način res
               boleče, boleče deliti. Slovenija je vendarle del Evrope in Evropa temelji na
               krščanskih vrednotah in tega Violeta Tomić pač ne bo spremenila.</p>
            </sp>
            <sp xml:id="SDT7-OZIZŠIM-nujna-32-2017-09-14.sp11">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Besedo … Najprej ima repliko Miha Kordiš.</p>
               <p>Izvoli.</p>
            </sp>
            <sp xml:id="SDT7-OZIZŠIM-nujna-32-2017-09-14.sp12">

               <speaker>MIHA KORDIŠ (PS Levica):</speaker>

               <p>Hvala za besedo, predsedujoča.</p>
               <p>Kolegica Bah Žibert, mislim, da vam je že tovariš Franjo Trček na začetku mandata
               pojasnil, da mi na Levici mogoče smo »strančica«, vi ste pa »stranketa«, ampak kaj
               potem? Imamo pač tako ureditev, da lahko oboji politično delujemo v našem
               sistemu.</p>
               <p>Naprej. Kar se tiče ločevanja javnega in zasebnega ima SDS tako prakso, da po navadi
               povzroča določene probleme, potem se pa ponuja kot nek njihov rešitelj. In seveda se
               marsikdo in v izobraževanju, še bolj pogosto pa v zdravstvu obrača na zasebne
               sisteme, ker se na javne več ne more, ker jih je privatizacija, koncesioniranje,
               razrez in stiskanje javnih sredstev uničilo do te mere, da včasih svoje osnovne
               funkcije kvalitetno več ne morejo opravljati. In tako se nam, denimo, dogaja notranja
               privatizacija in uničevanje javnega zdravstva. Toliko o tem argumentu.</p>
               <p>Kar se tiče pa kulturnih fundamentov Evrope, pa lahko zelo hitro ugotovimo, da ta
               Evropa izhaja iz antične zapuščine, ta antična zapuščina je v veliki meri domovala
               tudi na Bližnjem vzhodu, to je na tistem Bližnjem vzhodu iz katerega danes bežijo
               ljudje, pa bi jih vi streljali na mejah tako, da ne pretiravati o krščanskih
               koreninah Evrope, med drugimi se je, ne boste verjeli, med časom v katerem vi živite
               in med 21. stoletjem zgodila tudi francoska revolucija, ki je razločila državo in
               cerkev. In nacionalne države in nacionalne družbe osnovala na politični in ne na
               kakšni etnični ali religiozni osnovi.</p>
               <p>O argumentu, da je bil inšpektorat tisti, ki je ugotovil, da pri blagoslovih šole in
               tako naprej ne gre za verske obrede je skoraj brez veze izgubljati besed. Dovolj je
               vedeti, da se je ta inšpektorat obrnil za strokovno mnenje na škofovsko, na slovensko
               škofovsko konferenco. Mislim, to je nekaj takega kakor, da bi gospoda Janeza Janšo
               vprašali ali imate vi polne žepe od orožarskih afer in od Patrie, pa bi Janez Janša
               rekel, ne, in bi rekli, okej, v redu, sprejmemo ta argument. Skratka, te trditve
               inšpektorata ne držijo nikakršne kredibilnosti.</p>
               <p>In če se nam že dogaja zlivanje cerkve in države, če se vam na desnici to nekako zdi
               okej, potem lahko tudi logiko obrnemo. Imamo v Državnem zboru Mandatno-volilno
               komisijo. Zakaj ta ne odloča in ne nastavlja vodje mariborske nadškofije?</p>
            </sp>
            <sp xml:id="SDT7-OZIZŠIM-nujna-32-2017-09-14.sp13">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Besedo dajem predlagateljici.</p>
            </sp>
            <sp xml:id="SDT7-OZIZŠIM-nujna-32-2017-09-14.sp14">

               <speaker>VIOLETA TOMIĆ (PS Levica):</speaker>

               <p>Najlepša hvala za besedo.</p>
               <p>Kadarkoli kakšna poslanka SDS govori, imam občutek, da sem v eni od teh srednjeveških
               šol, privatnih in samo še roke bi morali nastaviti in bi nas tepli zato, ker si
               dovolimo imeti drugačno mnenje. Temu smo bili priča tudi na včerajšnji seji tako, da
               me je kar precej nadrla. Govorila je kar precej neresnic in če pridemo do tukaj, neka
               županova svetnica iz Združene levice, ko je bil minister Gaber … O čem govorite, mi
               smo v parlamentu tri leta, nismo imeli svetnic, Združena levica takrat sploh ni
               obstajala. <stage type="mag">(nadaljevanje)</stage> Mogoče se
               vam zdijo vsi levi pač, da spadajo v isti koš. Širjenje nestrpnosti in sovraštva, mi
               netimo sovraštvo v državi. Lepo vas prosim. Prvi dan, ko sem prišla v parlament, sem
               dojela samo eno stvar, da je parlament in SDS. In SDS zanima samo popolna oblast, ne
               glede na ceno in ne glede na način. In tukaj, oprostite, se poslušamo. Jaz zastopam
               svoje volivce, ki jih je zelo prizadelo to, kar se je zgodilo na polici, in ravno
               tako vsa ta žegnanja in mi pravite, da ne gre za organizirane verske obrede, ker je
               tako inšpekcija ugotovila, ki je vprašala, koga, škofovsko konferenco, lepo vas
               prosim. Miha Kordiš vam je povedal, s čim bi to lahko primerjali, ne? Z rokami v
               marmeladi. In seveda niso rekviziti vnaprej, posvečeni rekviziti vnaprej določeni. A
               je bila žegnana voda? Kako boš drugače blagoslavljal? Bila. A je bil križ? Je bil. A
               sta bila dva župnika? Sta bila. Ali so molili vsi skupaj v telovadnici? So molili.
               Slišali smo in videli posnetek. Oprostite, svoboda drugega se neha tam, kjer se moja
               svoboda krati, in to je, da nam ni treba prisostvovati verskim obredom, pri katerih
               se počutimo nelagodno. Kako bi se vi počutili, če bi recimo musliman prišel posvetit
               tole isto šolo? In pravite, da… In ravno zato moramo imeti zakon, zato da se ve, kaj
               je organiziran verski obred in kaj ne. In pravite seveda, da ta šola še ni bila
               predana ministrstvu. Glejte ga, no. Najprej moja imeti uporabno dovoljenje. To je v
               civilizirani družbi protokol, ne pa najprej žegen. In ko je že prišel kolega Mahnič
               noter, glejte, s tako agendo smo mi se soočali med obema vojnama, ko je bil
               slovenski… <stage>/ nerazumljivo/</stage> res najbolj raznorodovalen, ko se je govorilo nemško, tudi
               to je bila takrat tradicija, ne govorite o tradiciji, in takrat je veljalo, da kdor
               ni katolik, ni Slovenec. Ampak k sreči smo v 21. stoletju in to ne drži več. Mahnič,
               konec 19. stoletja, oprosti, Žan. <stage>/ oglašanje iz dvorane/</stage> Tisti, škof Mahnič, je bil
               avtor te velike misli, ki nekako znova prihaja na dan. Liberalci so bili izločeni iz
               kulturnega občestva, in političnega. A si želimo vrnitev nazaj, spoštovane kolegice
               in kolegi? Jaz niti slučajno ne. Jaz sem se šolala v javnih šolah. Ne poznam te
               tradicije. V osnovno šolo sem hodila v Metliki, gimnazijo v Črnomelj, potem sem šla
               na Fakulteto za gledališče, radio, film in televizijo v Ljubljani. Čeprav me neki,
               ker nisem katolik, pošiljajo nazaj v »čefurolandijo«, ne vem, kje to je, je Bela
               Krajina še vedno en zelo lep idiličen konec Slovenije, na katerega se spomnimo sicer
               zelo redko, ampak pustimo zdaj to, ker to ni tema. Gremo naprej. In tam sem jaz skozi
               literaturo oblikovala svoj svetovni nazor, v sekularnih javnih šolah. In tam sem
               zvedela, da so staroverci častili druge bogove, da so častili drevo, studenec, boga
               Triglava, France Bevk je napisal delo Umirajoči bog Triglav leta 1930, ni bil
               komunajzer. Fran Saleški Finžgar je napisal Pod svobodnim soncem, 1906., ni bil
               komunajzer, bil je pa narodno zaveden Slovenec. Vsi ti ljudje so se v času hudega
               ponemčevanja, ko katoliška cerkev ni dovolila slovenščine v javnem občestvu, borili
               za slovenski jezik, bili so nule. »Pogine naj pes,« je rekel ljubljanski župan Henrik
               Costa v nemščini. Komu? Trdini, Trdini, ki je bil pripovednik, narodopisec, literarni
               zgodovinar, pisatelj, 1899. O tem vam govorim, spoštovani in spoštovani. Literatura
               nam pripoveduje, da ne moremo<stage type="mag">(nadaljevanje)</stage> si dovoliti več, da je katolik edini pravi Slovenec,
               kajti to paralizira vse nas, paralizira državo, paralizira izobraževanje in vse
               ostale. France Prešeren je napisal himno slovensko. Če smo brali Krst pri Savici,
               vemo, da katolištvo ni prišlo s torto in fanfarami. Prišlo je z ognjem in mečem. In
               »Slovenec že mori Slovenca brata, kako strašna slepota je človeka!« je verz od
               takrat, kajti takrat se je vpeljalo, da je katolik edini pravi Slovenec. Lepo vas
               prosim. Ne bodite agresivni do nas, ki pač razumemo svet drugače, ki pač ljubimo tudi
               druge, lahko ljubimo naravo, drevesa, karkoli, in ki se nam zdi verski obred sredi
               neke šole nasilje. In še, ja res je, v tej šoli, niso imele šole in spoštujem, da so
               jo zgradili, po dolgem času so si jo želeli. In do takrat so šolo obiskovali v
               cerkvenih prostorih. Res je, cerkev jim je ponudila roko. Toda piše v Dnevniku iz
               2009: »Poročilo o inšpekciji na polici, kjer so se starši pritožili, da ne želijo, da
               njihovi osnovnošolski otroci v župniji hodijo v šolo pod razpelo.« Pritožili so se
               inšpekciji 2009. Res je, da večkrat, kadar ne morejo bogoslužja opravljati v svojih
               prostorih, iz različnih razlogov, ne bom se spuščala v njih, grejo lahko tudi v
               kakšen javni zavod, toda 5-10 % župnij samo plača za uporabo šolskih prostorov. To so
               podatki. Evropsko sodišče za človekove pravice je razsodilo v enem primeru šole v
               Italiji, da razpelo ne spada v državne šole, kakor ne liturgija. In takrat že je
               minister Lukšič, pazite, pozval vladno komisijo za dialog z verskimi skupnostmi. Ni
               vprašal Škofovsko konferenco za mnenje. Za mnenje se vpraša vladno komisijo za dialog
               z verskimi skupnostmi, da naj uredi to sivo cono. Poglejte koliko let, 10 let urejamo
               sivo cono in tisti najmočnejši vse bolj potiskajo in si jemljejo pravico, ki je v
               resnici nimajo. In ko jim poveš, da v resnici te pravice nimajo, so grozno jezni, ker
               jim ti kratiš človekove pravice. Oprostite, kaj pa človekove pravice vseh drugih,
               drugače verujočih ali pa ateistov? Skratka, v prostorih župnije, ki so jo dajali
               šolam, bi morali poskrbeti tudi za spoštovanje otrokovih pravic do svobode, vesti in
               veroizpovedi, brez verskih znamenj in simbolov. V Večeru iz leta 2015 so poročali o
               primeru, ki ga je kolegica Anja Bah Žibert izpostavila, da niso ugotovili nič
               inšpektorji in da ne gre za organizirane verske obrede, ker so vprašali Škofovsko
               konferenco. Varuh pa je izpostavil, da brez sankcij je to nepopoln predpis, se pravi
               lex imperfecta, in na nas je, da ga naredilo popolnega, da to sivo cono že enkrat
               uredimo, da ne bo nepotrebnih slabih energij in nekih prepirov. Ne gre za ideologijo,
               gre za spoštovanje Ustave in zakonov. Skratka, dr. Srečo Dragoš, sociolog, je rekel,
               da imamo ločitev države od cerkve samo formalno. Zdaj prva Janševa vlada je ministra
               za pravosodje, Lovra Šturma, pooblastila, da je naredil Zakon o verski svobodi in
               seveda tam je določeno, da največ denarja dobi RKC. Seveda tisti, ki ima največ
               denarja, nekako čuti tudi največ moči in največ pravic. Skratka, dejstvo pa je, da bi
               blagoslovi po mnenju vseh drugih morali potekati popolnoma ločeno od ceremonije in ne
               biti del te ceremonije<stage type="mag">(nadaljevanje)</stage>
               in ne biti del te ceremonije. Seveda noben ne kratki verske svobode. Po uradni
               otvoritvi cerkve, greste lahko v cerkev tisti, ki želijo, naredijo mašo za dobrobit,
               ne vem, teh prostorov. Drugi bodo šli pa drugam, nekako posvetit te svoje nove
               prostore.</p>
               <p>In tukaj bi morali izdelati pravilnik, ki bi govoril o tem, da so civilne družbe
               pripuščene po zaključku uradnih ceremonij. RKC s svoje pozicije moči jemlje to kot
               samoumeven narodni privilegij. Na žalost pa jih nekako državne strukture vsa ta leta
               v tem podpirajo in hodijo na maše za domovino v funkciji. Jaz nimam nič proti, Cerar
               je lahko vernik, varuhinja človekovih pravic, predsednik Državnega sveta, zakaj ne.
               Toda, ko je maša za domovino, oni v funkciji sedijo tam, v funkciji vseh nas.
               Verjemite, da se državljani počutijo diskriminirane, besne, sfrustrirane in
               užaljene.</p>
               <p>In, če je državna proslava, potem naj jo organizira država in enakovredno povabi vse.
               50 verskih skupnosti imamo. Enakovredno povabijo vse in naj sedijo predstavniki
               verskih skupnosti v prvi vrsti državne proslave. Ne pa, da Cerkev organizira državno
               proslavo, in da predstavniki države sedijo v prvi vrsti. Lepo vas prosim, obrnjena
               logika.</p>
               <p>Hvala zaenkrat.</p>
            </sp>
            <sp xml:id="SDT7-OZIZŠIM-nujna-32-2017-09-14.sp15">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Besedo dajem kolegu Saši Tabakoviću, izvoli.</p>
            </sp>
            <sp xml:id="SDT7-OZIZŠIM-nujna-32-2017-09-14.sp16">

               <speaker>SAŠA TABAKOVIĆ (PS SMC):</speaker>

               <p>Ja, hvala lepa.</p>
               <p>Zdaj, ko se pogovarjamo o svetovnem oziroma verskem nazoru, smo kot skupnost sprejeli
               soglasje, ki je tudi zapisano v Ustavi, da seveda vsak posameznik lahko uživa pravico
               nemotene verske svobode znotraj intimnih okvirov in da v te intimne okvire nihče ne
               sme posegati. Hkrati pa smo tudi v Ustavo zelo jasno zapisali, da so verske
               institucije distancirane od države, ker velja pravilo delitve Cerkve in države, kar
               pomeni seveda nevpletanje v različne državne sfere, ki se dotikajo javnega.</p>
               <p>Skladno z obema določbama oziroma odločbama Ustave, je tudi v zakonu zapisano, da v
               javnih šolah ni dovoljeno izvajati konfesionalne dejavnosti katerekoli religije, pod
               katera spadajo tudi obredja, zato ker smo enostavno z Ustavo določili, da je temelj,
               to pa je bistvo javne šole, njena laičnost, v zelo širokem pomenu. Ko govorimo o
               laičnosti znotraj šolskega prostora, se mi zdi, da je potrebno poudariti, da seveda
               šolski prostor nikoli ne more biti neko dezinficirano okolje, zaradi tega, ker ne
               govorimo o objektih, ki prihajajo v šolski prostor, ampak enostavno o ljudeh, ki
               vsakodnevno ta prostor obiskujejo in se tam učijo.</p>
               <p>To govorim tudi zato, ker seveda ti otroci, ki v šolo prihajajo, vsak od njih seveda
               individualno prinese nek svoj vrednostni sistem, tudi znotraj verskih vrednost, če
               jih seveda doma gojijo, in je bistven pomen laičnosti, ko govorimo o javni šoli,
               ravno v tem, da se različni otroci, ki to javno šolo obiskujejo, potem znotraj
               šolskega procesa vrednostno poenotijo - če želite, tudi socializirajo, ker gre
               enostavno za otroke, ki bodo nekoč postali odrasli in ki bodo primorani v naši državi
               strpno živeti skupaj.</p>
               <p>Ko govorimo tudi o laičnosti, se mi zdi nekako prav, da seveda religijo znotraj
               šolskega okolja razumemo znotraj učnega procesa in prav je, da je. To poudarjam, prav
               je, da je, kot nek filozofski razmislek, tudi, če želite, nek duhovni razmislek,
               vendar mora biti obravnava različnih vej religije enakopravna, ker je enostavno
               prvotno namenjena širjenju nekih miselnih horizontov posameznega učenca v nekem
               svetovljanskem duhu, če lahko tako rečemo.</p>
               <p>Ko govorimo o laičnosti znotraj pouka, seveda govorimo tudi o laičnosti znotraj
               učnega procesa, torej zagotavljanja in razvoja znanstvenih dognanj. In ko govorimo o
               laičnosti, govorim seveda tudi iz osebne izkušnje nekega pričakovanja, torej mene kot
               državljana, osebne<stage type="mag">(nadaljevanje)</stage>
               izkušnje nekega pričakovanja, torej mene kot državljana, osebne izkušnje, ker imamo
               seveda doma otroka, ki, recimo temu pavšalno, kulturno-identitetno prihaja iz
               različnih veroizpovedi. Torej njegova dva starša - torej moj otrok -, midva z ženo
               sva različnih veroizpovedi, zato se nama zdi pravzaprav, zato se meni osebno zdi
               poudarjanje laičnosti tako glede vloge javne šole kot tudi znotraj nekega učnega
               procesa bistveno.</p>
               <p>Ko govorimo o določenem primeru, torej določenem primeru šole, ki ga danes
               obravnavamo, je potrebno seveda poudariti, da proces znotraj inšpekcijskega nadzora
               ni končan in da je treba biti seveda pri različnem izvajanju zelo pazljiv. Vseeno, ko
               se pogovarjamo o tem, ali je v tistem trenutku prišlo do nekega obreda ali ne, jaz
               osebno menim, da je prišlo, zato, ker je seveda to tudi jasno zapisano v pravilniku
               Cerkve oziroma internem pravilniku Slovenske škofovske konference v 12. členu, kjer
               je seveda blagoslov jasno opredeljen kot obred.</p>
               <p>Res je tudi to, da varuh poziva k ureditvi tega vprašanja. Razlika pa seveda ostaja,
               kako to vprašanje rešiti oziroma ga nasloviti. Dejstvo je, da mora ravnatelj
               spoštovati zakonodajo. Zanjo je tudi, za spoštovanje zakonodaje znotraj šolskega
               procesa, je tudi odgovoren. In nadzor nad zakonitim delovanjem ravnatelja izvaja svet
               zavoda. Poudarjam, da ministrstvo ne more sankcionirati ravnatelja, ker, kot rečeno,
               svet zavoda je tisti, ki pravzaprav nadzoruje delo ravnatelja. Tudi zato, ker je
               ustanovitelj javne šole občina in ne ministrstvo.</p>
               <p>Večkrat se je v javnosti odprlo tudi vprašanje sankcioniranja, pa tudi v resnici
               sklep Združene levice oziroma Levice, se opravičujem, k temu napeljuje, kjer bi lahko
               se sankcioniralo tudi v obliki različnih finančnih penalov. To bi seveda potem v
               praksi pomenilo, glede na to, da bi oglobili šolo, da bi se sredstva s šole, torej z
               enega konta državnega, pač preselile na drug državni konto. Mislim da to ne bi imelo
               nekega večjega smisla, še posebej zato, ker bi na koncu brez potrebnih sredstev
               ostali tisti, ki jih najbolj potrebujejo, torej tako učenci kot tudi učitelji.</p>
               <p>Ko se pogovarjamo o sankcioniranju ravnateljev znotraj te določbe, je potrebno
               poudariti tudi še eno stvar, oziroma odpreti eno vprašanje. Da seveda potem ta
               sankcija ne more biti nobena izjema. Kaj to pomeni? To pomeni, da bi bilo potrebno
               potem sankcionirati vse tako imenovane prekrške, ki si jih recimo ravnatelj dovoli,
               zaradi tega, ker enostavno bi bil ta prekršek zame popolnoma enakovreden, kot tudi
               recimo takrat, kadar govorimo o recimo nevestnem delovanju ravnatelja, ker recimo ni
               pravočasno oddal nekih določenih dokumentov, in je na podlagi tega šola utrpela neko
               škodo. Hočem povedati, da so globe oziroma sankcije selektivno določene in tudi
               hierarhično urejene. Tako da je to sankcioniranje veliko širše vprašanje, kot se nam
               morda na prvi pogled zdi.</p>
               <p>Kar se tiče še določenega primera. Treba je poudariti, da Vlada je spoštovala in
               uveljavljala načelo ločenosti države in Cerkve, ker je ministrstvo prijavilo dogodek
               na inšpektorat. Inšpektorat je pa popolnoma samostojen pri presojanju o tem, ali se
               je prekršek dejansko zgodil ali ne. In bo z mnenjem inšpektorata seznanjen tudi svet
               zavoda, ki popolnoma avtonomno presoja, ali so bili ti prekrški takšne narave, da bi
               morali recimo ravnatelja sankcionirati tako, da ga recimo razrešijo.</p>
               <p>Se pa strinjam, da, ko govorimo o ločenosti Cerkve in države in o tej sivi coni, o
               kateri je govorila kolegica Violeta, da zagotovo ostaja nekaj odprtih vprašanj,<stage type="mag">(nadaljevanje)</stage> zato smo tudi v koaliciji
               pripravili sklep, ki seveda ministrstvo zavezuje, da s smernicami nekako dodatno
               opredeli in seznani javno-vzgojno izobraževalne ustanove v duhu ločitve cerkve
               oziroma države in verskih skupnosti mogoče v malo širši luči onkraj morda danes
               problematiziranega blagoslavljanja šole. Govorim recimo tudi v primeru staršev
               islamske veroizpovedi, ki niso želeli, da bi njihova hčerka znotraj obveznega pouka
               obiskovala tečaj plavanja, kjer je, potem Evropsko sodišče za človekove pravice
               presodilo, da je interes po celostnem razvoju otroka in njegovem izobraževanju nad
               pravico starša do verske vzgoje po lastnem prepričanju. Preden se obmetavamo recimo z
               nekimi žaljivkami se mi zdi, da je potrebno k temu vprašanju pristopiti mogoče malo
               vseeno bolj občutljivo, ker tudi državljani to temo razumejo zelo zelo občutljivo in
               seveda tudi slediti smernicami, ki jih je na neki način že zastavilo tudi že Evropsko
               sodišče za človekove pravice. Mislim, da je v tem smislu predlog koalicije glede
               sklepa zelo korekten in ga bomo podprli.</p>
               <p>Hvala lepa.</p>
            </sp>
            <sp xml:id="SDT7-OZIZŠIM-nujna-32-2017-09-14.sp17">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Kdo ima repliko? Miha Kordiš, izvoli repliko.</p>
            </sp>
            <sp xml:id="SDT7-OZIZŠIM-nujna-32-2017-09-14.sp18">

               <speaker>MIHA KORDIŠ (PS Levica):</speaker>

               <p>Hvala za besedo.</p>
               <p>Očitno smo bili napačno razumljeni pa tudi že obstoječa zakonodaja je bila napačno
               razumljena. Namreč, denarne kazni so v obstoječi zakonodaji že predvideni. Iz tega,
               kar si kolega Tabaković povedal torej sledi, da je treba zakon pravzaprav popravi in
               jih izčrtati ven iz zakona. Mi predlagamo samo, da se to področje uredi in bolj
               zakonodajno jasno opredeli. Še enkrat poudarjam, ta koalicijski sklep je okej za prvo
               silo in ni izključujoč s temu, kar predlagamo v Levici, torej, da se področje uredi
               tudi na zakonodajni ravni v Zakonu o organizaciji in financiranju vzgoje in
               izobraževanja. Jaz predlagam današnjim odbornikom, da podprejo oba sklepa in ne samo
               enega.</p>
            </sp>
            <sp xml:id="SDT7-OZIZŠIM-nujna-32-2017-09-14.sp19">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Besedo dajem kolegu Janko Vebru. Naslednji pa bo na vrsti kolega Jožef Horvat.</p>
               <p>Izvoli Janko.</p>
            </sp>
            <sp xml:id="SDT7-OZIZŠIM-nujna-32-2017-09-14.sp20">

               <speaker>JANKO VEBER (PS SD):</speaker>

               <p>Hvala za besedo.</p>
               <p>Lep pozdrav vsem.</p>
               <p>Ob današnji razpravi mislim, da je zelo jasno ministrstvo podalo stališče, da bo
               obravnavani primer predalo v obravnavo inšpektorju in ta bo seveda, potem poskušal
               ugotoviti vse okoliščine, ki so pač bile znotraj tega postopka, kar se mi zdi
               korektno in to je tudi skladno z zakonodajo.</p>
               <p>Rad bi pa opozoril pri tem, da vendarle ne širimo razprav bi rekel izven tega
               okvirja, namreč poskušalo se je nekako enačiti s partizansko zvezdo nasproti z
               verskimi skupnostmi. Tukaj bi samo eno pojasnilo želel dati. Mnogi Partizani so bili
               verni in da bo tudi mnogi bili pokopani, ko so padli v boju z okupatorjem z verskim
               obredom, v kolikor je duhovnik to želel opraviti in v velikih primerih je to bilo.
               Tukaj predlagam, da vendarle ne širimo razprave na to področje, kajti partizanska
               zvezda in Partizani so bili pravilom verni in se borili za svojo svobodo oziroma
               proti okupatorju, kar je nenazadnje jim tudi uspelo.</p>
               <p>Glede ostalih zadev znotraj te razprave bi pa želel vendarle tudi poudariti, da me
               nekako preseneča podatek, sicer ga ne razumem točno kaj naj bi to pomenilo, da šola
               ni bila predana ministrstvu pravzaprav se šolo ne preda ministrstvu, šola je
               občinska, občina je ustanovitelj. Če pa razumem to, da šola ni imela uporabnega
               dovoljenja, ko se je izvajala otvoritev pa vas lahko seznanim, da imam tudi osebno
               izkušnjo, da v kolikor <stage type="mag">(nadaljevanje)</stage>
               šolski objekt, ki ni imel uporabnega dovoljenja in kljub temu, da si je občina želela
               izvesti otvoritev se je odzval na to tako minister za šolstvo kot tudi predsednik
               Republike, ki je bil vabljen na to otvoritev. Ko so ugotavljali ta dejstva, da šola
               še nima uporabnega dovoljenja so tudi jasno povedali, da se ne morejo udeležiti
               otvoritve, ker šola, ker objekt nima uporabnega dovoljenja. Sedaj, če je ta
               okoliščina bila taka, potem je nekoliko drugačno ravnanje bilo in po mojem mnenju
               tudi nesprejemljivo, da se tudi predsednik Republike udeležil tega, ampak tega
               podatka nimam jaz samo poskušam opozoriti na to, kar je bilo povedano pa tudi
               predočiti osebno izkušnjo, ki sem jo imel ob tem, ko šola ni imela uporabnega
               dovoljenja tudi minister in ne predsednik ni mogel priti na tako otvoritev. Vse te
               stvari smo morali prej urediti. Glede samega obreda oziroma blagoslova jaz mislim, da
               je to izjemno dobro in prav, da se tudi takšen obred opravi še posebej pomembno se mi
               zdi, zaradi tega, ker če je farna cerkev in predvidevam, da tam v bližini zagotovo
               tudi je, da pa se vendarle to opravi znotraj obredov v sami farni cerkvi oziroma
               ločeno od samega postopka uradne otvoritve. To je tisti korak, to so tisti principi,
               ki bi jih morali spoštovati tako na občini tako na šoli kot seveda tudi cerkveni
               dostojanstveniki, ki želijo izvesti v tem primeru obred v obliki blagoslova. Vsi
               deležniki morajo spoštovati to, kar je zapisano in opredeljeno v Ustavi. To
               spoštovanje tudi, če želi biti izraženo s strani verske skupnosti je dobrodošlo,
               vendar res ločeno od tistega dela uradnega dela otvoritve in predvsem je to zelo
               primerno, da se opravi tudi v farni cerkvi, ker bi zagotovo tudi vsi bili zelo
               ponosni, da se je o tem govorilo, kajti šola je pridobitev za vse ni samo za enega
               posameznika, ampak za vse, ki živijo v tistem okolju in tudi vsak svobodno tako kot
               tudi 7. člen Ustave govori se lahko izraža o tem ali bo to veliko pridobitev tudi še
               posebej izpostavil znotraj svojih aktivnosti, ki jih pač lahko izvajajo. Tako da
               mislim, da v kolikor mogoče še obstajajo določene nejavnosti pri tem kako izvajati
               aktivnosti v primeru otvoritev je prav, da se tudi ta predlog odbora torej sklepa
               odbora sprejem in se mogoče še jasneje izkristalizirajo postopki, ki jih morajo,
               potem spoštovati tako pripadniki verskih skupnosti seveda kot tudi vodstvo šol in
               vodstvo občin. Nenazadnje na to opozarja tudi Varuh človekovih pravic v svojem
               poročilu, da se vendarle uveljavi 72. člen Zakona o financiranju vzgoje in
               izobraževanja očitno se v celoti ne udejanja saj po tem stališču je tako razvidno in
               ta sklep temu sledi in tudi odbor Državnega zbora, ki je matičen za to področje je
               prav, da sledi tem navodilom in da poskuša prispevati tudi skozi današnjo razpravo in
               sklep k temu, da se to uredi resnično na dostojen način, ki bo omogočal prav vsem, da
               dostojni način tudi izrazijo podporo tako pomembni pridobitvi kot je recimo otvoritev
               v tem primeru podružnične osnovne šole.</p>
               <p>Hvala.</p>
            </sp>
            <sp xml:id="SDT7-OZIZŠIM-nujna-32-2017-09-14.sp21">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa. </p>
               <p>Besedo ima kolega Jožef Horvat.</p>
            </sp>
            <sp xml:id="SDT7-OZIZŠIM-nujna-32-2017-09-14.sp22">

               <speaker>JOŽEF HORVAT (PS NSi):</speaker>

               <p>Hvala lepa, spoštovana gospa predsednica.</p>
               <p>Drage kolegice in kolegi, gospa državna sekretarka, vabljeni gostje lep pozdrav v
               imenu Poslanske skupine Nove Slovenije - krščanski demokrati!</p>
               <p>Upam, da je tukaj dovolj funkcionalne pismenosti, ne upam, prepričan <stage type="mag">(nadaljevanje)</stage> sem, da razumete, da
               krščanski demokrati nismo cerkvena stranka, če prav se nam to velikokrat takole
               nekako očita, ampak glejte, človek z leti dobi dovolj debelo kožo in čeprav se tudi
               danes uvodoma, se me je, mojih čustev, verskih čustev kar dotaknila kakšna beseda,
               ampak ja, živimo v svobodni državi, ki pa na žalost še ni normalna in ko sem po 17
               dneh prišel domov z vojne za Slovenijo sem si mislil, no, moji trije otroci bodo pa
               živeli zdaj pa v svobodni, svobodni, svobodni in normalni državi. Zdaj, glede na to,
               da sem bil krščen že 13. julija '55 kaže, da ne bom doživel normalne Slovenije.</p>
               <p>Vesel sem, da so tukaj predstavniki Ministrstva za izobraževanje, znanost, šport in
               mladino in zdaj, ker gre razprava v epske širine, mi je ta šport zdaj, predvsem
               nekako se ne morem otresti včerajšnje zelo dobre igre Maribora, NK Maribora. Anja, ti
               navijaš za Maribor?</p>
            </sp>
            <sp xml:id="SDT7-OZIZŠIM-nujna-32-2017-09-14.sp23">

               <speaker>ANJA BAH ŽIBERT (PS SDS):</speaker>

               <p>Ja »valda«.</p>
            </sp>
            <sp xml:id="SDT7-OZIZŠIM-nujna-32-2017-09-14.sp24">

               <speaker>JOŽEF HORVAT (PS NSi):</speaker>

               <p>Evo, no. In vsi poznamo Marcosa Tavaresa. Res izjemen mož. Ko so ga vprašali kaj vam
               pomeni družina je rekel, na prvem mestu je bog … Saj veste kako gre na igrišče. Potem
               je družina in na tretjem mestu je NK Maribor. To malo tako, za uvod. Ja, ministrstvo
               ima probleme kaj bo zdaj s tem športnikom. Kaj bo zdaj z njim, če se tam pokriža na
               igrišču in tako dalje.</p>
               <p>Gremo naprej. Jaz bi takole rekel, dragi kolegice in kolegi, vsi prisotni, vsi ki nas
               spremljate. Za božjo voljo, ne bojte se blagoslovov. Jaz kot kristjan in katoličan
               verjamem v stvarjenje, to ste prebrali tudi vi, stvarjenje. Kot fizik seveda si
               predstavljam to stvarjenje na fizikalen način. Nekaj sem prebral o jedrski kvantni
               fiziki, tudi o astronomiji in tako dalje in v to stvarjenje verjamem in takrat, ko je
               bog ustvaril svet, je pravzaprav vsak atom in vsak njegov del že blagoslovljen. Tako,
               da zdaj ta blagoslov, tam na osnovni šoli, ni nekaj novega doprinesel, je pa to stvar
               tradicije o kateri piše tudi predsednik republike. In dobro piše, moram reči, da
               dobro piše. Ne bom njega volil zdaj na teh volitvah, na prejšnjih sem ga, ampak dobro
               piše, moram reči. In nekako ste nekateri tudi zahajali v zgodovino.</p>
               <p>Kdo je že … Kako so že nastale prve šole v Sloveniji? Pri nas, v naši občini v
               župniji pred 210 leti. Katoliška cerkev jih je ustanovila. Zdaj pa imamo problem. Kaj
               jih bomo zdaj, »skenslali« ali kaj bomo zdaj, ker nimajo pravih korenin? Kaj bomo
               zdaj s temi šolami? Kako so pa kaj nastale univerze, ljubljanska, recimo? Tukaj zdaj
               imam pred seboj lik dvakratnega rektorja Prleka, Matijo Slaviča, odličnega diplomata,
               danes ga Slovenija ne premore, z briljantno francoščino je vse očaral v Parizu leta
               1919, kot izvedenec za Prekmurje je zaslužen, da danes mi, Prekmurci, slovensko
               govorimo. No, v zadnjem času malo drugače. Jaz ne morem v celoti v Slovenščini na
               upravni enoti Lendava opraviti upravne storitve. Minister Koprivnikar pa nič. Ampak
               to je zdaj druga tema. Preveč jih je za en dan.</p>
               <p>Zdaj, vera gotovo ni ekskluziva RKC, niti katerekoli verske skupnosti. Mimogrede, bil
               je omenjen Šturmov Zakon o verskih skupnostih. Jaz sem takrat glasoval za ta zakon in
               kar pa je najbolj pomembno, profesor Šturm ga je usklajeval z vsemi verskimi
               skupnostmi, tega do takrat še nikomur ni uspelo. In ga uskladi, ker smo rekli v
               koaliciji, ne sprejmemo ga dokler ne bo usklajen z vsemi verskimi skupnostmi in je
               bil usklajen. In saj pravzaprav tudi ateisti nekako<stage type="mag">(nadaljevanje)</stage> se zatekajo k raznim ritualom. Bral sem doktorsko
               disertacijo dr. Vinka Potočnika, ki je opisoval prejšnji režim notorično ateističen,
               ki pa se je zatekel k ritualom, je imel krst otroka, tako imenovani civilni krst. Jaz
               sem krščen v cerkvi.</p>
               <p>Tako, da vera ni, torej ponavljam, neka ekskluziva RKC, kar se ji hoče pripisati in
               tu tolikokrat omenjati in žaliti in tako naprej, ampak jaz seveda ostajam neomajen,
               niti ni ekskluziva, kot rečeno, katerekoli verske skupnosti. Upam pa, da je v
               Sloveniji še vedno verska svoboda ena od osnovnih človekovih pravic. Toliko se govori
               o 7. členu naše Ustave, ki je … Naša Ustava je dobra, sem ponosen, res. Ja, hvala
               bogu, da so država in verske skupnosti ločene in da so verske skupnosti enakopravne,
               njihovo delovanje je svobodno. Svobodno! Hvala bogu, da so ločene, ker če si ločen,
               potem se zdaj vsaj lahko vzpostavi med državo in med versko skupnostjo dialog. Za
               dialog morata biti najmanj dva, sam s sabo se ne moreš pogovarjati, če si normalen.
               In prav ta dialog je izjemno bogastvo, dialog med verskimi skupnostmi in državo in
               bogati to našo slovensko družbo.</p>
               <p>Imamo pa seveda tudi 41. člen Ustave, ki govori o svobodi vesti in pravi, da
               izpovedovanje vere in drugih opredelitev v zasebnem in javnem življenju je svobodno.
               V javnem življenju tudi je svobodno, zato jaz nimam nobenih težav, da kot poslanec
               gre v stolnico ali kamorkoli že k maši za domovino. Kje je tu problem? Jaz sem bil
               poslanec in še istočasno tajnik župnijskega pastoralnega sveta in gradbenega odbora
               in smo marsikaj naredili. Brez državnega denarja, to podčrtam. </p>
               <p>Nihče se ni dolžan opredeliti glede svojega verskega ali drugega prepričanja in zdaj
               pa k staršem in družinam, starši imajo pravico, da v skladu s svojim prepričanjem
               zagotavljajo svojim otrokom versko in moralno vzgojo. Usmerjanje otrok glede verske
               in moralne vzgoje mora biti v skladu z otrokovo starostjo in zrelostjo ter z njegovo
               svobodo vesti, verske in druge opredelitve ali prepričanja. Pa še 63. člen, prepoved
               spodbujanja k neenakopravnosti in nestrpnosti ter prepoved spodbujanja k nasilju in
               vojni. To nestrpnost sem danes malo čutil, pa pustimo. Odpuščam. Protiustavno je
               vsakršno spodbujanje k narodni, rasni, verski ali drugi neenakopravnosti ter
               razpihovanje narodnega rasnega verskega ali drugega sovraštva in nestrpnosti. Tako,
               da če govorimo o Ustavi, potem povejmo vse o tej Ustavi, kar se nanaša na današnjo
               temo.</p>
               <p>Zdaj, pri domnevno spornem blagoslovu sploh ni šlo za blagoslov med poukom, to je
               kolegica Anja že povedala, ponavljam, da bo bolj držalo, ampak izključno za
               otvoritveno slovesnost. In ne bom govoril, da je blagoslov zakramental in da kaj je
               zakremental, stric Google vam to vse pove. Zakaj bi urejali vprašanja kot je
               organiziranje slovesnosti ob odprtju lokalne šole, podružnične celo, menda, mora
               izsiljevati iz ljubljanskih pisarn. Halo? Kaj pa načelo subsidiarnosti in tako
               naprej? In to, kar nam piše predsednik republike … Ne zaupate torej lokalnim
               oblastem, staršem, ravnateljem, učiteljem, ki sami najbolje poznajo krajevne običaje
               in želje domačinov. Zdaj, kaj predlagajo prijatelji iz Levice, kolegi iz Levice? Za
               te ljudi predlagate uvajanje novih sankcij, pa malo vam še varuh pomaga <stage>/
               nerazumljivo/</stage>, veste to me kar zmrazi in jaz mojim otrokom pravim, zdaj bo pa
               svoboda. Moj ata, socialistični kulak. <stage>/ smeh/</stage> Ja, strpni predlogi, ni kaj.</p>
               <p>Glede razumevanja ločitve cerkve in države gre torej za ločitev ne pa <stage type="mag">(nadaljevanje)</stage> izločitev, včasih se res
               počutim, da sem izločen, če rečem, da sem Kristijan, Katoličan celo. Da je
               vključevanje verske tradicije v javno oziroma celo v državno sfero povsem dopustno je
               zelo jasno povedalo že Ustavno sodišče. Po mnenju Ustavnega sodišča je namreč povsem
               dopustno, da so na primer dela prosti dnevi določeni na podlagi tradicionalno
               uveljavljenega obhajanja verskih praznikov. Kje je tukaj problem sedaj?</p>
               <p>Se opravičujem, sem že predolg, čeprav bi vam želel citirati odločbe Ustavnega
               sodišča za magnetogram, da bi si dejansko lahko te zadeve prebrali, ker mi najbrž
               morda kdo ne verjame.</p>
               <p>V Osnovni šoli Stara cerkev je požar v letu 2013 poškodoval šolo, zato je imelo okoli
               270 učencev vse leto pouk tudi v krajevnem župnišču. Tudi Občina Braslovče je leta
               2017 po neurju zaprosila župnišče za prostore. Podobno so tudi osnovnošolci v
               Brestanici začasno hodili k pouku v prostore župnišča. V vseh teh primerih so bili ti
               prostori velikodušno odprti, vrata so bila odprta. Tudi na <stage>/ nerazumljivo/</stage> je v času
               obnove pouk potekel v župnišču. Popolno normalno je, da si skupnosti na lokalni ravni
               pomagajo in sobivajo v sožitju. Mednarodni pakt o državljanskih in političnih
               pravicah iz leta 1966 v 18. členu zagotavlja pravico vsakogar do svobode
               veroizpovedi. V tretjem odstavku pa dovoljuje tudi omejitev svobodnega izražanja
               vere. Dopustne so le tiste omejitev, ki jih določa zakon in so potrebne za
               zavarovanje javne varnosti, reda, zdravja ali morale ali pa temeljnih pravic in
               svoboščin drugih. Sedaj se jaz sprašujem koliko je pa sedaj ta blagoslov vplival na
               javno varnost seveda v negativnem smislu, koliko je pa vplival na red ali pa nered,
               koliko je vplival na zdravje oziroma na bolezen pa na moralo ali nemoralo,
               neverjetno. Tudi Konvencija o otrokovih pravicah iz leta 1989 glede svobodnega
               izražanja veroizpovedi ali prepričanja dopušča le tiste omejitve, ki jih določa zakon
               in so nujne za varovanje državne varnosti, pardon, to sem že povedal, se opravičujem.
               Ali je res tako kratek in preprost blagoslov na otvoritvi šole krši temeljne pravice
               in svoboščine drugih? To je sedaj pravzaprav vprašanje. Vsak razumem človek ve, da
               ne. Ustavno sodišče je opredelilo bistvene sestavine načela vročitve države in
               verskih skupnosti, ki so, prvič, a se država ne veže na nobeno veroizpoved. Drugič,
               da ni državne religije ali državne cerkve. Tretjič, da so verske skupnosti v svojih
               zadevah samostojne. Odločba Ustavnega sodišča <stage>/ nerazumljivo/</stage> z dne 19. 11. 2003 res,
               da je že malo oddaljen, ampak velja. Preprost, kratek blagoslov objekta na
               slovesnosti ob odprtju šole nikakor ne predstavlja vezanosti države na versko
               skupnost, ampak je le posledica dejstva, da velika večina ljudi v lokalnem okolju
               pripada eni od skupnosti. Gremo naprej na Evropsko sodišče za človekove pravice. To
               je odločilo, da celo verski pouk v javnih šolah ni v nasprotju, verski pouk v javnih
               šolah ni v nasprotju z drugim členom protokola, če je dana možnost, da otroci tega
               pouka, zaradi verskih in filozofskih prepričanj staršev ne obiskujejo, primer <stage>/
               nerazumljivo/</stage> proti Švedski, ne vem kako se izgovarja švedski priimek, 03. 12. 1986,
               41. točka. Vem, da se bo na mojo razpravo sesul plaz. Nisem za, vas bom presenetil,
               nisem za verouk v osnovni šoli nisem, sem proti. Sem pa za <stage type="mag">(nadaljevanje)</stage> pouk o verstvih. Zakaj? Zato, da bi se mi
               najbolje razumeli, da bi vsi bolje razumeli ne samo Prekmurci v evangeličane, ker tam
               jih pač največ živi in se kar dobro »štekamo« tudi v pravoslavnih in drugih verskih
               skupnostih, ki so v Sloveniji priznane. Zanimiv je še eden gospod, ki je eminenten
               gospod, dekan eno od fakultet, ne bom ga imenoval, ker nisem vprašal, če lahko, veste
               pri nas tudi lahko »fašeš«, če koga citiraš oziroma tisti, ki ga citira. Ko je bil ta
               blagoslov je napisal eno kolumno zelo dobro, ima zelo dober uvod, če dovolite še par
               sekund: »Zgodilo se je nekako takole. V neki javni osnovni šoli so prebirali
               Prešernovo Zdravljico. Ja, to je tisti srečnež, Prešeren namreč, ki ga z golimi prsmi
               sredi Ljubljane obdaja žlahtna muza. Ta Prešeren je, tako mi je hitela zatrjevati
               ogorčena mati osnovnošolca, prekršil je 7. člen slovenske Ustave. Zakaj? Ker je
               zapisal: Bog našo nam deželo, bog živi ves slovenski svet, poznamo. V bistvu ga je
               kršila učiteljica slovenščine, ki je učence silila brati to pesem in povrhu vsega še
               naglas. Tudi sam tako ta pisec tudi sam povsem zaprepaden sem ji svetoval naj se
               nemudoma obrne na Varuhinjo človekovih pravic ona in njen urad namreč obvladata 7.
               členu Ustave še bolj pa pravoznanstvo.«</p>
               <p>Hvala, ker ste me poslušali.</p>
            </sp>
            <sp xml:id="SDT7-OZIZŠIM-nujna-32-2017-09-14.sp25">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Besedo ima dr. Dragan Matić.</p>
               <p>Izvolite.</p>
            </sp>
            <sp xml:id="SDT7-OZIZŠIM-nujna-32-2017-09-14.sp26">

               <speaker>DR. DRAGAN MATIĆ (PS SMC):</speaker>

               <p>Hvala za besedo.</p>
               <p>Se bom potrdil, da bom nekoliko krajši kot predgovornik.</p>
               <p>Ko je že ravno omenjal Prešernovo muzo naj spomnim, da je škof Jeglič ob prelomu 19.
               v 20. stoletje prizadeval, da bi se to muzo obleklo in potem so se nekoliko norčevali
               iz njega in so celo skladali pesmice kako škof Jeglič prepeva: »O muza, kje je tvoja
               bluza…«. Glede tega bi lahko še razširili to debato v odnosu Rimskokatoliške cerkve
               na slovenskem do Prešerna.</p>
               <p>Kakorkoli, da se odzovem na tisto, kar je rekla kolegica Tomić. Ni res, da SMC
               favorizira zasebno ali pa cerkveno šolstvo, to je bila povsem napačna obdolžitev. Za
               razliko od nekaterih drugih strank, ki se razglašajo, da so leve in da so borke za
               javno šolstvo se mi v resnici zavedamo za javno šolstvo in to tako, da se ne
               pretvarjamo kot, da zasebnega šolstva ni oziroma da zasebne šole v našem prostoru
               niso v samostojni Sloveniji dosegli določene pravice in tudi si prizadevamo, da si na
               zakonski ravni uredimo zadevo na ta način, da bo zasebno šolstvo zamejeno, da bo samo
               tam, kjer dopolnjuje javno šolstvo in da bo imelo kvalitetno merilo kdaj se lahko
               zasebne šole ustanavlja. Na žalost smo tudi v koaliciji trenutno bolj osamljeni pri
               teh prizadevanjih za javno šolstvo in upam, da se nam bo še kdo pridružil. Toliko
               glede teh relacij do cerkvenih šol.</p>
               <p>Kar se tiče same Rimskokatoliške cerkve. To seveda je institucija, ki sama za sebe
               trdi, da je od tega sveta in da zato ni brezgrešna, ker ni od Boga, ampak je od
               ljudi. Katoliška cerkev, in spet tukaj moram povzeti nekoliko v bran pred obtožbami
               kolegice Tomićeve, ni res, da bi se ona v 19. stoletju postavila zoper slovenski
               narod in slovenski jezik. V Katoliški cerkvi na slovenskem takrat gre vse priznanje
               in čas, ker če ne bi bilo katoliških duhovnikov na slovenskem, potem bi germanizacija
               v 19. stoletju verjetno veliko bolj napredovala in bi bilo vprašanje koliko bi se
               danes sploh pogovarjali v slovenščini, ker je takrat velik del slovenskega meščanstva
               prebegnil pod celovitim pritiskom v nemški tabor. Seveda je pa imela Katoliška cerkev
               tudi svoja mračna obdobja kot na primer ob prelomu v 20. stoletje, ko je takrat <stage>/
               nerazumljivo/</stage> predsednika našega Odbora za obrambo pač se odločil, da je čas za
               delitev duhov in to se, potem na usoden in tragičen način še stopnjevalo za časa
               druge svetovne vojne. Tako da, Katoliška cerkev ima različne epizode. Na vsak pa se
               seveda ne gre obnašati udobno kadar govorimo o zasebnem šolstvu tudi v primeru <stage type="mag">(nadaljevanje)</stage> cerkve, kot da ta ne
               obstaja. Zato seveda danes pogrešam neke vrste nastop predstavnika urada za verske
               skupnosti, ker verjetno predstavniki slovenske škofovske konference ne bodo prišli na
               to zasedanje oziroma verjetno to ne bi bilo primerno, ker bi se verjetno spet začeli
               spraševati o raznih dilemah, ki jih nimamo razčiščene ali pač, mene osebno ne bi to
               motilo. Je pa res, da tukaj moramo tudi eno drugo stvar poudariti. Ko se pogovarjamo
               o državi in cerkvi, stvar ni tako enostavna. O tem je že malo prej govoril, tudi se
               mi zdi, moj predgovornik, pomembno ločiti, vsak ki je šel enkrat na Državni svet in
               probal zagovarjati kakšen zakon, se je zavedal koliko so pomembne občine. in občine
               so tukaj zelo pomemben faktor in tukaj ni nobenega predstavnika zdaj iz občine.
               Občine imajo pomemben vpliv na osnovne šole in v svetih. Ustanoviteljice so in imajo
               pomembne pristojnosti in vsak ravnatelj je, če si priznamo ali ne, usodno odvisen od
               župana in te relacije tukaj, tega momenta nimamo zadosti izpostavljenega. Torej ta
               dialog danes tukaj meni manjka. Zdi se mi škoda, da predlagatelji niso pozvali še
               predstavnike lokalnih skupnosti. Na nek način bi lahko dobili tudi sporočilo s smeri
               cerkve, ker so vse to udeleženci, ki nastopajo v konkretnem primeru, ki je izzval
               današnjo debato in ki bo dobil šele epilog, ko bo pristojna inšpekcija ugotovila
               dejansko stanje kdo je koga povabil, kdaj se je to točno zgodilo, ali je bilo to pred
               uradnim odprtjem šole, predno je ta bila nekako prepuščena javni službi, za tem. Vse
               te okoliščine so pomembne in inšpekcija, jaz verjamem, da jih bo ugotovila, da bo
               dejansko stanje pač osnova za neko ukrepanje.</p>
               <p>Zdaj, ko se pogovarjamo o tem, razmerje država in cerkev. Bilo je že omenjeno, da od
               francoske revolucije naprej je to država, država in cerkev sta nekako ločeni, in da
               je to temelj zahodne civilizacije od takrat naprej. In je to res, kjer sta bila
               preblizu ali se mešala, se je to ponavadi slabo končalo. Je pa tudi res, da je ta
               ločitev bila v prejšnjem režimu preveč drastična. Takrat smo imeli ljudi, ki se niso
               upali iti v cerkev, ko je bil cerkven pogreb, ker so bili pač v državni službi.
               Takrat je bilo to pretirano, ker je to, ta ločitev bila neke vrste teror. Zdaj danes
               pa je spet mogoče šlo nihalo v eno drugo smer, ko imamo spet vprašanje, ki je bilo
               malo izpostavljeno, te maše za domovino. Ali je to primerno ali ni primerno, za
               udeležbo politikov in kjer se to konča. Po načelu enakosti, jaz ne vem, zdaj imamo
               džamijo, če bo kakšen muslimanski duhovnik povabil naše vidne politike h kakšnemu
               verskemu obredu v čast matere domovine, ne vem, kako bodo odreagirali in kako bo
               javnost to sprejela. Tako da, glede tega bi bilo verjetno dobro, da malo razmislimo,
               ker očitno, da je to naša slovenska posebnost, da moramo vse normirati. In očitno, da
               je to načelo, ki je zapisano v Ustavi, je premalo. V kakšni drugi družbi, bolj
               razviti, bi se to reševalo bolj elegantno, ne bi rabili vse napisati v zakon, kam kdo
               lahko kdaj gre pa kako ne more priti, ker bi vsak približno vedel kaj je spodobno in
               kaj je v skladu s tem duhom Ustave. Očitno pri nas še nismo tako zreli, potem pač se
               pristojnosti mešajo in politiki radi tudi naribajo politične točke takrat, ko je to
               mogoče, manj primerni, cerkveni dostojanstveniki pa zgleda tudi želijo pridobiti nek
               vpliv ali pa kakšno korist s tem, da se pač radi družijo tudi s politiki. Tako pač
               je.</p>
               <p>Verjetno bi bilo dobro pogledati kakšna je mednarodno-pravna primerjava na tem
               področju, kako to drugje rešujejo. Mogoče, to samo podam kot idejo, treba je
               razmišljati tudi o zakonodajnih rešitvah, nisem pa prepričan, da je to zakon o
               financiranju vzgoje in izobraževanja, ker imamo te situacije kjer se lahko cerkveni
               dostojanstveniki pa politiki ali pa javni prostor prepletajo. Teh kombinacij je
               veliko več kot pa samo šola. Verjetno bi morali razmišljati o tem, kdaj je to
               primerno in kako je to ustrezno in na kakšen način se to ustavno načelo pač mora
               uveljavljati v praksi. Na vsak način pa bi ta dialog moral biti strpen in
               demokratičen in mislim, da na ta način, da bomo poskušali vse normirati, vsak zakon
                  posebej<stage type="mag">(nadaljevanje)</stage> področen
               tokrat s področja šolstva, ne vem če je to najboljša pot. Potrebno je pač dvigniti
               neko splošno strpnost pa tudi samozavedanje kje so določene meje, ki jih ni dobro ali
               pa ni modro prestopiti, ko si v določeni vlogi, vsi imamo neke vloge v življenju,
               vsakemu pač v nekem življenjskem obdobju nekaj namenjeno in pomembno je, da ko imamo
               neko funkcijo, da se zavedamo tega pomena in da to opravljamo na ta način, da ne
               spodbujamo nekega nemira, nestrpnosti, ampak da poskušamo to narediti na ta način, da
               spoštujemo druge. To bi bilo eno načelo, ki bi se ga bilo veljalo držati. Seveda pa
               mislim, da ta razprava o razmejitvi med državo in cerkvijo bo očitno imela še nek
               epilog tudi v nadaljevanju.</p>
               <p>Hvala.</p>
            </sp>
            <sp xml:id="SDT7-OZIZŠIM-nujna-32-2017-09-14.sp27">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa!</p>
               <p>Zdaj jaz imam tu na seznamu še tri razpravljavce. Potem, če boste dr. Gregor Lesjak
               želeli spregovoriti, ker ste bili pozvani, ko boste dobili besedo. No edino, kar se
               tiče teh vabljenih. Mogoče res, tudi meni je žal, da ni predstavnikov te občine na
               tem našem, naši seji, ni pa res, da vsak poslanec ima možnost, enkrat ko je sklic
               zunaj tudi predlagati, če so že predlagatelji pozabili na to.</p>
               <p>Besedo dajem zdaj kolegu Janezu Janši.</p>
               <p>Izvoli.</p>
            </sp>
            <sp xml:id="SDT7-OZIZŠIM-nujna-32-2017-09-14.sp28">

               <speaker>JANEZ (IVAN) JANŠA (PS SDS):</speaker>

               <p>Hvala lepa za besedo!</p>
               <p>Glejte, ko je slovenska Ustava, ki še velja in v kateri je zapisano to načelo
               ločenosti države in verskih skupnosti, je bila sprejeta decembra leta 1991. Tukaj v
               sosednjem prostoru, v veliki dvorani. In nobenih problemov ni bilo takrat, nobene
               polemike o tem ali to spada v Ustavo ali ne, bilo je splošno soglasje vsaj.
               Parlamenta, pozicija, opozicije, civilne družbe, verske skupnosti, to je neka
               evropska norma, ki je zapisana tudi v številne druge Ustave. Vendar, danes prihaja do
               tega, da tisti prvotni namen oziroma prvotni pomen tega besedila, postaja vse bolj
               potvorjen. Vsak si ga razlaga kot si ga želi, v neko svojo smer. Zdaj ločenost ne
               pomeni izključenost in ločenost pomeni, da seveda verske skupnosti nimajo pravice da
               se neposredno vmešavajo v državne zadeve, hkrati pa tudi država nima pravice, da se
               neposredno vmešava v cerkvene zadeve. Gre to načelo deluje obojestransko. Zdaj, prej
               je bilo nekaj razprav, ki so to popolnoma zanemarile.</p>
               <p>Zdaj, ko je bila ta Ustava razglašena, je v tej veliki dvorani Državnega zbora,
               takrat še skupščine, sedel tudi ljubljanski nadškof Šuštar, v prvi vrsti. Tam kjer
               danes sedijo predsednik Ustavnega sodišča, Vrhovnega sodišča in tako naprej, je bil
               še en stol, malo drugačna je bila dvorana takrat, ampak na častnem mestu je sedel
               tudi dr. Alojzij Šuštar in nikogar to ni motilo, bilo je to popolnoma normalno.
               Čeprav je to eno leto po prvih strankarskih volitvah, po koncu državljanske vojne,
               kot je rekel takratni predsednik skupščine Bučar, glave še polne starih vzorcev,
               ampak očitno manj kot danes. Nikogar to ni motilo. Od takrat naprej sem bil jaz širom
               Slovenije na kakšnih 50, 60, 70 težko rečem natančno, otvoritvah raznih šol. Mogoče
               100. Na večini teh otvoritev je bil tudi blagoslov. Tudi letos marsikje, lani
               marsikje, na otvoritvah cest kjer se vsi vozimo, na otvoritvah gasilskih domov, kjer
               gasilci služijo vsem, bom rekel vernim in nevernim. Nobenega problema praktično ni
               bilo. Pravzaprav se spomnim samo enega zapleta, ki je bil pri blagoslovu Osnovne šole
               Desternik, ki se ga takratni minister za šolstvo Gaber ni želel udeležiti, ker je v
               programu pisalo, da bo tudi blagoslov, je pa tja poslal državno sekretarko za vsak
               slučaj. Je <stage type="mag">(nadaljevanje)</stage> pa v
               zadnjem času zdaj ta blagoslov »podružne« šole na polici mislim, da je tretji primer
               v zadnjem času, ko so bile na to reakcije in ko je Ministrstvo za šolstvo poslalo
               inšpekcije. Za čuda so to vsi trije primeri v mojem volilnem okraju. Nikjer drugod to
               nikogar ne moti. Šlo je za osnovno šolo v Zagradcu, kjer je bila pritožba potem za
               Osnovno šolo Luis Adamič Grosuplje, kjer so vložili pritožbo še eni iz kluba
               nestrpnih, Krajevna organizacija Zveza Borcev. Povsod je bila poslana inšpekcija in
               povsod je šolska inšpekcija ugotovila, da ni šlo za kršitev nobenega predpisa
               ničesar. Kolegica Bah je prej citirala mislim, da iz enega od teh inšpekcijskih
               zapisnikov ugotovitve. Ni res, da stvar ni urejena. Zdaj tekom teh desetletij se je
               izoblikovala neka praksa, šolska inšpekcija je bila v teh primerih zraven, so
               preverili zadeve in nikjer ni bilo ugotovljeno, da je bilo to ustavno načelo
               kršeno.</p>
               <p>Kar se tiče Police, glejte, tam so krajani dolga leta, desetletja čakali na to šolo,
               občina je prosila ministrstvo za pomoč, niti tolarja država ni dala, in zdaj če bi
               hotel biti malo ciničen, bi rekel, da Ustava ne prepoveduje ločenosti verskih
               skupnosti in občin. To šolo je zgradila občina, popolnoma ljudje so prispevali, v
               Občini Grosuplje za to šolo v celoti. Kljub prošnjam, ministrstvo ni dalo nič.
               Pošilja pa zdaj ministrica inšpekcijo. Šola na dan, ko je bila otvoritev, ni začela
               delovati, imela pa je uporabno dovoljenje. Ne drži, da šola ni imela uporabnega
               dovoljenja. Izdano je bilo avgusta. Ja pač, ker se je govorilo. Ampak formalno še ni
               bila prevzeta s strani šole, bila je stvar občine, ki je investicijo peljala, občina
               organizirala dogodek in občina je pripravila program, v programu je sodeloval tudi
               predsednik republike, ki ni imel nobenih pripomb na program kot jaz vidim s tega
               dopisa, kot jaz vem, se je celo sam povabil tja, tako da ni bilo neke prisile in
               glejte, otroci, starši, vsi so zadovoljni, da končno tam šola je in tudi program je
               bil lep.</p>
               <p>Da se zdaj iz tega dela nek problem, glejte, to je, to je odraz nestrpnosti. To je
               odraz nestrpnosti. In tudi, bom rekel, popolno sprenevedanje kar se tiče, kar se tiče
               stvarnih dejstev. O tem ali je blagoslov verski obred ali ne, ne odloča Združena
               levica ali karkoli, kakorkoli se že imenujete, ne odločamo mi, če je cerkev odločena
               od države, odloča Slovenska škofovska konferenca. To je njihova avtonomna odločitev
               in imamo bi rekel formalni akt s Slovenske škofovske konference, v katerem piše, da
               blagoslovi verski obred. Ni vladna komisija pristojna za to, da določi kaj je verski
               obred in kaj ni, glede na to kar piše v Ustavi. V tem členu, ki ga vsi citirate. To
               je stvar verske skupnosti. Torej blagoslov pač ni obred in obred je pač nekaj drugega
               po cerkvenih predpisih. S tem problematiziranjem tega programa se seveda dela tudi
               velika krivica katoliški cerkvi, večinski cerkvi v tej državi. Katoliška cerkev je
               večinska cerkev, največja civilna družba v Republiki Sloveniji, prazniki te cerkve so
               zapisani, največji, so zapisani v zakonu o državnih praznikih in drugih dela prostih
               dnevih in to je, bom rekel nekaj povsem normalnega, ne samo pri nas ampak tudi povsod
               drugo. Slovenci smo večinsko pač krščanski narod, nismo muslimanski in to tudi nikoli
               ne bomo. Če bi, bi bil pa tam verjetno bajram zapisan. <stage type="mag">(nadaljevanje)</stage> To je dejstvo, ki za tem <stage>/ nerazumljivo/</stage> v
               bistvu ni nobene zveze. To so dejstva, na podlagi katerih se pač življenje
               odvija.</p>
               <p>Zdaj, krščanstvo ima tudi, delno je bilo to že omenjeno, velike zasluge za to, da
               šolstvo v Sloveniji sploh imamo oziroma točneje rečeno, da imamo slovensko šolstvo.
               Zdaj prva gimnazija na slovenskem je bila ustanovljena leta 1563, bila je
               protestantska latinska stanovska šola, kasneje jo je nadomestila jezuitska šola, ki
               je delovala do 18. stoletja in to je bila edina gimnazija takrat. Prva, prva
               znanstvena knjižnica na slovenskem je zaživela leta 1701 in sicer s pomočjo
               ljubljanske nadškofije. Prvo maturo v slovenskem jeziku je leta 1913 izvedla
               Škofijska gimnazija v Šentvidu. Prvo maturo v zgodovini v Sloveniji je izvedla
               Škofijska gimnazija v slovenščini leta 1913. Jaz sem vesel, da Demosova Vlada leta
               1991 omogočila vrnitev na moj predlog škofov iz zavodov, ljubljanski nadškofiji,
               zato, da se je tam ta dejavnost obnovila. Enako sem vesel, da sem leta 2009 omogočil,
               da je bilo vrnjeno oziroma, da je bila izvedena poravnava tudi za delo starega
               zemljišča kjer je danes Osnovna šola Alojzija Šuštar. In ko včasih tja zaidem vidim
               znane obraze, ki se v javnosti zavzemajo za javno šolstvo, svoje otroke pa vozijo v
               katoliško osnovno šolo in katoliško gimnazijo. <stage>/ oglašanje iz dvorane/</stage> Ne bom
               našteval imen, ker jim tega ne štejem v slabo. Vsak si svojim otrokom želi bom rekel
               čim boljšo vzgojo in da bi postali čim bolj normalni in to normalnost očitno bolj kot
               v javnem šolstvu, ker v Ljubljani je polno drugih javnih šol, vidijo v teh ustanovah,
               kjer visijo križi tudi, če ne v šoli pa na hodniku. Tako da, stvar, ki je bom rekel
               precej izven normalnosti je ta hipokrizija, ki se pojavlja v javnem diskurzu okoli
               teh vprašanj pa financiranja zasebnega, javnega šolstva in tako naprej. Jasno je, da
               je javno šolstvo osnova, hrbtenica vzgoje in izobraževanja, da tako je, da bo tako
               ostalo, da pa, če hočemo kvalitetno javno šolstvo, mora biti tudi konkurenca in kar
               se tiče te konkurence je spet, bom rekel katoliško šolstvo prvo omogočilo, da vsaj v
               določenem majhnem delu to obstaja. Tudi prva ustanovljena gimnazija na novo na
               slovenskem po osamosvojitvi, je bila katoliška gimnazija v <stage>/ nerazumljivo/</stage>. Takrat je
               na otvoritve nadškof Alojzij Šuštar dejal, da je to spomenik zgodovinskemu letu, ko
               se je Slovenija, ko se je Slovenija osamosvojila.</p>
               <p>Zdaj, ta nestrpnost malo, malo moti no, ali pa mogoče tudi skrbi. Glejte, to, ta
               diskurz nas ne vrača v tiste kot je bilo rečeno čase med dvema svetovnima vojnama,
               kjer bi naj vsi bili, morali biti katoličani, če so se deklarirali za Slovence, to je
               bom rekel popolno nepoznavanje zgodovine. Večinska stranka je bila katoliška in so
               bili tudi liberalci in so bili socialisti in tako naprej, dokler jih niso vse
               pospravili. V eno stranko se je sililo ljudi kasneje. V tistem času se je pobilo,
               zaprlo, mučilo, izgnalo na stotine slovenskih duhovnikov in diskurz, ki se zdaj
               pojavlja, bolj spominja na tiste čase kot na tiste med obema vojnama. Ko je ta država
               nastajala, smo imeli na temle trgu, Trgu republike eno veličastno proslavo 26. junija
               1991 in novo državo in slovensko lipo, kot simbol te nove države, je v sklopu uradne
               proslave, saj so se nekateri mikrofoni izključili, ampak <stage type="mag">(nadaljevanje)</stage> to nič ne spremeni dejstva. Blagoslovil tudi
               nadškof Alojzij Šuštar. Niti ene, ene same pripombe ni bilo na telesu<stage>(?)</stage>. Nobenega
               protesta, ničesar. S tistega droga se je spustila zastava z rdečo zvezdo, dvignila se
               je slovenska zastava in takoj za tem se je blagoslovil simbol slovenstva, slovenska
               lipa. Ta država je nastala z blagoslovom. Tista, ki je pa takrat propadla, pa ni
               nastala z blagoslovom. Zato je tudi propadla. Nastala je s krvjo. In z zločinom. Tako
               da, to, to problematiziranje nečesa kar je pravzaprav samo po sebi umevno, kar je, če
               hočete, utemeljeno tudi v sodbah Evropskega sodišča za človekove pravice. Kolega
               Breznik bo verjetno kasneje nekaj od tega citiral. Je bom rekel tesno povezano s tem
               kar sem zdaj govoril. Z jokanjem za neko državo zgrajeno na zločinu in omalovaževanju
               države, ki je nastala z blagoslovom. Pa še to me čudi, moram reči, da nekdo, ki pač
               se razglaša za ateiste in tako naprej, da ga blagoslov tako moti. Saj če so to prazne
               marnje, če to nič ne pomeni, potem ne vem zakaj, zakaj to nekoga tako moti. Drugo je,
               če bi neka verska skupnost, tudi večinska, tudi katoliška, katerakoli, vsiljevala
               otrokom neko versko prepričanje. Tukaj bi pa seveda ta člen Ustave bil neposredno,
               neposredno napaden. Ampak tam ni bilo nobenega pouka, nobenega vsiljevanja, nobenih,
               bom rekel, obveznih prisotnosti, šola se še ni začela, prvi september je na polici
               ravnateljev dan za šolo, naslednji dan se je začelo. Tako da, inšpekcija, ki jo je
               gospa kandidatka za predsednico države in minister za šolstvo zdaj poslala na Polico
               namesto, da bi pomagala s finančnimi sredstvi, bo lahko ugotovila tisto, kar je
               ugotovila, ko so šli na osnovno šolo Luis Adamič v Grosuplje ali Zagradec pa morda še
               kam. Zanimivo pa je, da hodijo samo nekam. Jaz sem malo gledal okoli po teh
               prireditvah v zadnjih tednih je bilo v Sloveniji verjetno, jaz sem jih našel nekaj
               deset, ampak verjetno je bilo kakih 100 blagoslovitev javnih objektov, tudi šol,
               vrtcev. Vrtec kamor hodi moj najmlajši sin, je v bivšem župnišču, ker ga cerkev
               posoja krajevni skupnosti, ker nima svojih prostorov in še nekaj deset takšnih
               primerov je po Sloveniji. Pa nihče ne dela nobenih problemov, tudi starši otroki
               hodijo v šolo na Polici, nekateri so katoliki, drugi niso. Ampak nihče ni imel
               nobenih pripomb na to. Jaz to okolje poznam in je zelo, bom rekel, nenavadno in
               protestiram proti temu, da se neka nestrpnost in razdor vnaša od drugod. Tako da,
               mene tudi veseli dokaj umirjena razprava koalicijskih poslancev, tako da upam, da na
               koncu tudi ne bo nekih, nekih sklepov, ki zgolj, bom rekel, spodbuja nestrpnost v to
               smer in upam, da je to pač zadnjič, da se taka tema obravnava na odboru Državnega
               zbora. Je bila zahteva za sklic seje legitimna, vsaka poslanska skupina lahko to
               zahteva in tako naprej, ampak glejte, vendarle tukaj so neka dejstva, za katera ni
               dobro, da jih ignoriramo.</p>
            </sp>
            <sp xml:id="SDT7-OZIZŠIM-nujna-32-2017-09-14.sp29">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa!</p>
               <p>Besedo ima kolega Franc Breznik. Izvoli.</p>
            </sp>
            <sp xml:id="SDT7-OZIZŠIM-nujna-32-2017-09-14.sp30">

               <speaker>FRANC BREZNIK (PS SDS):</speaker>

               <p>Najlepša hvala gospa predsednica.</p>
               <p>Torej jaz bi nekako poskušal svojo argumentacijo opreti vsaj na tri točke. <stage type="mag">(nadaljevanje)</stage> Prva točka so izredne
               pristojnosti lokalne samouprave. V tem primeru, mislim da, je nekaj mojih
               predhodnikov povedalo nekaj na to temo in že, zaradi te točke in vseh teh argumentov
               ta razprava in mešanje izvršilne veje oblasti v lokalno samoupravo <stage>/ nerazumljivo/</stage> je
               bila zadeva že ad acta. Torej, nimamo se niti pravice vmešavati v izvirne
               pristojnosti lokalne samouprave, ki so ustanoviteljice osnovnih šol. Tudi ti verski
               obredi so del kulturne tradicije in interpretacije, lahko rečem, lokalne samouprave,
               tudi v tem smislu.</p>
               <p>Drugi del točke, seveda izvirni. Nekako zavračam vse tisto, kar je bilo na začetku,
               ko smo prišli v ta prostor. To je o katoliški cerkvi, da vsiljuje svoj pogled v
               šolstvo. Slovenski šolski sistem razen 45-letnega izhoda izhaja iz krščanske
               tradicije in lahko rečemo, da tudi konstitutivni jezik slovenske kulture izhaja iz
               Brižinskih spomenikov kot takšnih. Prvi zapis imamo v Brižinskih spomenikih in potem
               lahko skozi kompletno obdobje tudi v času, ko smo živeli 650 let v Habsburški
               monarhiji, ugotavljamo, da smo ta jezik ohranili, da je katoliška cerkev v veliki
               meri prispevala k ohranitvi tega jezika, prispevala k temu, da so najboljši sinovi
               ali pa sinovi, ki so bili iz najbolj revnih družin, nenazadnje, večinoma slovenskih
               kulturnih krogov ali pa kulturnikov, njihov življenjepis se začne s šolanjem v
               katoliških cerkvah in nenazadnje je katoliška cerkev potem spodbujala njihov študij v
               središču sveta, kar je predstavljal Dunaj, vsaj v 15., 16., 17. stoletju. Gospod
               Janša je lepo pisal zgodovinski pogled od prvih gimnazij in vseh teh osnovnih šol.
               Torej, močen pogled slovenske katoliške cerkve na spodbujanje slovenskega jezika. Jaz
               bi omenil samo še ustanovitev Knafljeve ustanove na Dunaju leta 1676, torej Luka
               Knaflja, ki je umrl leta 1671, zapustil veliko zapuščino, velik del premoženja in čez
               pet let je potem nastala Knafljeva ustanova. Torej, najstarejša ustanova na
               Slovenskem. Doktorica Verica Trstenjak, kot veste ali pa vsaj nekateri mogoče veste,
               je iz tega doktorirala. Torej, je tudi del neke študijske literature za študente
               prava. Torej, Knafljeva ustanova, ko sem tudi sam živel na Dunaju, lahko rečem, bi
               želel, da si večina slovenskih izobražencev, pa tudi ostalih ljudi pogleda njeno
               zgodovino in pogleda velikane slovenske kulture, umetnosti in slovenske akademske
               miselnosti, koga vse je katoliška cerkev spodbujala, da se je šolal v Knafljevi
               ustanovi. Nikoli ne bi slišali za Cankarja, nikoli za Prešerna, nikoli za Miklošiča,
               Hermana Potočnika, Stritarja, ki je ves čas živel na Dunaju, in Štefana, ki je bil z
               28. leti doktor, ki je bil s 30. član dunajske Akademije znanosti in umetnosti.
               Spoštovane kolegice in kolegi, ko stojite pred Miklošičevim spomenikom, se spomnite,
               da je Miklošič vodil stolico za slovenski jezik na dunajski univerzi. Torej, v času
               tudi še pred tem, to je v času Habsburške monarhije, se morate zavedati, da je še
               pred Marijo Terezijo, to je tudi njen oče, da so spodbujali slovenski jezik, da vse
               tiste laži, ki so se v prejšnjem totalitarnem režimu nekako pojavljale v slovenskem
               izobraževalnem sistemu, ne držijo. V veliki meri se imamo zahvaliti Luki Knaflju,
               predvsem ker je ustvaril akademsko elito, ki je bila svetovnih razsežnosti. Vsi
               velikani, ki so z zlatimi črkami zapisani v slovensko zgodovino, tako na kulturnem
               kot akademskem področju, lahko rečemo, izhajamo, so se šolali predvsem na relaciji
               Praga-Dunaj-Budimpešta, kasneje Pariz, vsa ta kvazi elita med 45-letnim totalitarnim
               režimom pa se je šolala na relaciji Kumrovec-Beograd. To je neka primerjava enega
               dela elite v času, ko je bila katoliška cerkev odstranjena iz slovenskega javnega
               prostora. Treba se je zavedati, da je bila Teološka fakulteta ustanoviteljica
               ljubljanske univerze 1919. leta in da največji problem, tudi zgodovinski, razdvojenje
               ni bil med prvo in drugo svetovno vojno, ampak je bil kakšno stoletje pred tem. Začel
               se je po Ilirskih provincah, torej med Ilirskimi provincami, 1809-1813 v tem
               štiriletnem obdobju, ko so se v ljubljanskem delu, torej tam, kjer se je čez dobrih
               sto let začela bratomorna vojna, pojavile tako imenovane jakobinske celice. Torej,
               jakobinci z njihovim izvorno<stage type="mag">(nadaljevanje)</stage> bojevitim ateizmom in začel se je. Posledico bojevitega
               ali agresivnega ateizma ste lahko danes videli v prvih petih minutah retoričnega
               izvajanja ali pa retoričnih »rabuk« kolegov iz Združene levice. To je tipičen primer,
               kar se je ustvarilo po Ilirskih provincah, torej po letu 1813 in kar se je kasneje
               rezultiralo po letu 1930, 1932, ko se začne razdvojevati radikalni del teh
               jakobinskih revolucionarjev iz tako imenovane socialdemokratske stranke, del teh,
               seveda polpismenih, je vodilo špansko državljansko vojno, se vrnejo in začnejo
               revolucijo v slovenskem prostoru. To je kratka zgodovina pregleda, da vemo, zaradi
               česa imamo ta bojeviti ali agresivni ateizem na Slovenskem, kdaj je nastopil in v
               kakšnem obdobju je ta nastopil. Ne poznamo ga v nobenem obdobju. Niso moje besede,
               ampak so besede večinoma slovenskih akademikov, ljudi, zgodovinarjev, ki to obdobje
               poznajo. Bil bi predolg, če bi razlagal še določeno argumentacijo.</p>
               <p>Tretjo točko pa bom nekako lansiral v tisto najbolj pomembno področje, torej v prakso
               Evropskega sodišča za človekove pravice, različne sodbe. Sam sem pripravil magistrske
               naloge na eni izmed pravnih fakultet in seveda je to del mojega študijskega gradiva.
               Ravno zaradi tega sem to poletje nekako preživel s to temo in mi je nekako, moram
               priznati, tema danes pisana na kožo. Ne bi bil rad predolg, zato bom v tej zadevi
               sprva citiral Resolucijo Evropskega parlamenta o verskih simbolih in subsidiarnosti,
               številka B7-0275/2009. Evropski parlament govori v tretji alineji o upoštevanju
               Lizbonske pogodbe, predvsem pa govori o upoštevanju med drugim sodbe Evropskega
               sodišča za človekove pravice v zadevi Lautsi proti Italiji. Zaradi česa govorim, bom
               v kratkem obrazložil to sodbo, za kaj se je šlo. Torej, šlo je za finsko državljanko
               z italijanskim državljanstvom, ki je zahtevala odstranitev razpel iz učilnic v javni
               osnovni šoli v kraju Abano Terme pri Padovi, ki sta jo obiskala njena otroka, z
               obrazložitvijo, da motijo izobraževanje njenih in tudi otrok drugih veroizpovedi
               oziroma ateističnih in agnostičnih otrok. Zadeva je tekla tudi na vrhovnem sodišču v
               Italiji. Vrhovno sodišče je zadevo seveda zavračalo, zato se je ta finska državljanka
               obrnila na Evropsko sodišče za človekove pravice, ki je, lahko rečem, prisodilo v
               njeno korist. Torej, na prvi stopnji, mali senat je zastopal, in je mislim, da dobila
               pet tisoč evrov odpravnine s tem, da ni zahtevalo odstranitev verskih simbolov iz
               italijanskih učilnic. Zadeva je eskalirala torej v letu 2009, 2010. Kot tretja
               stranka v postopku se je prijavilo, mislim da, petnajst evropskih držav <stage>(nekje imam
               zapisano)</stage>. Med njimi naj naštejem… Celo dvajset držav je zavzelo javno stališče v
               korist navzočnosti Kristusovega simbola v javnem prostoru te države. Med drugim so
               bile Armenija, Bolgarija, Ciper, Grčija, Latvija, Malta, Monako, Romunija, celo Ruska
               federacija, pa San Marino, Albanija, Avstrija, Hrvaška, Madžarska, Moldavija,
               Norveška, Poljska, celo Srbija, Slovaška in Ukrajina, Te države so bile torej
               podpisnice, da so stranke v postopku kot tretje stranke, ki so zainteresirane za ta
               postopek. Lautsi-Italija se je torej končal z veliko zmago verskega simbola kot
               križa. Jaz bom poskušal sedaj obrazložiti del argumentacije velikega senata ESČP-ja,
               ki je v zadevi Lautsi in še v dolgi vrsti skladnosti verskih simbolov, mi imamo še
               približno petnajst takšnih jurikatov, ki se navezujejo na verske simbole ali pa na
               simbole krščanstva, torej predvsem, ali so v skladnosti z evropsko konvencijo. Torej,
               govorijo, vse zadeve izvirajo iz ene dileme, ki se tudi danes, tukaj na tem odboru
               pojavlja. To je, s katero se soočajo sodobne evropske družbe, kako razrešiti konflikt
               med izvrševanjem posamične verske svobode in drugimi pravicami, kot je recimo pravica
               do svobode izražanja in pravica do izobraževanja. Jaz mislim, da se danes tukaj ta
               dilema pojavlja in mislim, da bi bil čas, da to razpravo tudi v ostalih primerih
               razrešimo in da se javnost, ki nas mogoče gleda preko televizijskih sprejemnikov,
               sooči z dejstvi, torej z evropsko prakso, ki velja <stage>/ nerazumljivo/</stage> in mora veljati v
               vseh evropskih zadevah in tudi v vseh sodbah naših sodišč. Torej, vredno se je
               vprašati, ali ima država obveznost zagotoviti vrednostno nevtralno javno sfero ali je
               morda laičnost oziroma sekuralizem samo ena v množici prepričanj<stage type="mag">(nadaljevanje)</stage> in veroizpovedi? Torej, z drugimi
               besedami … Ali je prazen zid v šolski učilnici kaj bolj nevtralen kot razpelo ali
               kakšen drug verski simbol, ki ga obesimo na tablo oziroma poleg nje? Oba pristopa
               torej po mojem mnenju izražata politično oziroma versko prepričanje, tudi
               sekuralizem, tudi sekuralizem je versko prepričanje, v filozofskem smislu, pa bom
               pozneje obrazložil. Komentatorji, ki zagovarjajo izločitev verskih simbolov iz javne
               sfere, niso najbolj prepričljivi, saj se izgubljajo v labirintu političnih stališč,
               kar navsezadnje priznavajo tudi sami. Sekuralizem ne more biti nevtralen, saj je
               utemeljen v nasprotju s poglavitnim filozofskimi oziroma svetovno nazorskimi
               doktrinami, zato sekuralizem tudi ni odgovor za razrešitev dileme o položaju vere v
               javni sferi, saj, kot to utemeljujejo v tej sodbi, to je utemeljil sodnik <stage>/
               nerazumljivo/</stage>, pravno neiskreno zagovarjati politično stališče, ki deli našo družbo,
               in obenem trditi, da je takšno stališče nevtralno. Še jasneje se v tej sodbi, torej v
               pritrdilnem ločenem mnenju izrazila sodnica Powerjeva <stage>(?)</stage>, ki je zapisala, da
               nevtralnost od države zahteva, da uporablja pluralistični, ne pa sekuralistični
               pristop. Pluralistični pristop spodbuja spoštovanje vseh svetovnih nazorov, ne le
               enega. To je bistvo te sodbe in to je tudi dilema, ki se danes pojavlja. Ne morete s
               sekuralizmom ločiti vsega tega, ampak mora delovati država v obliki pluralizma, torej
               tudi v sferi osnovnih šol. Torej, nadaljujem … Sekuralističnega nazora ne moremo
               označiti kot nevtralnega. To je tisto negativno dejstvo, ki ga nekateri zagovarjajo,
               tudi v Združeni levici. Sekularizem kot nazor ni nevtralen. Nevtralnost je mogoče
               doseči zgolj, če družba sledi pluralnosti veroizpovedi ter svetovnonazorskim
               pristopom in jo spodbuja. Komentatorji, ki kritizirajo odločitev ESČP v zadevi Lautsi
               kot odgovor na vlogo vere v javni sferi torej ponujajo ustavni sekuralizem, kar pa ni
               res. Ustavni pluralizem moramo zagovarjati. Ta odločitev pomeni zmago za Evropo, saj
               Evropa ne more biti zvesta sama sebi, če krščanstvo potiska na obrobje. Ta odločitev
               bolj pomeni zmago za Evropo kot pa za križ. Torej, vsa sodna odločitev je bolj
               pomembna za Evropo kot sodni križ, kar je tudi mnenje večine sodnikov velikega
               senata. Evropa ni pripravljena zanikati lastne istovetnosti, zavračanje, zatiranje
               krščanstva v imenu človekovih pravic. Sodišče je pravzaprav spoznalo, da ima v
               državah s krščansko tradicijo krščanstvo izrecno družbeno veljavo, ki se razlikuje od
               drugih filozofskih in tudi verskih prepričanj in upravičuje prevzem razlikovalnega
               pristopa, kjer je to potrebno. Ker je Italija dežela s krščansko tradicijo, je
               krščanski simbol upravičeno udeležen izrecne vidne navzočnosti v družbi. Ta odločitev
               je za Evropo izjemno pozitivna, ima globoko združevalno veljavo. Torej, krščanstvo
               kot tako, kar govori tudi večina politikov, je evropska podstat. Evropa bo padla ali
               pa ostala na krščanstvu in na spoštovanju človekovih pravic z roko v roki. Sodišče je
               ohranilo globoko povezanost, medsebojno odvisnost in združilo duhovne in moralne
               vrednote, na katerih temelji evropska družba. Ta odločitev je zvesta statutu
               Evropskega sveta, ki pravi, da evropske države zagotavljajo svojo predanost duhovnim
               in moralnim vrednotam, kot so skupna dediščina njihovih narodov in različnosti ver,
               posameznikove neodvisnosti, politične svobode in zakonodaje vodil, ki sestavljajo
               temelje celotne pristne demokracije.</p>
               <p>Naj zaključim … Potiskanje krščanstva na obrobje v imenu človekovih pravic, torej, če
               še ponovno citiram argumentacijo ESČP-ja v zadevi Lautsi, je prekinilo to
               prepletenost moralnih in duhovnih vrednot, s čimer bi se razdvojila istovetnost
               Evrope. Torej, pred nami je rešitev. Pred nami je rešitev, ki jo moramo uveljavljati
               tudi v slovenskem pravnem sistemu, je erga omnes, velja v vseh državah članicah in
               tudi zadeva Lautsi, če boste pogledali sodno prakso, tudi številne debate slovenskih
               ustavnih pravnikov, govorijo ravno v ta prid. Mislim, da sem s to temo nekako
               postavil ali pa vsem tistim, ki dvomite, ki iščete to prepletenost, torej, ki ste
               govorili tudi o negativnem in pozitivnem vidiku svobode in kjer so te meje… Torej,
               Evropsko sodišče za človekove pravice postavlja daleč bolj v krščanski del, kot pa
               ste si ga danes vi tukaj sploh predstavljati. Tudi razpelo, tudi verski križi na
               nekih stenah, če je to neka <stage type="mag">(nadaljevanje)</stage> krščanska tradicija naše države, torej sodijo v ta
               prostor in niso del… ne morejo biti del sekuralizma, ampak predvsem del pluralizma.
               Torej, ta stena, če bi bila nevtralna, ne bi predstavljala ničesar. To je bistvo in
               ta judikat Lautsi proti Italiji je, lahko rečemo, neka naša iztočnica, neka naša
               iztočnica in ta sodba se mi zdi zelo pomembna, zato da mi zaključimo te debate
               napačno interpretirane slovenske Ustave. Seveda pa, če bo še kakršnakoli možnost za
               razpravo, če bo ta seja dolga, bom pa citiral še celo vrsto drugih judikatov, ki so
               še bolj radikalni in gredo še bolj v prid krščanski tradiciji v evropskih
               državah.</p>
               <p>Najlepša hvala.</p>
            </sp>
            <sp xml:id="SDT7-OZIZŠIM-nujna-32-2017-09-14.sp31">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala.</p>
               <p>Besedo dajem predlagateljici Violeti Tomić.</p>
               <p>Izvoli.</p>
            </sp>
            <sp xml:id="SDT7-OZIZŠIM-nujna-32-2017-09-14.sp32">

               <speaker>VIOLETA TOMIĆ (PS Levica):</speaker>

               <p>Hvala za besedo, spoštovana predsednica.</p>
               <p>Zdaj, mislim da, je čas, da malo odgovorim na nekatere navedbe, ki sem jih zelo, zelo
               podrobno poslušala.</p>
               <p>Najprej, kolega Jožef Horvat je rekel: »Država še ni normalna.« Kaj pomeni to?
               »Država še ni normalna.« Ali to pomeni… <stage>/ oglašanje iz dvorane/</stage> Zdaj jaz govorim,
               dovolite… da smo vsi krščeni? Kajti potem pridemo do popolnoma fašistoidne izjave
               sestre Eve Irgl, ki pravi, da je vstopna viza v Slovenijo krstni list, drugače jih
               postrelimo na meji, bog bo že poznal svoje. A tukaj govorimo o verski svobodi? Tukaj
               govorimo o enakopravnosti? To je svoboda enih na račun vseh drugih. Janez Janša je
               govoril, da mnogi, ki zagovarjajo javno šolstvo, dajo v katoliške šole svoje otroke,
               da bi otroci <stage>(citiram)</stage> »postali normalni«. Lepo vas prosim, mene pa te trditve zelo
               skrbijo. Mi, vsi ostali za vas nismo normalni. To je huda podlaga za klerofašizem in
               izločevanje vseh drugačnih. Glejte, bog je zelo širok pojem in jaz ostro zavračam
               pavšalne oznake, da smo mi ateisti, še manj pa, da smo bojeviti ateisti. Nisem ne
               bojevita, nisem niti ateist. Vendar je moja vera stvar mojega srca in ne inštitucije,
               predvsem pa ne potrebujem posrednika, tako kot je RKC posrednik do boga, posrednik do
               šole, posrednik do dobrodelnih organizacij in ravno tako posrednik, kot smo sinoči
               slišali, zdravstvenih storitev kot solastnik Medicorja. Glejte, posredniki, pa kaj
               delajo?, jemljejo velike provizije in država jih za to bogato nagrajuje in
               tolerira.</p>
               <p>Nadalje, kolega Horvat je rekel, da je bil krščen v notorično ateistični državi leta
               1955, v prejšnjem sistemu. To je popolnoma kontradiktorno vsemu, kar ste povedali
               prej, kako je bila ta država strašno težka za verujoče. Spomnim se tistih časov. Po
               šoli so šli nekateri k verouku, nekateri smo šli kam drugam, v kakšen krožek,
               kakorkoli. Včasih smo bili celo »fouš« tistim, ki so hodili k verouku, ker so imeli
               neke svoje zgodbe, potovanja, ki jih mi drugi nismo imeli, vendar smo sobivali, kar
               danes, moram reči, ni tako samo po sebi umevno. Seveda, krst v skladu z otrokovo
               starostjo in svetovnim nazorom. To se popolnoma ne sklada s tem, da se že dojenčke in
               otroke, zelo majhne daje v nekakšne inštitucije. Razpihovanja rasne in verske
               nestrpnosti… Slišali smo veliko argumentov s strani RKC, zakaj smo vsi ostali
               nenormalni in ne želim biti nenormalna. Verski dostojanstvenik je pred leti govoril,
               da so nekrščeni otroci psi. Oprostite, jaz sem se morala dvigniti proti temu, kajti
               nihče ni vstal in rekel: »Ma, čakajte malo, s tem kršite naše pravice, osnovne
               pravice. Mojega otroka ne bo nihče zmerjal na tak način.« Skratka, vi ne razumete
               načela strpnosti, osnovnega načela.</p>
               <p>Kolega Dragan Matić, nisem vas obsojala za javno in zasebno šolstvo. O tem je nekaj
               govoril Kordiš, pa pustiva to. Narobe ste me razumeli, vendar, ja, Cerkev je imela
               različne faze, se strinjam, in ne bomo šli zdaj v detajle zgodovine, kajti eden bo
               potegnil tiste svetlejše, drugi, ki mu je ta cerkev prizadejala neke<stage type="mag">(nadaljevanje)</stage> bolečine, bo pa potegnil ven druge.
               Recimo, zažiganje protestantskih knjig sigurno ni pripomoglo k slovenskemu jeziku in
               ohranjanju kulture.</p>
               <p>Janez Janša je povedal isto kot jaz. Obstaja dvojna ločenost. To je isto, kot če bi
               se država vtikala v verske skupnosti in bi Državni zbor imenoval recimo ljubljanskega
               nadškofa ali pa zakonom določal verske dogme. Je nedopustno in ravno tako je
               nedopustno obratno. Ja, bil je dr. Alojzij Šuštar, kajti bil je konkordat<stage>(?)</stage> z
               Vatikanom. Ja, potem denacionalizacija in tako naprej. Ja, ampak pustimo zdaj
               zgodovino, bodimo tukaj. Ves čas, vedno, kadar razpravlja Janez Janša, ne pozabi
               poudarit, kako grozno je bilo v prejšnjem sistemu in kako so <stage>(citiram)</stage> »v eno stranko
               se je sililo ljudi«. Konkretno Janez Janša je kazal ogromno ljubezni do te stranke, v
               katero je bil menda prisiljen iti. Jaz nikoli nisem rabila v to stranko, da sem
               dobila službo, ker sem bila dovolj dobra, da sem kljub kritični misli takrat, v
               osemdesetih letih dobila redno zaposlitev. Nekateri, bog ve zakaj, so morali delati
               nekaj zaradi kariere, ampak ne nam tega očitati. To je bila vaša osebna
               odločitev.</p>
               <p>Skratka, pripomb ni bilo pri vseh krstih in žegnih. Ja, bile so pripombe, vendar ste
               jih vse utišali in zato se tukaj postavljam v bran vsem tem ljudem, ki so se že leta
               2009 na Polici dvignili in inšpekcijo klicali, da ne bi radi imeli šole pod razpelom
               in se dvigam tudi proti vsem… Recimo, telovadnica v Dornberku, kjer svetnik Nove
               Slovenije ni želel priti na otvoritev telovadnice, ker so se učitelji skupaj z
               ravnateljico odločili, da župnik ne bo blagoslovil nove telovadnice. Investicijo je
               financirala občina, sedaj nam pa učitelji diktirajo, kdo in kaj bo imel besedo na
               otvoritvi. Glejte, so primeri, ampak vsak navaja samo tiste, ki mu pridejo prav.</p>
               <p>Zdaj, pravite, da verska skupnost ne vsiljuje verskega prepričanja. Sto blagoslovov
               šol in vrtcev, pravite, da je bilo. In – ali to ni indoktrinacija? Če ta blagoslov
               tako pomaga, pa dajte mi povedati, zakaj cerkvenim firmam ne gre bolje? Zakaj smo
               morali Zvon Ena, Zvon Dva dokapitalizirati? Zakaj? Ne velja za RKC ista zakonodaja
               kot za vse ostale državljane in za vse ostale verske skupnosti? RKC-ju gre predvsem
               za gospodarsko in politično dejavnost. Zato pravim, da je potrebno iz gospodarstva in
               javnih ustanov, cerkve nekako jim ne dovoliti, a veste, kajti… Poglejte, kakšna
               finančna škoda se je zgodila zaradi denacionalizacije. Imamo dokumente, da je Cerkev
               dobila gozdove, ki sploh niso bili več njeni. V tridesetih letih so jih prodajali.
               Obstajajo pogodbe. Seveda, ko je potem človek, ko je ena organizacija tako močna in
               ko smo bili prvič okradeni leta 1991, ko ji je bilo podeljeno neko premoženje, ki ji
               ni pripadalo, je bilo drugič 2014, ko so cerkvene izgube preselili na slabo banko. Se
               pravi, na vse nas državljane. Verjemite, da so žegnali, verjetno, te svoje Zvonove,
               pa kaj je pomagalo? Seveda je vsaka vlada iz popolnoma taktičnih razlogov tolerirala
               RKC, ker je rabila podporo te sicer zelo velike verske skupnosti, hkrati pa je delala
               v nasprotju z vsemi vrednotami, ki naj bi krasile našo šolo. Skratka, širila je
               sovraštvo do nezakonskih otrok. Pravite: »Tradicija.« Tudi pankrti so bili del
               tradicije, ki smo jo hvala bogu, bom rekla, hvala bogu, tistemu direktnemu tam gor v
               nebesih, da smo jo presegli, takšno tradicijo. Širila je nestrpnost do neporočenih
               žensk. Poglejmo danes. Pred porodnišnico pritiskajo na ženske, ki se odločijo za
               prekinitev nosečnosti, pripadniki<stage type="mag">(nadaljevanje)</stage> RKC-ja. Ali je to svoboda, o kateri govorite? Širila je
               sovraštvo do neporočenih žensk, do gejev, do evangeličanov, do pravoslavnih, da o
               muslimanih pa sploh ne govorim. Vsak musliman je že terorist. Skratka, kaj pa je
               delala? Blagoslavljala je orožje, podpirala je vojne in ob tem pa je ves čas
               brezsramno bogatela. Brezsramno bogatela. Oprostite, če ne pristajamo na sodobni
               klerofašizem, zaradi tega še nismo nestrpni. Mislim, res s popuščanjem te Vlade tem
               napadom na civilizacijske norme res ne boste naredili državljanom nobene usluge,
               kajti oni se ne bodo ustavili. Veste, strašno je to, da je blagoslavljanje samo vrh
               ledene gore, osnovni problem je bogastvo in moč te Cerkve in moralni in finančni
               bankrot slovenske RKC. V moderni zgodovini Cerkve sploh ni primera, da bi papež
               zamenjal dva nadškofa hkrati in bi morala ena nadškofija finančno sanirati drugo, kar
               je naredila graška nadškofija za mariborsko. O tem se nismo pogovarjali. Glede na to
               je relativno nepomembno, da za RKC sploh ne veljajo več nobeni zakoni. Koliko
               pedofilskih afer »za otroke gre« smo pometli pod preprogo, ker so nedotakljivi?
               Skratka, mislim, da se pogovarjamo o svobodi, potem naj bo svoboda za vse enaka. Ti
               verski obredi niso stvar neškodljive tradicije poleg tega, da so v nasprotju z
               zakonodajo. Če imate dvotretjinsko večino, potem spremenite Ustavo. Dokler imamo
               nekaj zapisano v Ustavo, pa za božjo voljo moramo Ustavo upoštevati. Drugače smo –
               kje? V anarhiji. Če ni zakonov, če ni Ustave… Se pravi, 7. člen Ustave določa, da so
               država in verske skupnosti ločene in tudi to, da so vse verske skupnosti, 50 jih
               imamo, enakopravne, ampak obrede pa izvaja samo ena verska skupnost, kar pa nikakor
               ni z načeli verske pluralnosti, kot reče kolega Breznik. »Imamo pluralizem«. Jaz bi
               si želela, da ga imamo, vendar ga nimamo. RKC ima res največ pripadnikov, vendar je
               ta vera prišla k nam v 9. in 10. stoletju. Imamo veliko tradicionalnih ver –
               judovsko, luteransko, pravoslavno veroizpoved, poganska verovanja, ki jim danes
               rečemo staroverci in se vse bolj krepijo, tudi islam je kar precej prisoten. Ampak to
               ni pomembno. Mi smo v 21. stoletju. Mislim, moderna država mora vse verske skupnosti,
               vseh 50 obravnavati enakopravno ne glede na to, koliko imajo pod palcem. Za vse
               državljane morajo veljati enaki vatli ne glede na tradicijo, ne glede na število,
               predvsem pa mora upoštevati tudi neverujoče – ateisti, agnostike.</p>
               <p>Zato bi rada zdajle vprašala predstavnico ministrstva, ker sem poslušala tudi vašo
               razpravo… Moram reči, da sem kar zgrožena nad mnenjem aktualnega predsednika države
               Pahorja, ampak on me že dolgo ne more več presenetiti, niti razočarati. Ampak zanima
               me, ko pravite, da bo presodil inšpektorat, kaj se je zgodilo dejansko na Polici,
               kakšno logiko je zasledoval inšpektorat že prvič, da se je obrnil po mnenje na RKC,
               ki te blagoslove izvaja, ne pa na strokovnjake, recimo na Urad za verske skupnosti?
               In na podlagi česa se bo inšpektor odločil, ali gre za organizirani verski obred ali
               ne? Na podlagi tega, kaj mu bodo rekli v Škofovski konferenci? Oprostite, to je
               nedopustno. To je ena stran v postopku. V odzivu na priporočilo varuha človekovih
               pravic ste na ministrstvu zapisali, da bi dosledno uveljavitev 72. člena ZOFVI-ja,
               vključno z vključitvijo <stage type="mag">(nadaljevanje)</stage> z vključitvijo sankcij za kršitev, pomenila širjenje
               nestrpnosti. »Ulala«. Mislim, kako pa je ministrstvo prišlo do tega sklepa? Kako
               lahko z uveljavljanjem spoštovanja Ustave in zakonov širimo nestrpnost? To mi prosim
               razložite. Ampak a ni ravno obratno, da če so privilegirani ene verske skupnosti in
               postavljanje v neenakopraven položaj drugih verskih skupnosti in neverujočih,
               dejansko širjenje nestrpnosti, kajti tile ljudi nimajo glasu, mi smo tukaj zdaj
               njihov glas? In zakaj niste spoštovali priporočila varuha človekovih pravic? Zakaj
               ne? Vidim, da verniki ne marajo tudi papeža, zato ker je preveč toleranten, ki pravi:
               »Ni nujno biti katolik, da bi bil dober človek.« Pa so se radikalizirali, očitno, ni
               dovolj dober. In ravno tako vi ne spoštujete mnenja varuha človekovih pravic. Zakaj
               pa imamo inštitut varuha človekovih pravic? In kdaj ga nameravate upoštevati, ker ga
               je treba upoštevati ne glede na to, ali bo odbor danes glasoval za naše sklepe ali
               ne?</p>
               <p>Tako. Hvala vam zaenkrat za pozornost.</p>
            </sp>
            <sp xml:id="SDT7-OZIZŠIM-nujna-32-2017-09-14.sp33">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Ja, repliko ima kolegica Anja Bah Žibert.</p>
               <p>Izvoli.</p>
            </sp>
            <sp xml:id="SDT7-OZIZŠIM-nujna-32-2017-09-14.sp34">

               <speaker>ANJA BAH ŽIBERT (PS SDS):</speaker>

               <p>Ja.</p>
               <p>Kolegica Violeta, no, zdaj pa se je res pokazal ves ta plamen bistva te današnje
               razprave in to je ena sama nestrpnost. Takole zelo nestrpni ste, da vam res
               priporočam, da večkrat preberete vsaj deset božjih zapovedi, predvsem pa osmo: »Ne
               pričaj po krivem.« Kajti ne vem, od kdaj ste vi sestra Eve Irgl? Ne vem, v kakšnem
               sorodstvenem razmerju ste? Omenili ste jo kot sestro Eva Irgl. Seveda ste… <stage>/
               oglašanje iz dvorane/</stage> Ne, sestro Eve Irgl. Tako je. <stage>/ oglašanje iz dvorane/</stage> Ne,
               govorim o tem, da sestro Evo Irgl pač ne vem, zakaj jo citirate in ne vem, v čem je
               problem ona danes na točki, ki jo obravnavamo. <stage>/ oglašanje iz dvorana/</stage> Ne,
               spoštovana, ne se z mano zdajle… A lahko povem do konca, tako kot ste vi povedali do
               konca? Hvala. Dejstvo je, da vam res priporočam večkrat preberete deset božjih
               zapovedi. Tudi zato, ker v konkretnem primeru govorite, da je kršen zakon. Kdo je
               rekel, da je v konkretnem primeru kršen zakon? Vi. Vi osebno. Nihče ni tega ugotovil.
               Sem vam pa brala inšpekcijske zapise, ki so do sedaj govorili, kaj pomeni blagoslov.
               Ti pa obstajajo. Ti pa obstajajo in zame so nek temelj. Jaz upam, da inšpekcija ne bo
               odločala na podlagi tega, kar je rekla Violeta Tomić, da je pač kršen nek zakon.
               Tukaj je zapis in to sem citirala iz zapisa inšpekcije in je tudi podpisano.</p>
            </sp>
            <sp xml:id="SDT7-OZIZŠIM-nujna-32-2017-09-14.sp35">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Repliko ima kolega Jožef Horvat. <stage>/ oglašanje iz dvorane/</stage></p>
            </sp>
            <sp xml:id="SDT7-OZIZŠIM-nujna-32-2017-09-14.sp36">

               <speaker>JOŽEF HORVAT (PS NSi):</speaker>

               <p>Hvala, kolega Breznik. Hvala, gospa predsednica.</p>
               <p>Spoštovana kolegica Violeta Tomić, jaz sem citiral doktorsko disertacijo, zato sem
               tam govoril o notoričnem ateizmu, tako da ste malo slabo poslušali. Seveda, pa toliko
               časa smo skupaj, pa tudi prej sem vas poznal, da sem natančno vedel in napovedal, da
               se bo po moji razpravi sprožil plaz zlorab, pljuvanja. Veste, kaj? Bolj nas boste
               tlačili, več nas bo. Kristjanov, namreč. Pa zdaj, da se ne bom res več oglasil, ker
               se ne želim ujeti v ta levičarski vrtinec … Kolega Janez Janša nas je zelo dobro
               popeljal v tisti čas, ko je nastajala slovenska Ustava in jo je 23. decembra 1991
               slovenska skupščina sprejela. Zakaj je to pomembno, da smo si nekako vsi iz svetišča
               spomina Slovenije priklicali tistega duha, tisto vzdušje, ko je nastajala Slovenija
               in njena Ustava in je, še enkrat pravim, dobra, sem ponosen? Zakonodajalci včasih
               pravimo: »Ja, po črki zakona.« Zelo pomembno pa je, da včasih tudi pravimo, tu se
               najbrž vsi z mano strinjate: »V duhu zakona je tako in tako.« A ne? Včasih se vsega
               ne da zapisati in<stage type="mag">(nadaljevanje)</stage> zato
               je pomembno, da smo se nekako prestavili v tista leta nastajanja naše Ustave in
               začutili, vsaj jaz sem, ta duh nastajanja slovenske Ustave, da ga vsi toliko boljše
               razumemo. Prav v tem duhu povem in napovedujem, da ne bom podprl nobenega sklepa.
               Kvečjemu bi podprl kakšen sklep, ki bi pozival k zdravi pameti, k normalnosti, ki bi
               morda, ker je bilo zdaj narejeno ogromno škode Rimskokatoliški cerkvi. Jaz nisem član
               te Cerkve, ker ne plačujem članarine, sem pa člen, sem sestavni del in velika večina
               slovenskega naroda prav tako, tukaj imam seveda v mislih celotno slovensko narodovo
               telo, ki se je razbežalo iz političnih in ekonomskih razlogov po svetu. Kdo jim je
               dal zavetje? Cerkev. Tega še danes nismo rekli, pa tudi ni tema, ampak marsikaj smo
               danes rekli, pa ni bila tema. Ker, poglejte, če bi zdaj podprl sklep koalicije, jaz
               nočem spravljati v zadrego ministrice, ki pa ji zamerim, da pošilja inšpekcijo nad
               blagoslov. Kaj bo s tem sklepom ministrica? Saj bo imela strahovite težave. Napisati
               podrobnejša navodila, ki bodo omogočala dosledno uresničevanje ustavnega načela
               ločenosti države in verskih skupnosti. To bi naj poslala ravnateljem. Glejte, tu gre
               v fantastične širine. Kaj pa pločniki, ki so bili blagoslovljeni, in ceste in
               parkirišča? A tam otroci, osnovnošolci lahko hodijo? Ha, imamo problem in ne bi rad
               ministrici povzročal problemov, ker jih ima itak preveč, jih bo zdaj »fasala«, ker je
               kandidatka, ne bi bil rad v njeni koži. Tako da jaz ne bom podprl nobenega, res pa
               je, da nisem predlagal sklepa, ki bi pozival k zdravi pameti in normalnosti.</p>
               <p>Hvala lepa.</p>
            </sp>
            <sp xml:id="SDT7-OZIZŠIM-nujna-32-2017-09-14.sp37">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Besedo ima Franc Breznik.</p>
               <p>Izvoli.</p>
            </sp>
            <sp xml:id="SDT7-OZIZŠIM-nujna-32-2017-09-14.sp38">

               <speaker>FRANC BREZNIK (PS SDS):</speaker>

               <p>Ja, jaz sem moram oglasiti. Kolegica Tomićeva, saj, to je njena že, lahko rečemo,
               splošno znana dejstva, da gre za popolnoma osebo, ki je nestrpna, ki v bistvu na
               svoji nestrpnosti kreira neko politiko nekih propadlih ideologij, ki so za sabo
               pustila opustošenje v slovenskem narodnem tkivu. Naj povem, da ni tako enostavno.
               Nisem dobil nobenega odgovora. Jaz sem govoril o praksi Evropskega sodišča za
               človekove pravice, ki je ustaljena praksa, ki jo morajo upoštevati tudi slovenska
               sodišča. Če mislite, da tega ne rabimo upoštevati, potem moramo… Prvič,
               ustanoviteljica evropskega sodišča je Svet Evrope, torej moramo izstopiti iz
               organizacije Sveta Evrope. Ko smo vstopili v to organizacijo, smo se zavzeli za
               pravno državo, zavzeli smo se za spoštovanje človekovih pravic in na podlagi tega smo
               tudi pristopili in podpisali Evropsko konvencijo o človekovih pravicah. Še nekaj, da
               povem … Prejšnja država, totalitaristična SFRJ, Jugoslavija leta 1948 Splošne
               deklaracije Združenih narodov o človekovih pravicah ni podpisala. Podpisala je ni
               skupaj s Sovjetsko zvezo, skupaj z Južno Afriko, Južna Afrika, vemo, zaradi
               apartheida, in skupaj s Savdsko Arabijo, kjer so kratili pravice žensk v takratni
               Savdski Arabiji in tudi danes. Torej, če govorimo o nekih zadevah, gre za popolno
               nepoznavanje slovenske zgodovine. Jaz sem danes govoril prvič o ESČP-ju, o praksi, v
               drugem smislu pa sem govoril o krščanstvu kot kulturnem pojavu. Torej, krščanstvo je
               vpeto v slovenski vrednostni sistem. Ostalo je vpeto, kljub temu, da so, kot vemo,
               duhovnike pošiljali v taborišče. Duhovnike, celo nadškofa so zažgali in tako naprej.
               Da ne govorim o vseh drugih pritiskih delovanja bivše službe državne varnosti, recimo
               ravno v primeru nadškofa Krambergerja v Mariboru in tako naprej. Torej, govorimo o
               grozovitem pritisku in o delu te ideologije, seveda ostaja danes tukaj v Združeni
               levici. To je nesprejemljivo, da imenuje vse, ki so verni, da gre za torej
               klerofašiste, da vse duhovnike v slovenskem prostoru nekako etiketira z nekimi
               pedofili in tako naprej. Oprostite, kolegica, tu pa mislim, da je šla meja, čeprav
               imam mejo svobode govora jaz visoko postavljeno, ker sem demokrat, kot tudi moji
               kolegi, tu pa je tipičen primer sovražnega govora, ki, mislim da, ne bo ostal ali pa
               bo ostal zaznamovan<stage type="mag">(nadaljevanje)</stage> in
               bo v vseh magnetogramih. To pa, mislim, da smo presegli, to mejo nekega diskurza, za
               in proti. Mislim pa, da je zadeva jasna. Jaz sem obrazložil zadeve, te zadeve
               stojijo, mimo teh zadev ne moremo več. Lahko pa izstopimo iz vseh teh institucij, se
               zapremo in naženemo naslednjih pol milijona Slovencev iz te države, pa boste mogoče
               spet imeli tvorbo, ki ste jo imeli nekoč, ki se je na koncu spet sesedla sama v sebe.
               To je to dejstvo in mi smo del krščanske kulturne Evrope, smo del Evropske unije,
               spoštovana kolegica, in nekih pravil se bo pač treba držati. To je vse. Najlepša
               hvala.</p>
            </sp>
            <sp xml:id="SDT7-OZIZŠIM-nujna-32-2017-09-14.sp39">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Repliko ima predlagateljica.</p>
            </sp>
            <sp xml:id="SDT7-OZIZŠIM-nujna-32-2017-09-14.sp40">

               <speaker>VIOLETA TOMIĆ (PS Levica):</speaker>

               <p>Kolega Breznik, navedli ste težke laži. Nikoli nisem rekla, da so vsi duhovniki
               pedofili in ne vsi verniki klerofašisti. Izločila sem izjave, ki so presegale
               tolerantni nivo.</p>
               <p>Govorite o nestrpnosti, kolegica Bah Žibert. Nestrpnost, ki jo jaz doživljam v času
               sklica te seje, se ne more meriti z ničimer, kar je bilo danes tu izrečeno. Grožnje,
               napadi, »očistimo Slovenijo levakov, strpajmo jih v živilske vagone, marš v
               »čefurolandijo«, saj boš hodila kdaj po kakšnem temnem pločniku,« da vam ne naštevam.
               Celo, glejte, no, »Zdrava atmosfera«. Veste, kdo so »Zdrava atmosfera« - ministrica
               za finance je članica te organizacije »Zdrava atmosfera«. To je ena rimskokatoliška
               sekta, bom rekla, ki se podpisuje kot 20 tisoč rimskokatoliških družin Republike
               Slovenije, in je poslala dokaj hudo pismo. Ta »Zdrava atmosfera« je znana po tem -
               gledala sem en prispevek, da vsem precej starejšim ženskam priskrbi mlade može, in se
               mi zdi zelo, zelo atraktivno. Vendar na koncu, pazite, me spomnijo, da smo pred
               kratkim estradniki imeli hladnokrvno umorjenega biseksualnega človeka Gašperja Tiča,
               in v narodu se govori, da je bil tik pred tem, da bo razkril podtalno življenje
               povzpetniških ljudi, in tako je bil po naročilu kaznovan, in ti si enako iz estrade
               in vemo, da ti privatno življenje ni čisto. Skratka, grožnje fizične eliminacije,
               diskreditacije in ne govoriti o moji nestrpnosti, prosim vas! Jaz želim samo
               zaščititi svojo varnost v tej državi! In to, da si jemljete pravico tega širjenja
               sovraštva, oprostite, ni pošteno. Evropsko sodišče za človekove pravice - tukaj je
               bil komisar Nils Muižnieks, bila sem na razgovoru z njim in točno vem, kaj je
               zastopal. In prosim, glede duhovnikov, ki so bili tako v zgodovini ali v prejšnjem
               režimu, pa ne vem, ubijani in pošiljani v razne »konclagerje«, ogromno duhovnikov smo
               imeli med partizanskimi formacijami, kajti ogromno fantov domoljubov je bilo vernih.
               Skratka, varuh priporoča Ministrstvu za izobraževanje, da ob pripravi sprememb… <stage>/
               oglašanje v ozadju/</stage> Ja?</p>
            </sp>
            <sp xml:id="SDT7-OZIZŠIM-nujna-32-2017-09-14.sp41">

               <speaker>PREDSEDNICA DR. MIRJAM BON KLANJŠČEK:</speaker>

               <p><stage>/ mikrofon ni vključen/</stage> Gospa, bi lahko zaključili, ker sem prej izjemoma dovolila to
               repliko, ker sem smatrala, da so bile navedbe v repliki netočne…</p>
            </sp>
            <sp xml:id="SDT7-OZIZŠIM-nujna-32-2017-09-14.sp42">

               <speaker>VIOLETA TOMIĆ (PS Levica):</speaker>

               <p>Okej…</p>
            </sp>
            <sp xml:id="SDT7-OZIZŠIM-nujna-32-2017-09-14.sp43">

               <speaker>PREDSEDNICA Dr. MIRJAM BON KLANJŠČEK:</speaker>

               <p><stage>/ oglašanje v ozadju/</stage> Ne, po 70. členu lahko ima repliko, če jaz odločim. <stage>/ oglašanje
               v ozadju/</stage> Ja, poglejte, replika na repliko ni dovoljena, razen če predsedujoči oceni,
               da so bile navedbe v repliki netočne. In sem dovolila, po 70. členu. Zdaj se ne bomo
               pogovarjali o poslovniku. <stage>/ oglašanje v ozadju/</stage> Zdaj bom dala repliko… <stage>/ oglašanje v
               ozadju/</stage> A, razprava? Potem bo kasneje. <stage>/ oglašanje v ozadju, medsebojni pogovor/</stage> Ne,
               potem je pa Ivan Škodnik na vrsti, potem je gospod Lesjak na vrsti. <stage>/ oglašanje v
               ozadju/</stage> Samo malo. <stage>/ medsebojni pogovor/</stage> Ne, zdaj ni imela razprave, je imela
               repliko, Anja, lepo prosim. Zdaj bom dala besedo kolegu Ivanu Škodniku, potem gospodu
               Lesjaku in potem Janku Vebru. Dajmo, ne bomo zdaj balinali levo desno.</p>
            </sp>
            <sp xml:id="SDT7-OZIZŠIM-nujna-32-2017-09-14.sp44">

               <speaker>IVAN ŠKODNIK (PS SMC):</speaker>

               <p>Hvala za besedo, spoštovana predsednica. Vsem skupaj dober večer!<stage type="mag">(nadaljevanje)</stage> V svoji razpravi ne bom prelival več
               bencina na ogenj, ampak bom poskušal malo umiriti zadevo. Takrat sem se prijavil k
               razpravi, prvo se nisem hotel, potem pa sem se vendarle po razpravi kolega Janka
               Vebra in tudi po razpravi Jožeta Horvata in sem rekel, da moram tukaj še nekaj
               dodati.</p>
               <p>V prvi vrsti moram to povedati, da sem se tudi sam rodil tisto leto kot gospod Jožef
               Horvat, on se je sicer malo prej, jaz pa v jeseni, ampak tudi takrat sem bil krščen.
               Ne skrivam, da sem veren. Včasih grem v cerkev. Ne pretiravam, ampak zaradi tega
               nisem bil nikoli od koga karkoli kregan ali bil obsojen ali v službi imel težave. Sam
               sem se leta 1981 spomladi zaposlil, ko sem končal fakulteto. Moram reči, da sem tisto
               prvo leto večkrat dobil povabilo, da bi šel partijo, ampak sem lepo rekel, da ne, ker
               sem bil drugače vzgojen in v partijo ne grem in nisem imel nikoli problemov. Moram
               reči, da nikoli v službi. Hvala bogu jaz sem imel srečo, moji otroci take sreče
               nimajo, ampak stvari se vendarle izboljšujejo.</p>
               <p>Vrnil bi se nazaj na kolega Janka Vebra. On je zelo dobro povedal tisto, kar sem tudi
               sam danes razmišljal. Držal se je točke dnevnega reda. Kaj je pravzaprav treba
               narediti, ker je prišlo do nekih zadev. Dejstvo je, da če imamo ustavo jo je treba
               spoštovati, treba se je držati. In ta velja za vse nas tu notri. Tudi če različno
               razmišljamo. Tu se pač moramo tega držati. In gospod Veber je to zelo dobro povedal.
               Tudi malo se je vrnil nazaj na polpreteklo zgodovino, ampak ne k temu, da bi zbujal
               nestrpnost ali karkoli, ampak zelo korektno.</p>
               <p>Kar sem bil pa malo presenečen, skoraj malo razočaran, kolega Jožef Horvat me je pa
               malo presenetil, predvsem v tem, ko je rekel, da si je po osamosvojitvi Slovenije
               zaželel normalno Slovenijo, tudi tvoji otroci itd. Tudi sam imam otroke in imajo
               težave s službo, ampak tako težko pa v Sloveniji ni. Moram reči, da se določene
               stvari spreminjajo in ne bom govoril sedaj kaj je gospodarska rast, kot vsak kdo
               govori, to je res. Najbolj veselo je to, da v Slovenijo končno prihajajo tudi tuji
               vlagatelji in tu se bodo začele stvari spreminjati dolgoročno in boljši časi nas
               čakajo.</p>
               <p>In tisto bi podkrepil s tem, ko ste rekli, da ni normalna država. Slovenija spada med
               10 najbolj varnih držav v svetu. To se dokazuje ali pa rezultati tega so prav gotovo
               zadnji dve leti porast turizma v Sloveniji. Sam sem bil letos na Primorskem, s
               slovenskem primorju in moram reči, da take gneče kot sem jo doživel pred tremi leti,
               tri leta sem bil zaporedoma, vsako leto je bila pravzaprav večja in to je zelo
               dobro.</p>
               <p>Pogrešam pa danes v tej razpravi oziroma da bi nekaj primaknili naprej, tako kot sem
               rekel, da se je treba pač te ustave držati, tako kot je rekel kolega Matić, neke
               predstavnike občin, lokalnih skupnosti ter tudi predstavnike cerkvenih oblasti, ker
               bi vendarle veliko lažje določene stvari dogovorili. Nekaj se bo treba seveda
               dogovoriti, da ne bomo potem zopet čez kakšen mesec sedeli tukaj in zopet
               razpravljali naprej. Prišlo je do nekega odstopanja od te ustave vseh vpletenih v
               tem. Treba bo sprejeti neke sklepe. Kako se bomo dogovorili ne vem, ampak podpiram
               to, da se bo vendarle nekaj stvari spremenilo v dobro vseh. Hvala lepa.</p>
            </sp>
            <sp xml:id="SDT7-OZIZŠIM-nujna-32-2017-09-14.sp45">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa. Repliko ima gospa Anja Bah Žibert. Izvolite.</p>
            </sp>
            <sp xml:id="SDT7-OZIZŠIM-nujna-32-2017-09-14.sp46">

               <speaker>ANJA BAH ŽIBERT (PS SDS):</speaker>

               <p>Moram se oglasiti že zaradi javnosti. Gospod Škodnik je razlagal, da je tukaj ustavni
               problem. Da se je pri tej zadevi pokazalo, da je ustavni problem. Danes ste
               ugotovili, da je 20 let kršena ustava. Danes ste ugotovili, da je 20 let potemtakem
               kršena ustava. Sama trdim, da temu ni tako, zato ker danes in tudi trdim, da tudi
               zakon ni kršen in sem povedala zakaj ne, ker sem citirala odločbo inšpektorata, ko je
               na neki drugi šoli potekal blagoslov. Povedala in citirala sem odločitev in takrat se
               je zadeva ustavila. Se pa gospod Škodnik povsem z vami strinjam. Ustavo je potrebno
               spoštovati in res ne razumem kako lahko v Državnem zboru sedim skupaj s poslanci, ki
               so zavestno kršili Ustavo Republike Slovenije in se zato nekemu drugemu poslancu
                  <stage type="mag">(nadaljevanje)</stage> niti opravičili
               niso. Kaj šele, da bi jo takrat upoštevali. Naj merila veljajo vedno in za vse in
               povsod. Ne samo takrat, ko nam paše.</p>
               <p>Hvala.</p>
            </sp>
            <sp xml:id="SDT7-OZIZŠIM-nujna-32-2017-09-14.sp47">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Besedo ima kolega Janko Veber. Izvoli.</p>
            </sp>
            <sp xml:id="SDT7-OZIZŠIM-nujna-32-2017-09-14.sp48">

               <speaker>JANKO VEBER (PS SD):</speaker>

               <p>Hvala za besedo še enkrat in spoštovane kolegice in kolegi in vsi prisotni!</p>
               <p>Želel bi samo še enkrat opozoriti, da danes govorimo o ločenosti države in verskih
               skupnosti in da ne govorimo o izključenosti verskih skupnosti iz države. To je zelo
               pomembna razlika in tukaj bi želel opozoriti tudi na to dejstvo, da nikakor ne moremo
               enačiti šol in cest in ravno ta ločenost, pojem ločenosti je opredeljen v Zakonu o
               financiranju vzgoje in izobraževanja v 72. členu. Jaz ne poznam v Zakonu o cestah, da
               bi govorili o ločenosti države in verskih skupnosti. To pač enostavno ne … Če bi bila
               izključenost, potem bi to morali imeti tudi v Zakonu o cestah, kjer bi pač
               izključevali uporabo cest tistim, ki so pač versko opredeljeni. Ampak v Sloveniji
               želimo o ločenosti in to želim opozoriti, ker je ta razprava ušla zelo, zelo bom
               rekel iz rok, pa bom rekel iz tega konteksta zakaj smo danes tukaj. Ampak se mi zdi
               ključno, da se zavedamo o čem govorimo.</p>
               <p>Zdaj, kar se tiče teh zgodovinskih dejstev, ki so bila povedana, bi samo še dodal
               zelo pomemben del zgodovine. Primož Trubar, dal nam je ime Slovenci, dobili smo
               slovnico in postavil je slovenski jezik med najrazvitejše, ob bok najrazvitejšim
               svetovnim, drugim svetovnim jezikom. Toliko bi samo še v tem zgodovinskem delu dal,
               kajti protestantizem je seveda dal Slovencem ime, slovnico in tudi danes pravzaprav
               gradimo to razpravo na teh temeljih Trubarja. Ampak ni bil do sedaj omenjen.</p>
               <p>Ampak tisto kar je pa zelo zaskrbljujoče pri današnji razpravi, je pa izjava gospoda
               Janeza Janše. Gospod Janez Janša je rekel: »Država zgrajena na zločinu.« To
               spoštovani pomeni, da ne priznava samostojnosti in neodvisnosti Republike Slovenije,
               kajti spomnil vas bom na preambulo, ki je zapisana v Ustavi, drugi odstavek, ne bom
               vsega bral: »Upoštevajoč dejstvo, da je bila Republika Slovenija država že po doslej
               veljavni ustavni ureditvi in je le del svojih suverenih pravic uresničevala v
               Socialistični federativni republiki Sloveniji,« to je samo en del te preambule,
               vendar opozarjam na to, da če razglasiš ustavni red za zločinski, potem je ta
               neveljaven. In tudi na podlagi te preambule je potem Skupščina Republike Slovenije na
               svoji seji, vseh zborov 25. junija 1991 sprejela temeljno ustavno listino o
               neodvisnosti Republike Slovenije. Skupščina Republike Slovenije je to sprejela. In
               naprej: »Izhajajoč iz temeljne Ustavne listine o samostojnosti in neodvisnosti
               Republike Slovenije ter temeljnih človekovih pravic,« in tako naprej kar je v uvod v
               tekst pred Ustavo Republike Slovenije, »je Skupščina Republike Slovenije sprejela
               Ustavo Republike Slovenije.« Želim opozoriti na dejstvo oziroma na grozljive
               posledice takšnih besed, kajti to pomeni, če razveljavimo, ne priznavamo pravne
               ureditve, je temelj slovenske samostojnosti in neodvisnosti, pademo v naslednji
               veljavni pravni red, torej v pravni red pred tem. Spoštovani, ampak pravni red pred
               tem, je bil pravni red tretjega rajha. Ali je naš cilj, da razveljavimo svojo
               samostojnost? Razglasimo za vse zločinsko? Ampak prvi pravni red, ki je pred tem
               veljal, je bil tretji rajh? Pa ne samo tretji rajh? Izgubimo tudi slovensko Primorje.
               Pred drugo svetovno vojno, kje je bilo primorje slovensko? Ni ga bilo. Tako da teža
               današnjih besed, ki so bile tukaj izražene, presega dejansko vse meje in ogroža
               samostojnost in neodvisnost Republike Slovenije. Tako da vas opozarjam na to, da
               vendarle upoštevajte dejstvo, da govorimo<stage type="mag">(nadaljevanje)</stage> o ločenosti države in verskih skupnosti in ne
               presegajmo tega okvirja in izčistimo to vprašanje tako daleč, da seveda nobena
               otvoritev ne šole, ali pa predvsem šol, kajti pri cestah sem že pojasnil zakaj to
               sploh ne pride v poštev, ne bo v prihodnje prihajalo.</p>
               <p>Hvala.</p>
            </sp>
            <sp xml:id="SDT7-OZIZŠIM-nujna-32-2017-09-14.sp49">

               <speaker>PREDSEDNICA DR. MIRJAM BON KLANJŠČEK:</speaker>

               <p>Besedo ima … Repliko ima gospod Janez Janša.</p>
               <p>Izvolite.</p>
            </sp>
            <sp xml:id="SDT7-OZIZŠIM-nujna-32-2017-09-14.sp50">

               <speaker>JANEZ (IVAN) JANŠA (PS SDS):</speaker>

               <p>Torej čisto kratka replika na tale ekspoze tovariša Vebra. Glejte, v temeljni ustavni
               … Jaz sem mislil, ko sem govoril o državi, zgrajeni na zločinu, sem mislil na SFRJ,
               ker to je pač bila država v kateri smo morali živeti in ko smo se osamosvojili, smo
               mi v temeljno ustavno listino zapisali naslednje vzroke za osamosvojitev, med drugim:
               »Ob dejstvu, da SFRJ ne deluje kot pravno urejena država in se v njej hudo kršijo
               človekove pravice, nacionalne pravice in pravice republik in avtonomnih pokrajin.«
               Kar se tiče pa zločina, minister za notranje zadeve takratne SFRJ, Aleksander
               Ranković, je v svojem poročilu v Zvezni skupščini SFRJ 1. februarja leta 1951 rekel
               naslednje: »Skozi naše zapore je med letom '45 in 1951 šlo 3 milijone 777 tisoč 776
               zapornikov, med tem, ko smo likvidirali 586 tisoč narodnih sovražnikov.« Zdaj, če to
               ni zločin …</p>
            </sp>
            <sp xml:id="SDT7-OZIZŠIM-nujna-32-2017-09-14.sp51">

               <speaker>PREDSEDNICA DR. MIRJAM BON KLANJŠČEK:</speaker>

               <p>Dr. Gregor Lesjak, imate besedo.</p>
               <p>Izvolite.</p>
            </sp>
            <sp xml:id="SDT7-OZIZŠIM-nujna-32-2017-09-14.sp52">

               <speaker>DR. GREGOR LESJAK:</speaker>

               <p>Najlepša hvala.</p>
               <p>Saj vam jo pri priči vrnem. Jaz resnično ne vem kaj lahko s svojim mnenjem ali pa
               ekspertizo prispevam k takšni debati. Res ne. Mi je pa iskreno žal, da je pravzaprav
               tehnično vprašanje, mislim postavili ste ga sami, o blagoslovu in … <stage>/ oglašanje iz
               dvorane/</stage> Ja, pravim pa, da mi je iskreno žal, da je v resnici tehnična razprava o
               blagoslovu javnih prostorov pa nevtralnosti države pač postala, ne vem, referendum o
               rimskokatoliški cerkvi. Ta razprava sploh ne zahteva omembe katoliške cerkve. Ta
               razprava v resnici ne zahteva pogovora o tem ali so ali pa postavljanje blagoslovov
               javnih objektov, še posebej šol, pod vprašaj. Seveda so mogoči. Tudi ta razprava ni
               potrebna. In saj pravim, ne vem ali ima sploh smisel, da razlagam tisto kar sem se
               poskusil osredotočiti na našo temo, ker gre vse tako široko. Povem za zapisnik, če bo
               koga zanimalo pa naj se pač se bom potem z veseljem oglasil.</p>
               <p>Jaz pravzaprav vsak dan v službi delam z množico različno verujočih, res veliko
               množico. Pa še z neverujočimi in tisto kar moram narediti je iskanje delovnih
               kompromisov, praktičnih, enostavnih. Zato, zato poskusim sugerirati pravzaprav
               razcep. Tisti, ki o katerem se pogovarjamo. Zelo lepo ga je Janša opisal. Blagoslovi
               osnovnih šol in pa drugih javnih objektov, o katerih ne govorimo, so v slovenski
               realnosti praksa. Dogajajo se na takšen in drugačen način in zelo veliko jih je. Po
               drugi strani pa ne rabimo nobenega od drugih terminov, da ta praksa ni v skladu z
               Ustavo. Zdaj vam bom pa v dveh stavkih povedal zakaj tako mislim. Ustavno sodišče je
               že, je že <stage type="mag">(nadaljevanje)</stage> leta 2010 v
               tisti naši veliki ustavno-sodni odločbi odpravilo tisto pojmovanje ločitve, ki vam
               gre najbolj, mislim, ki ga res ne mara nihče – se pravi izključevanje vere iz
               družbenega življenja in tako naprej. In tam v tistem tekstu pove, da je temeljna
               sestavina ali pa temeljna ideja ločitve je nevtralnost države. In ta nevtralnost,
               glejte, verska oziroma svetovno nazorska nevtralnost državo zavezuje, da v svoje
               delovanje ne vnaša verskih oziroma svetovno nazorskih elementov. Pika. Mislim, mogoče
               rabimo tukaj samo še stavek, da so lokalne samoupravne skupnosti, pa ne samo a ne,
               ampak tudi nosilci javnih pooblastil država. In obred je, blagoslov je nedvom… <stage>/
               oglašanje iz dvorane/</stage> Ja, za njih velja ločitev. Lahko da se ločujejo v kakšnem
               drugem oziru, ampak ločitev zanje izrecno … <stage>/ oglašanje iz dvorane/</stage>. No pač tako piše
               tukaj. Ampak no in skratka tudi za njih velja ločitev in blagoslov je nedvomno verski
               obred. In zdaj vprašanje, vprašanj, ki ga jaz vidim, mislim, slovenska Ustava je,
               vsaj kot jo jaz razumem, izjemno sodobna. V tem delu je svetlobno leto daleč od
               realnosti. Zakaj, zakaj zagovarja uresničevanje nevtralnosti? Zato, da bi se vsi
               različno verujoči pa neverujoči med seboj bolje razumeli, da bi bolje živeli in bolje
               sodelovali. To je ideja za tem, za temi »dvemi« stavki. Tako da, jaz mislim, da
               razprava, ki jo mi potrebujejo je, da se morda politiki odločite, da pa mogoče pa
               ločitve države pa verskih skupnosti na lokalnem nivoju vendarle ne rabimo ali pa da
               jo uresničimo drugače. Saj blagoslovi lahko, lahko potekajo tudi drugače, kot del
               dejavnosti države. Država, lokalna skupnost organizira slovesnost ob odprtju javnega
               objekta. Ta slovesnost je delovanje države in tudi znotraj tega, tega delovanja, ki
               pa mora biti nevtralno, lahko najde blagoslov svoje mesto. Lahko, če prostor
               razširimo, pa četudi se na koncu zgodi, da imamo samo predstavnike ene ali pa da ne
               rečem večinske cerkve. Nič ni narobe. Samo možnost dostopa do tega simbolnega akta bi
               bilo pa prav zagotoviti tudi drugače verujočim, pa tudi neverujočim, če bi se ga
               želeli na ta način udeležiti. To je nedvomno ustavno dopustno in ravno tako je, so
               ustavno dopustne situacije v katerih je gospod Veber govoril, se pravi, da se
               blagoslov opravi ločeno od simbolnega akta države. Tukaj se mi zdi, da je ta razcep o
               katerem bi se mogli pogovarjati.</p>
               <p>Hvala lepa.</p>
            </sp>
            <sp xml:id="SDT7-OZIZŠIM-nujna-32-2017-09-14.sp53">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa. </p>
               <p>Besedo ima kolegica Anja Bah Žibert. <stage>/ oglašanje iz dvorane/</stage> Jaz sem te napisala
               prej. <stage>/ oglašanje iz dvorane/</stage></p>
            </sp>
            <sp xml:id="SDT7-OZIZŠIM-nujna-32-2017-09-14.sp54">

               <speaker>ANJA BAH ŽIBERT (PS SDS):</speaker>

               <p><stage>/ mikrofon izključen/</stage> Jaz sem imela prej repliko. Saj sem povedala <stage>/
               nerazumljivo/</stage>.</p>
            </sp>
            <sp xml:id="SDT7-OZIZŠIM-nujna-32-2017-09-14.sp55">

               <speaker>PREDSEDNICA DR. MIRJAM BON KLANJŠČEK:</speaker>

               <p>Si že pozabila? V redu. Želi še kdo besedo? Ja, ministrstvo.</p>
               <p>Državna sekretarka, izvolite.</p>
            </sp>
            <sp xml:id="SDT7-OZIZŠIM-nujna-32-2017-09-14.sp56">

               <speaker>DR. ANDREJA BARLE LAKOTNIK:</speaker>

               <p>Jaz bi rada za voljo šol in za voljo tega, da govorimo o vzgojno izobraževalnem
               procesu, da bi … Pravim, za voljo šol in za voljo tega, da govorimo o vzgojno
               izobraževalnem procesu, se mi zdi prav, da nekatere stari, ki so bile tukaj
               izpostavljene, tudi kot dvom ali kot vprašanje, vendarle razčistimo. Začela bom pa s
               tem, da je vzgojno izobraževalni prostor izredno občutljiv in temelji, vzgoja in
               izobraževanje temelji na zaupanju. Nezaupanje, ki ga neprestano izražamo do tega
               področja, seveda opravi svoje. Zakaj govorimo o nezaupanju do tega področja? Zaradi
               tega, ker z vso odgovornostjo trdim, da vpleteni in udeleženi v tem procesu <stage type="mag">(nadaljevanje)</stage> želimo spoštovati Ustavo
               in zakone in izvrševanje 72. člena zakona. V kolikor je bil govor o tem, da se
               opravlja vzgojno-izobraževalna dejavnost tudi v verskih objektih in podobno, naj
               povem, da vsakič znova, takrat, ko se to dogaja skupaj z lokalno skupnostjo
               prerešetamo tudi vprašanje uresničevanja 72. člena, od križev do podobnih zgodb.</p>
               <p>Drugo, kar se tiče blagoslovov in tega kako na veliko se to počne, bi vendarle rekla,
               da posplošene razprave ne prispevajo k razumevanju tega vprašanja. Zakaj govorim o
               posplošenih razpravah? Ravno zato, gospod Lesjak, tudi vi ste omenil, ker je važno na
               kakšen način in kdaj se ta zadeva zgodi. Vsem je jasno, da ne v času pouka, ne v času
               vzgojno-izobraževalnega dela, ne v prostorih vzgojno-izobraževalne institucije in
               tako dalje. Tako da vas res zelo prosim, da ne bi padla neka nenavadna luč na naše
               vzgojno-izobraževalne institucije, če smo zelo konkretni.</p>
               <p>Potem, ko je bilo govora o tem kam ministrstvo pošilja inšpekcije. Ministrstvo čisto
               v resnici pošilja inšpekcije tam kjer je opozorjeno, da se to dogaja in jaz res ne
               vem, lahko bi pripisala zdajle, ko je razprava tekla sem premišljevala ali so občani
               Grosupljega pač zelo živahni in vsakič znova potem opozorijo ministrstvo. Ne vem čemu
               to pripisati. Ampak dejstvo je, da kadarkoli je ministrstvo opozorjeno pač reagira.
               Kako reagira? Reagira v skladu s pravno državo. Konkretnega primera ni mogoče, ni
               mogoče obravnavati za tole mizo, ker ne vemo zakaj je v resnici šlo in zaradi tega mi
               damo seveda v vsako tako sum tega damo v postopek inšpekciji, zraven mene je glavni
               inšpektor in ga bom seveda, v kolikor boste želeli kaj več izvedeti, lepo prosila za
               dopolnitev, gospod Rozman. No kakorkoli že, najbrž ni dopustno, da rečemo joj mi
               moramo biti varuhi, varuhi zakonitosti, ker verjemite mi, da smo zavezani k svojemu
               poslu, da ga opravljamo odgovorno in da vemo na kakšen način varovati zakonitost. In
               zato pričakujemo seveda od inšpekcije, v vsakokratnem primeru, da bodo ugotovili
               dejansko stanje in stvarna dejstva, kakorkoli se temu reče in na podlagi tega seveda
               ukrepali.</p>
               <p>Potem pa, ko govorimo o ukrepih, to me vedno znova tudi na nek način jaz sem
               učiteljica po naravi in me na nek način stisne, ko začnemo na veliko govoriti o
               sankcioniranju. Zakaj? Zaradi tega kot sem že rekla, vzgojno-izobraževalno delo
               temelji na zaupanju in na prejšnje predpostavke o tem kaj vse bo nekdo kršil in
               zaradi česar je treba sankcionirati, so lahko za opravljanje korektnega
               vzgojno-izobraževalnega dela zelo težavni. Ni pa res, ni pa res, da sankcij ni. Že
               zdaj predvidenih. In sicer, te sankcije so lahko zelo hude, namreč že v razpravi je
               bilo rečeno, zakon o inšpekciji, pa tudi, pa tudi potem ZOFI dajeta vso pristojnost
               svetu šole, da reagira, razpravlja o zakonitosti delovanja ravnatelja, v skrajnih
               konsekvencah, kadar so nezakonitosti pač težke, gre seveda za možnost razrešitve.</p>
               <p>Ta današnja razprava je pa odprla še eno ključno vprašanje zelo pomembno vprašanje –
               vprašanje odnosa šol do lokalnih skupnosti in torej odnosa lokalnih skupnosti kot
               ustanoviteljic do šol in obratno. Moram reči, da ta tematika postaja vsako leto
               zahtevnejša, zahtevnejša. Zahtevnejša v tem smislu, da v resnici so ti odnosi
               postajajo tako kompleksni in da ravnatelj, ravnatelji pogosto več ne vedo kaj naj
               delajo in da je to, da je to pravzaprav tema zaradi katere bi se pa res izplačalo
               bolj poglobljeno o tem razpravljati. Ravno zaradi tega, zaradi vseh dogajanj je potem
               tudi eno od predlogov za spremembo ZOFVI, ki je v proceduri.</p>
               <p>Čisto na koncu bi pa samo še to rada rekla. Da je uresničevanje<stage type="mag">(nadaljevanje)</stage> da je uresničevanje 72. člena vendarle
               zahtevno, vendarle zahtevno, govori kup dejstev, med drugim tudi to, ki ga danes
               niste omenili, in sicer, da živimo v čedalje bolj pluralizirani in globalni družbi in
               da se ta vprašanja ne nanašajo samo na eno veroizpoved, ampak seveda na zelo različna
               vprašanja, s katerim se šole delno soočajo in jih morajo tako ali drugače
               razreševati, skupaj seveda z nami. Zagotavljam vam, da pri razreševanju teh
               konkretnih vprašanj tega ne dela ministrstvo kot administrativni organ, ampak se
               seveda posvetuje s strokovnjaki na tem področju.</p>
            </sp>
            <sp xml:id="SDT7-OZIZŠIM-nujna-32-2017-09-14.sp57">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Želi še predlagateljica besedo? <stage>/ oglašanje iz dvorane/</stage> Ja, ja… Ja, kar v redu.</p>
               <p>Anja Bah Žibert, izvoli.</p>
            </sp>
            <sp xml:id="SDT7-OZIZŠIM-nujna-32-2017-09-14.sp58">

               <speaker>ANJA BAH ŽIBERT (PS SDS):</speaker>

               <p>Ja, zdaj, jaz imam pač razpravo zato, ker se mi zdi vse skupaj zelo kruto. Ne narobe
               razumeti, mogoče je težka beseda, ampak poglejmo … Občina, občina je z lastnimi
               sredstvi prišla do te šole. Te ljudje so tako ali drugače privarčevali ta denar.
               Ministrstvo ni dalo evra. Ministrstvo na drugi strani ne da evra niti tam, ko jih
               obljubi. Tudi to je na nek način kršitev, ker potem imajo občine posledično velik
               problem, ker so že podpisale pogodbe s podizvajalci in tako naprej, pa ne bom širila
               to, ampak hočem povedati, kako je. Potem občina doseže, da to šolo ali pa kakorkoli
               že ta objekt pride do konca z njim, dobi upravno dovoljenje in naredi v ta namen
               prireditev. Prireditev v skladu z običaji tiste občine. Naredi tudi tako … Obnovijo
               zvon, pa to ne naredijo za to, da ne bo spet kakšna padla, ker so nekateri verujoči,
               drugi pa ne, zato ker to jemljejo kot kulturno dediščino, spoštovani, ker je zvon
               naša kulturna dediščina. Ne bomo spet cerkve menda podirali. Danes se tukaj ukvarjamo
               s tem, ali je ta občina na neki prireditvi kršila, ne vem, nek zakon, ki je jasen.
               Zakon je v bistvu jasen – kdaj, kako, kdaj, v času in tako naprej. Pri tem, da sploh
               še ni bila predana v uporabo šoli. Ni bila predana ta stavba v uporabo šoli.
               Predlagatelj za čuda ravno to šolo izpostavi ob 20-letni tradiciji tega. Zdaj, pač,
               jaz sem si ustvarila svoje mnenje. Jaz mislim, da… ne vem… tukaj, pač v redu, pač
               poslali ste inšpektorat, saj to je vaša pravica, dolžnost, kakorkoli rečete, ampak
               inšpektorat se je tudi glede teh zadev že izjasnil. Eno vprašanje imam, pa ne me
               narobe razumeti z njim, ampak resno me zanima. Povedali ste, da so nekateri občani
               bolj glasni, pa bolj skočijo v zrak, jaz pa vem, da so bili občani tudi zelo glasni,
               številni, pa tudi državljani, ko se je otroke obleklo v agresorsko rdečo zvezdo, tudi
               z brzostrelkami v roke, pa me zanima, kaj je bilo tam v inšpekcijskem postopku.
               Predvidevam, da je tam moralo biti, ker je bilo pa toliko tega, da pa to skoraj ni
               mogel nihče zanikati ali pa reči, da tega ni videl ali pa ni. Zanima me, kakšna je
               bila takrat odločitev, ker, da ne bo pomote, prej je gospod Veber govoril o simbolu
               rdeče zvezde kot simbolu partizanstva. Veste, glejte tukaj, tukaj… <stage>/ oglašanje iz
               dvorane/</stage> samo, da povem po svoje… <stage>/ oglašanje iz dvorane/</stage> Ne, ne, glejte, bom jaz
               povedala. Agresorska zvezda, ne? Zvezda je zvezda in je agresorska. Na JLA tankih je
               bila, a veste jaz… <stage>/ oglašanje iz dvorane/</stage> Ja, glejte agresorska zvezda je bila. Ja,
               na tankih je bila, ki so rušili po tej Sloveniji, pa morili so po tej Sloveniji, pa
               danes imamo vdove, pa danes imamo otroke brez staršev zaradi te rdeče zvezde in imam
               vso pravico to vprašati. Glejte, mene ne moti, gospod Veber, da se vi s to rdečo
               zvezdo, pa z brzostrelkami slikate, pa to objavljate. To je pač vaša intimna pravica,
               tako kot nekaterim ta država ni bila intimna izbira. Glejte, za to so imeli pač
                  pravico,<stage type="mag">(nadaljevanje)</stage> ampak mene
               zanima, kakšen je bil inšpekcijski postopek v tem konkretnem primeru, ker meni gre pa
               tukaj dejansko za zlorabo otrok, ker so bili otroci oblečeni in videni.</p>
               <p>Hvala.</p>
            </sp>
            <sp xml:id="SDT7-OZIZŠIM-nujna-32-2017-09-14.sp59">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p><stage>/ oglašanje iz dvorane/</stage> Ja, izvoli.</p>
            </sp>
            <sp xml:id="SDT7-OZIZŠIM-nujna-32-2017-09-14.sp60">

               <speaker>JANKO VEBER (PS SD):</speaker>

               <p>Kratko repliko bi imel, ker je prišlo do nerazumevanja in tudi predlagam, da
               pogledate v magnetogram. Zapisal sem si izraz, ki ste ga uporabili – »partizanska
               zvezda«. Če bomo pogledali v magnetogram, se bo to tudi potrdilo in na to sem
               opozoril, da tega ni mogoče enačit z verskimi skupnostmi in tudi povedal, kako in kaj
               je bilo s partizansko zvezdo in seveda tudi koliko partizanov je bilo dejansko
               vernih.</p>
               <p>Hvala.</p>
            </sp>
            <sp xml:id="SDT7-OZIZŠIM-nujna-32-2017-09-14.sp61">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Dr. Andreja Barle Lakota, izvolite.</p>
            </sp>
            <sp xml:id="SDT7-OZIZŠIM-nujna-32-2017-09-14.sp62">

               <speaker>DR. ANDREJA BARLE LAKOTA:</speaker>

               <p>Ne vem, ali nisem dobro povedala, kar se tiče lokalne skupnosti. Jaz nisem hotela
               parlamentirati o tem konkretnem primeru, ker ta konkretni primer se postopkovno
               rešuje, kot sem že rekla, na inšpektoratu. Inšpektorat je tisti, ki bo ugotovil
               dejansko stanje. Zdaj pa, kar se tiče vašega vprašanja, vam zagotavljam, da,
               kadarkoli dobimo prijavo, že iz varnosti, iz pravne varnosti seveda naslovimo potem
               to na inšpektorat. Zdaj, za ta konkreten primer ne vem točno <stage>/ nerazumljivo/</stage> zraven
               glavni inšpektor, bi vam lahko on postregel s tem primerom.</p>
            </sp>
            <sp xml:id="SDT7-OZIZŠIM-nujna-32-2017-09-14.sp63">

               <speaker>PREDSEDNICA DR. MIRJAM BON KLANJŠČEK:</speaker>

               <p>Gospod glavni inšpektor, izvolite.</p>
            </sp>
            <sp xml:id="SDT7-OZIZŠIM-nujna-32-2017-09-14.sp64">

               <speaker>TOMAŽ ROZMAN:</speaker>

               <p>Hvala za besedo.</p>
               <p>Ne vem, če je bil že kdaj v tem Državnem zboru naš organ tolikokrat omenjen, kot je
               bil danes. To je nekaj za prepoznavnost tega organa.</p>
               <p>Jaz bi prvo par besed, kar se tiče pobud za inšpekcijske nadzore, kar se tiče kršenja
               avtonomije šolskega prostora. Zelo malo jih je.</p>
               <p>Statistično gledano je to zanemarljivo – sedem v treh letih. Od tega sta dva na
               kršenje prepovedi delovanja političnih strank in njihovih podmladkov. Poudarjam, to
               govori zakon v drugem odstavku, v tretjem odstavku pa govori o prepovedi delovanja
               konfesionalne dejavnosti. To zakon določa.</p>
               <p>Zdaj jaz tega primera, o katerem ste vi govorili, ne poznam, vendar mi smo imeli
               podobne primere. Mi smo imeli podobne primere, vendar niso bili organizatorji
               politične stranke, ampak razne druge organizacije. Zakon nas kot nadzornike zavezuje,
               da sankcioniramo seveda samo tisto, kar zakonodajalec predpisuje. Torej, delovanje
               politične stranke ali njihovega podmladka. Dva takšna primera smo v zadnjih treh
               letih obravnavali, dva. Nismo ugotovili nepravilnosti, ker je bil vedno organizator
               nekdo, ki ni bil politična stranka, čeprav so bili tam predstavniki določenih
               političnih strank, takrat še izven parlamentarnih. Takrat še izven
               parlamentarnih.</p>
               <p>Kar se tiče konfesionalne dejavnosti, smo v treh letih prejeli pet pobud. Pet pobud,
               poudarjam. Od tega sta se dve nanašali na isti objekt, ki je bil tukaj že omenjen. Mi
               pač hodimo ločeno iz enostavnega razloga, ker je bil to objekt, ki je bil kasneje
               predan dvema pravnima osebama, vrtcu in šoli, v nekem deležu »fifty-fifty«.</p>
               <p>Kar pa se tiče področij, ker četrti odstavek govori o treh zadevah, kaj je
               konfesionalna dejavnost… Eno je prepoved političnih strank, potem pa govori v tretji
               alineji tega istega odstavka, govori, da je prepovedano izvajanje organiziranih
               religioznih obredov. Poudarjam, organiziranih religioznih obredov. Prva alineja tega
               odstavka pa govori o prepovedi izvajanja verouka. V zvezi s tem, pravim, smo dobili
               pet pritožb, in sicer sta se dve nanašali oziroma tri so se nanašale na verouk, na
               izvajanje verouka in podredno ena tudi na reklamiranje verouka v javni šoli. V
               nobenem primeru, poudarjam, nismo<stage type="mag">(nadaljevanje)</stage> ugotovili nepravilnosti. Lahko tudi povem, zakaj je šlo,
               v kratkem. V prvem primeru je šlo za to, da je ena od zakonitih zastopnic otrok,
               zahtevala od vodstva šole, od vodstva šole, da spremeni urnik verouka. Mislim, da to
               ni treba posebej razlagati, da to ne spada v ta kontekst. V drugem primeru pa je
               pobudnica trdila, da gre za domnevno reklamiranje verouka in obiskovanje verouka v
               času pouka. Ni šlo za obiskovanje verouka v času pouka. Zakaj ne? Iz enostavnega
               razloga, ker se je to izvajalo v tako imenovanem razširjenjem programu ali, če
               hočete, v času podaljšanega bivanja, ko otroci hodijo k verouku, k telesno aktivnim
               dejavnostim, če hočete, v glasbeno šolo in tako dalje, in tako naprej. Res je, tisto,
               kar ste zasledili v sredstvih javnega obveščanja, da smo ugotovili, da so bile tu
               nepravilnosti, ampak nepravilnosti niso bile zaradi kršenja 72. člena, ampak zaradi
               nevodenja evidenc. Šola enostavno ni vedela, kje so otroci oziroma pač, kje je kdo.
               Kar se tiče reklamiranja verouka, tudi nismo ugotovili, da je šlo za nezakonitost,
               ker je bilo preneseno samo obvestilo v šolo, kdaj začnejo z veroukom tisti, ki so se
               na verouk prijavili, in šola je to samo razdelila tistim, ki so se na verouk
               prijavili, enako kot tistim, ki so se prijavili v glasbeno šolo, in tako dalje, in
               tako naprej.</p>
               <p>Rekel sem, da sta pa bili dve zadevi povezani s tem, kar se tiče blagoslova
               prostorov, in <stage>/ nerazumljivo/</stage> je v teh pobudah, pobudnike moti prisotnost cerkvenih
               dostojanstvenikov. Torej, dve, zdaj Polica je tri. Polico ne bom komentiral, ker si
               ne drznem, jaz dejanskega stanja ne poznam in v inšpekcijskih zadevah je ključna
               zadeva v detajlih. V obeh primerih je pobudnik navajal, da je šlo za kršenje
               avtonomije in da je šlo tudi za verski obred, kršenje organiziranega verskega obreda,
               da je bil izveden organiziran verski obred. Zato smo mi vzporedno, vzporedno
               preverili, kdaj je bil dogodek, to je torej ključna zadeva, kdaj je bil dogodek in na
               drugi tudi odprli vprašanje, kaj je to pravzaprav organiziran verski obred, tako kot
               je zapisan v tretji alineji četrtega odstavka 72. člena. Kar se tiče časa tega tako
               imenovanega blagoslova, se je zastavilo ključno vprašanje, tako kot je bilo tukaj s
               strani dveh kolegov izpostavljeno. Torej, kdaj nek objekt postane šolski. To je bila
               ključna zadeva pri odločanju. Ali takrat, ko je neko zemljišče namensko določeno za
               šolski objekt, takrat, ko je pridobljena vsa dokumentacija, takrat, ko je položen
               temeljni kamen, in na vse to smo že imeli blagoslov, temeljnega kamna, papirologije,
               če hočete, prostorov ali takrat, ko je izdano uporabno dovoljenje ali pa takrat, ko
               nek objekt z nekim obličnim pravnim poslom preide v uporabo in, če hočete, posest
               šole, v upravljanje šole torej, kajti lastnik je bila do takrat občina. Postavili smo
               se na stališče, da takrat, ko je nek objekt posredovan v upravljanje javnemu zavodu
               za vzgojo in izobraževanje. V tem konkretnem primeru, zakaj torej ni bilo kršitve?
               Dogodek je bil v začetku junija, torej blagoslov, objekt pa predan šele konec avgusta
               oziroma prenesen v upravljanje konec avgusta temu javnemu zavodu in 1. septembra se
               je tudi začel pouk.</p>
               <p>Zdaj, kar se tiče tega, da smo mi tukaj zavzeli neko stališče glede pojma
               »organiziran religiozni obred«. <stage type="mag">(nadaljevanje)</stage> Mi nikoli, ampak smo res zaprosili to, kar je bilo tukaj
               rečeno. Ne bi tega ponavljal, ker je bilo tukaj to že večkrat povedano. Bi pa nekaj
               omenil … Da v zakonodaji, ki smo jo gledali, tega pojma, razen v naši, ne najdeš. Se
               pravi, te besedne zveze enostavno ne najdeš. Niti v Zakonu o verski svobodi.</p>
               <p>Na koncu bi dodal samo še eno zadevo, ki tudi tukaj ni šla v diskusijo – kaj je z
               oddajanjem prostorov. Šole imajo praviloma in so registrirane za dejavnost oddajanja
               prostorov v najem. Recimo, samo primerov navržem. V zadnjih dveh letih, ko sem gledal
               klice, primera nismo imeli, da bi ga reševali, ko sem dobil klice s strani gasilskih
               društev. To je tudi eden od teh famoznih običajev na vasi, da so gasilske veselice po
               navadi na šolskih igriščih. Naš odgovor je bil zelo enostaven… in ne samo, da bo
               veselica, ampak ob tej priliki se po navadi »žegna« kakšna nova tehnična pridobitev.
               Mi smo povedali svoje stališče tistim, ki so nas spraševali, vzporedno pa vsakega
               tudi opozorili, poudarjam še enkrat, opozorili na določbo 12. člena ZOPA, ki
               prepoveduje točenje alkohola, reklamiranje alkohola v šolskih oddelkih in
               pripadajočih prostorih. Niti na enem od teh prostorov potem ni bilo gasilske
               veselice. Vprašanje za milijon evrov torej je, zaradi česa. Jaz domnevam, da ne
               zaradi prvega, ampak kvečjemu zaradi drugega.</p>
               <p>Jaz upam, da sem vam, gospa Bah Žibert, dal neka pojasnila, kar se tega tiče.</p>
            </sp>
            <sp xml:id="SDT7-OZIZŠIM-nujna-32-2017-09-14.sp65">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Zdaj, besedo ima še… <stage>/ oglašanje iz dvorane/</stage> Zdaj, vi, gospod Lesjak ste že dobili
               besedo. <stage>/ oglašanje iz dvorane/</stage> Ne, zdaj morajo najprej… Ne, ja…</p>
               <p>Besedo ima dr. Dragan Matić.</p>
            </sp>
            <sp xml:id="SDT7-OZIZŠIM-nujna-32-2017-09-14.sp66">

               <speaker>DR. DRAGAN MATIĆ (PS SMC):</speaker>

               <p>Ja, hvala, saj jaz bom čisto kratek.</p>
               <p>Škoda je, da gospod inšpektor že na začetku današnje razprave ni predstavil teh
               svojih ugotovitev. Mogoče bi bila tudi ta razprava nekoliko krajša in pa manj
               ideološka. Videti je, da je dovolj indicev, da je bil zakon kršen, zato je to
               ministrstvo tudi prepustilo inšpektoratu, škoda pa, ker kolegi iz Levice niso zmogli
               toliko potrpljenja, da bi pustili, da inšpektorat najprej ugotovi, kakšno je dejansko
               stanje in potem predlagajo tole sejo, ki je vsekakor, verjetno potrebna, ampak bolje
               bi bilo razpravljati na podlagi nekih ugotovljenih dejstev s strani organa, ki je za
               to pooblaščen. Žal pa mi je, da se je ta razprava danes prevesila v neko, rekel bi,
               ideološko obračunavanje. Namreč, razprava o tem, da so običaji neke skupnosti skoraj
               nad zakonom, je neumestna. Nobena skupnost ne more imeti neke običaje in trditi potem
               s strani neke političarke, da pač ti običaji lahko prevladajo nad zakonskimi
               določili. Če so bili verski obredi, ko je bil ta objekt res javna šola, je to kršitev
               zakona, amen, pika, konec. Imamo tudi kakšne druge skupnosti, ki imajo svoje običaje,
               pa so te v nasprotju z zakonom, kot na primer romska skupnost, ki ima svojo običaje
               glede sklepanja nekih zakonskih zvez v določeni dobi, ki je pred polnoletnostjo, pa
               to zakon seveda ne tolerira.</p>
               <p>Kar se pa tiče ideološke razprave, ko se je govorilo o zvezdi, agresorski zvezdi, ne
               vem kakšni zvezdi, krvavi zvezdi, bom pa tako povedal … Tudi to je po mojem brez
               potrebe ideološko kurjenje. Tako zvezda kot križ sta po mojem pozitivna simbola, bila
               pa sta velikokrat v zgodovini zlorabljena s strani tistih, ki so jih nosili. Jaz bi
               tukaj tudi lahko začel razpravo, če bi hotel ideološko zlorabljati to iztočnico, ki
               jo imamo danes na mizi, da bi začel govoriti o krvavem križu, pa o grozotah
               inkvizicije, pa sežiganju čarovnic, pa verskih vojnah med krščanskimi cerkvami,
               krščanskimi cerkvami v Evropi, ki so pustile opustošenje, pa o križarskih vojnah, in
               tako dalje, in tako naprej. Ampak – kakšen smisel ima to, da se zdaj obkladamo eni z
               agresorskimi, pa rdečimi zvezdami, ne vem, zdaj bomo pa za nazaj govorili, kaj je
               bilo vse narejeno pod križem? Mislim, da to<stage type="mag">(nadaljevanje)</stage> daleč presega pravi namen in domet današnje razprave
               in mislim, da bi se morali vsi resni, dobronamerni poslanci danes temu izogniti in se
               osredotočiti samo na to, kako vendarle to, kar je bilo rečeno, to pa je ločenost
               države od cerkve, izpolnjevati na nek normalen način skladno z našo Ustavo in z
               našimi vrednotami. To bi morala biti danes tema, ne pa, da se na koncu zdaj tukaj
               pogovarjamo o nekih tankih, pa o nekih zvezdah. Jaz ne vem, kam smo mi prišli, ampak
               tole je čisto preseglo namen današnje seje.</p>
               <p>Hvala.</p>
            </sp>
            <sp xml:id="SDT7-OZIZŠIM-nujna-32-2017-09-14.sp67">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Besedo ima še kolegica Anja Bah Žibert.</p>
            </sp>
            <sp xml:id="SDT7-OZIZŠIM-nujna-32-2017-09-14.sp68">

               <speaker>ANJA BAH ŽIBERT (PS SDS):</speaker>

               <p>Ja, hvala lepa.</p>
               <p>Saj, jaz mislim, da sem, ko sem začela… prvič, ko sem se oglasila, sem povedala, da
               se mi zdi največji problem, da je današnji sklic za osnovo vzel dogajanje na neki
               šoli, za katerega se sploh ne ve, kaj je bilo. Od tam sem naprej tudi nizala
               razpravo. Danes je tudi inšpektor, zdaj je pač povedal, da zadeva še poteka in da je
               tudi ne more komentirati, ampak takrat, uvodoma tega seveda nihče ni hotel
               slišati.</p>
               <p>Bi pa tukaj zavoljo ljudi, ker nisem čisto, povsem razumela … Zdaj, rekli ste, da za
               neke druge zadeve vi niste odgovorni, pa me zanima … Ne vem, mi imamo 2. člen Zakona
               o osnovni šoli, ki daje tudi neke cilje izobraževanja. Tam je tudi jasno, kaj naj
               otroci spoznavajo. Govorimo tudi o identiteti, govorimo tudi o neki pripadnosti
               državi in me zato zanima, če se tak člen krši, verjetno postopek mora biti. Zato me
               zanima, če je v konkretnem primeru v šoli na Krasu, zdaj, če tega ne veste, vam bom
               pa jaz še slike poslala, saj to je bil pa škandal in se je o tem veliko pisalo, bil
               uveden postopek? To je bilo moje vprašanje in se mi zdi, da ima podlago, da dobim
               odgovor v tem smislu, ker mogoče se nisva razumela.</p>
               <p>Hvala.</p>
            </sp>
            <sp xml:id="SDT7-OZIZŠIM-nujna-32-2017-09-14.sp69">

               <speaker>PREDSEDNICA DR. MIRJAM BON KLANJŠČEK:</speaker>

               <p>Gospod… <stage>/ oglašanje iz dvorane/</stage> Ne, imate besedo.</p>
               <p>Izvolite.</p>
            </sp>
            <sp xml:id="SDT7-OZIZŠIM-nujna-32-2017-09-14.sp70">

               <speaker>TOMAŽ ROZMAN:</speaker>

               <p>Danes je bila razprava glede avtonomije šolskega prostora, 72. člen. Zdaj navajate 2.
               člen Zakona o osnovni šoli, ki je na nek način deklarativen člen. Ali so bila v tem
               primeru neka načela kršena ali ne? A veste, to pa ni zdaj stvar inšpektorja, ampak je
               stvar nekih izvedencev. Mi vodimo postopek, če bi prišlo do te pritožbe, vodimo
               postopek, vendar ga ni inšpektorja, ki bi lahko na takšen člen rekel: »Bilo, ni
               bilo.« To je izključno stvar izvedencev. Zdaj, ali smo mi uvedli ta postopek ali ne,
               jaz si na to ne upam odgovoriti. Pač, smo tukaj pred javnostjo, lahko preverim in vam
               to tudi sporočim, nimam pa <stage>/ nerazumljivo/</stage> nobenih težav.</p>
            </sp>
            <sp xml:id="SDT7-OZIZŠIM-nujna-32-2017-09-14.sp71">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Zdaj pa zaključujem razpravo in predlagam, da odločamo o naslednjih sklepih… <stage>/
               oglašanje iz dvorane/</stage> Ojej, sem pozabila. Ja, se opravičujem, sem pozabila dati
               besedo predlagateljici za sklepno, bolj na kratko, če je pa še…</p>
            </sp>
            <sp xml:id="SDT7-OZIZŠIM-nujna-32-2017-09-14.sp72">

               <speaker>VIOLETA TOMIĆ (PS Levica):</speaker>

               <p>Hvala za besedo. Hvala vam vsem za razpravo, predvsem za te konstruktivne in strpne
               besede, kjerkoli so prišle.</p>
               <p>Zdaj, dejstvo je, da bi lahko čakali na odločitev inšpektorata, vendar, ko vidimo,
               da… na pozive varuha ministrstvo ni reagiralo že nekajkrat od leta 2015, celo
               odgovorijo, da bi s tem povečali nestrpnost. Ko vidimo, da ministrstvo ne upošteva
               pozivov varuha in predvsem, ko inšpektorat po našem mnenju pač svojega dela ne
               upravlja v skladu z zakonodajo, kajti niso uspeli ugotoviti, kaj je konfesionalna
               dejavnost, ampak so vprašali Škofovsko konferenco, in se odločajo arbitrarno,
               mislimo, da moramo mi kot zakonodajno telo pač dati neke okvirje. To sejo smo
               sklicali absolutno zato, da bi nekako branili načela ločenosti cerkve in države in za
               obrambo javnega interesa, kajti, veste, mi nimamo državne religije. To je dejstvo.
               Verske in državne funkcije so združene redkokje po svetu in tam nikoli ni dobro. Na
               primer, združene so v Savdski Arabiji, Turčiji ali pa v Vatikanu, drugje so vedno… <stage>/
               oglašanje iz dvorane/</stage> Ja, in Iranu. Ja, povsod, kjer ni prav »luštno«. Skratka,<stage type="mag">(nadaljevanje)</stage> in zato vas pozivam,
               vendarle, da podprete naše sklepe. Strinjam se s kolegom Matićem, da ideologija tukaj
               res ni imela kaj iskati, vendar nekako nas vedno zanese, ker moramo poslušati, da
               napadamo neke simbole. Ni res, želimo si, da bi bili vsi enakopravno in da se v šoli
               predava znanost. Ne moremo neke morale, pa naj bo to cerkvena, katerekoli verske
               skupnosti, postavljati pred znanost in da dovolimo, da kakorkoli posega v pravico do
               drugih. To druge verske skupnosti spoštujejo, zato si želimo laično šolo za vse
               veroizpovedi, za vse svetovne nazore, da nihče nikomur ne predpisuje, v kaj naj
               verjame, kako naj živi, naj bo javno, sekularno in nediskriminatorno šolstvo. Seveda
               pa imajo pravico vse verske skupnosti izven teh obredov blagoslavljati ali kakorkoli
               obeleževati prostore, vendar ločeno od državnih.</p>
               <p>Zato vas prosim, da podprete naš drugi sklep. Jaz bom podprla tudi koalicijski sklep,
               čeprav se mi zdi, da tega problema ne rešuje dokončno. Je en korak. Želim si, da
               poziv varuha upoštevamo in zahtevam od ministrice, da to uredi.</p>
               <p>Hvala.</p>
            </sp>
            <sp xml:id="SDT7-OZIZŠIM-nujna-32-2017-09-14.sp73">

               <speaker>PREDSEDNICA DR. MIRJAM BON KLANJŠČEK:</speaker>

               <p>Hvala lepa.</p>
               <p>Zdaj bomo pa šli na glasovanje. Najprej bomo glasovali o prvih dveh sklepih Poslanske
               skupine Levica in potem še o sklepu, ki so ga dale koalicijske poslanske skupine.</p>
               <p>Glasujemo o prvem sklepu. A moram prebrati? <stage>/ oglašanje iz dvorane/</stage> Preberem, dobro.
               »Odbor za izobraževanje, znanost, šport in mladino poziva Vlado, naj spoštuje in
               uveljavlja načelo ločenosti države in verskih skupnosti.« Glasujemo.</p>
               <p>Kdo je za? <stage>(1 član.)</stage> Kdo je proti? <stage>(10 članov.)</stage></p>
               <p>Ugotavljam, da sklep ni sprejet.</p>
               <p>Potem imam drugi predlog sklepa, in sicer: »Odbor za izobraževanje, znanost, šport in
               mladino poziva Ministrstvo za izobraževanje, znanost in šport, da v najkrajšem možnem
               času pripravi spremembo Zakona o organizaciji in financiranju vzgoje in
               izobraževanja, s katero bo zagotovilo ustrezno sankcioniranje kršitve prepovedi
               izvajanja konfesionalnih dejavnosti v javnih vrtcih in šolah.« Glasujemo.</p>
               <p>Kdo je za? <stage>(1 član.)</stage> Kdo je proti? <stage>(9 članov.)</stage></p>
               <p>Ugotavljam, da sklep ni sprejet.</p>
               <p>Zdaj imamo pa predlog sklepa koalicije, in sicer: »Odbor za izobraževanje, znanost,
               šport in mladino nalaga Ministrstvu za izobraževanje, znanost in šport, da
               vzgojno-izobraževalnim ustanovam za izvajanje 72. člena Zakona o organizaciji in
               financiranju vzgoje in izobraževanja poda podrobnejša navodila, ki bodo omogočala
               dosledno uresničevanje ustavnega načela ločenosti države in verske skupnosti.«</p>
               <p><stage>/ oglašanje iz dvorane/</stage> Ja, beseda je vaša.</p>
            </sp>
            <sp xml:id="SDT7-OZIZŠIM-nujna-32-2017-09-14.sp74">

               <speaker>JANEZ (IVAN) JANŠA (PS SDS):</speaker>

               <p>Poglejte, kadarkoli mi predlagamo kak sklep, kjer piše, da Državni zbor »nalaga«
               Vladi nas zavrnete. Tudi Zakonodajno-pravna služba temu nasprotuje, češ da… Ali
               »poziva« ali »predlaga«, tako da se držimo tega, če je to…</p>
            </sp>
            <sp xml:id="SDT7-OZIZŠIM-nujna-32-2017-09-14.sp75">

               <speaker>PREDSEDNICA DR. MIRJAM BON KLANJŠČEK:</speaker>

               <p>Ja, se strinjam. Je… Kaj bomo dali? Predlaga ali poziva? <stage>/ oglašanje iz dvorane/</stage>
               Predlaga? V redu. Ne bom brala še enkrat. Samo besedo »nalaga« je »predlaga«.
               Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(3 člani.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda in tudi 32. nujno sejo.</p>
               <p>Vsem se zahvaljujem za sodelovanje in želim veliko strpnosti in vas prav lepo
                  pozdravljam. <stage type="time">Seja se je končala 14. septembra 2017 ob 19.40.</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZFIMP-redna-15-2015-11-05">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">FCED159298D36C28C1257EE6003859B4</idno>
               <idno type="custom" subtype="day">DC1C391BFE394848C1257EF5004BE11A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=DC1C391BFE394848C1257EF5004BE11A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZFIMP-redna-15-2015-11-05.OZFIMP" n="15">
               <name>redna seja</name>
               <date when="2015-11-05"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZFIMP-redna-15-2015-11-05.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZFIMP-redna-15-2015-11-05.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">15. seja</stage>
            <stage type="date">(6. november 2015)</stage>
            <stage type="chairman">Sejo je vodila Urška Ban, predsednica Odbora za finance in monetarno
            politiko.</stage>
            <stage type="time">Seja se je pričela ob 9.01. </stage>
            <stage type="mag"/>


            <sp xml:id="SDT7-OZFIMP-redna-15-2015-11-05.sp1">

               <speaker>PREDSEDNICA URŠKA BAN:</speaker>

               <p>Dobro jutro želim vsem prisotnim in vas vse, ki smo se danes zbrali na 15. seji
               Odbora za finance in monetarno politiko, prav lepo pozdravljam.</p>
               <p>Pričenjam 15. sejo odbora in vas na začetku obveščam, da se je opravičil poslanec
               Roberto Battelli. S pooblastili pa na današnji seji namesto Vojke Šergan sodeluje
               poslanec Saša Tabaković, namesto Maruše Škopac Tanja Cink, namesto Branka Zormana
               poslanka Anita Koleša.</p>
               <p>S sklicem seje ste prejeli dnevni red seje odbora. Do pričetka današnje seje nisem
               prejela drugih predlogov za spremembo dnevnega reda, tako da je tak dnevni red kot
               ste ga prejeli s sklicem za današnjo sejo tudi določen.</p>
               <p>Zato prehajam na <title>1. TOČKO DNEVNEGA REDA</title>, in sicer <title>PREDLOG ODLOKA O PROGRAMU PRODAJE DRŽAVNEGA FINANČNEGA PREMOŽENJA ZA LETI 2016
               IN 2017.</title>
               </p>
               <p>Odbor bo kot matično delovno telo to točko obravnaval na podlagi 107., 108. in 171.
               člena Poslovnika Državnega zbora.</p>
               <p>K tej točki so bili vabljeni: Ministrstvo za finance in Zakonodajno-pravna
               služba.</p>
               <p>Kot dodatno gradivo smo prejeli tudi mnenje Zakonodajno-pravne službe, pisno mnenje z
               dne 21. 10. in mnenje Komisije Državnega sveta za gospodarstvo, obrt, turizem in
               finance z dne 5. 11. 2015.</p>
               <p>Pričanjem drugo obravnavo predloga odloka, v kateri bomo na podlagi 171. člena v
               povezavi s 126. členom Poslovnika Državnega zbora opravili razpravo in glasovanje o
               posameznih delih oziroma členih predloga odloka.</p>
               <p>Najprej bi dala besedo predstavniku Vlade državnemu sekretarju gospodu Metodu
               Dragonja za uvodno kratko obrazložitev predloga odloka.</p>
               <p>Izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp2">

               <speaker>METOD DRAGONJA:</speaker>

               <p>Hvala lepa, gospa predsednica. Dobro jutro, spoštovane poslanke, poslanci.</p>
               <p>V okviru paketa proračunskih dokumentov Vlada predlaga v skladu z 80.č členom Zakona
               o javnih financah tudi letni program prodaje finančnega premoženja, ki je pripravljen
               v obliki odloka, to je vsakoletna praksa in tudi v letošnjem letu, zdaj predlaga
               Državnemu zboru, katere terjatve države naj se predvidijo za to, da se odprodajo. To
               je možnost prodaje, ni pa nujno, da se prodajo. Predvidene so torej postavka iz
               naslova terjatev in to so izključno terjatve, to niso kapitalski deleži, navedene so
               v prilogi k predlogu odloka. Skupna njihova vrednost je 42,5 milijonov evrov, po
               njihovi nominalni oziroma bruto vrednosti. V glavnem izvirajo iz naslova<stage type="mag"/> <stage>(nadaljevanje)</stage> unovčevanja terjatev in
               drugih obveznosti iz unovčevanja državnih poroštev, pa tudi iz drugih obveznosti. Če
               ste pogledali spisek boste videli, da je o teh 42 in 5 milijonov največja posamična
               terjatev, terjatev iz naslova Cimosa, ki je predstavljala državno pomoč v procesu
               reševanja in prestrukturiranja tega podjetja.</p>
               <p>Nekih novih vidikov ni. Sam zakon predvideva potem nadaljnje postopke. Za vsako
               posamezno terjatev je potem treba narediti predlog Vladi in o tem odloča Vlada. Tako,
               da se pojavlja mogoče kot novost samo situacija, ko se pa v postopkih
               prestrukturiranja terjatev tukaj Republika Slovenija srečuje z drugimi inštitucijami,
               ki vodijo postopke prestrukturiranja predvsem za družbo za upravljanje terjatev bank
               oziroma slabo banko, lahko pa tudi z državnimi skladi, z SDH-jem in Kadom. V teh
               primerih se zdaj pojavlja potreba, Republika Slovenija vstopa oziroma koordinira
               potem aktivnosti in je že aktivna tudi v postopku, ko se ti programi
               prestrukturiranja zasujejo in pripravljajo. </p>
               <p>Ta prodaja zdaj omogoča, da se lahko aktivno prestrukturira družbe tudi v izvensodnih
               postopkih oziroma preden se sprožijo insolventni postopki, direktno se v insolventnih
               postopkih uporablja ZFPPIPP. Ta uredba pa pravzaprav daje možnost, da se to že
               predhodno tudi naredi po postopku, ki je zakon o javnih financah predviden. Prosil bi
               edino, da se izvede redakcijski popravek o odloku, kjer je pri numeraciji členov
               prišlo do napake. Tako, da se peti člen zamenja s četrtim.</p>
               <p>Hvala lepa.</p>
            </sp>
            <sp xml:id="SDT7-OZFIMP-redna-15-2015-11-05.sp3">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Preden dam besedo še predstavnici Zakonodajno-pravne službe vas obveščam, da poslanca
               Luka Mesca nadomešča poslanec Miha Kordiš. Zdaj pa dajem besedo predstavnici
               Zakonodajno-pravne službe, gospe Metodi Hrovat Prinat, izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp4">

               <speaker>METODA HROVAT PIRNAT:</speaker>

               <p>Hvala lepa za besedo.</p>
               <p>Zakonodajno-pravna služba je v skladu s svojo pristojnostjo pripravila mnenje. K
               predlogu odloka Zakonodajno-pravna služba nima pripomb, bo pa v končni redakciji pred
               objavo v Uradnem listu opravila redakcijo oziroma popravek številčenja členov
               odloka.</p>
               <p>Hvala.</p>
            </sp>
            <sp xml:id="SDT7-OZFIMP-redna-15-2015-11-05.sp5">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Za obrazložitev mnenja Komisije Državnega sveta za gospodarstvo, obrt, turizem in
               finance dajem besedo predstavniku Državnega sveta, gospod Alojz Kovšca. Izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp6">

               <speaker>ALOJZ KOVŠCA:</speaker>

               <p>Hvala lepa, spoštovana gospa predsednica, spoštovane poslanke in poslanci. </p>
               <p>Komisija Državnega sveta za gospodarstvo, obrt, turizem in finance je na 45. Seji
               4.11.2015 obravnavala predlog odloka o programu prodaje državnega finančnega
               premoženja za leti 2016 in 2017, ki gaje v obravnavo predložila Vlada Republike
               Slovenije. Uvodoma nam je bilo obrazloženo, da mora Vlada pri pripravi proračuna
               Državnemu zboru med drugim predložiti tudi predlog programa prodaje državnega
               finančnega premoženja za prihodnje leto, ki se določi z odlokom. Le-ta omogoča, da se
               Vlada kot enakopraven udeleženec vključi v potrebne postopke prestrukturiranja
               podjetij, ki jih sicer vodita SDH in DUTB.</p>
               <p>Maksimalni možni obseg terjatev, ki bi jih država v naslednjih dveh letih prodala in
               so predmet obravnavanega odloka naj bi znašal 42 in pol milijona evrov, pri čemer je
               komisija zastavila vprašanje kakšna so pričakovanja Vlade glede možnosti prodaje
               težko izterljivih terjatev in ali so glede na negotove postopke poplačila pričakovani
               zneski že v celoti vključeni v prihodke proračuna. </p>
               <p>Glede ovrednotenja zneskov nam je bilo pojasnjeno, da so v odloku navedeni nominalni
               zneski obrestovani do 1.7.2015. Ker se Vlada torej zaveda negotovosti, ki je prisotna
               pri postopkih prodaje tovrstnih terjatev se <stage type="mag"/> <stage>(nadaljevanje)</stage> v odloku navedeni zneski kupnine izkazujejo kot
               izredni prihodki in še niso vključeni v proračunske prihodke.</p>
               <p>Komisija Državnega sveta za gospodarstvo, obrt, turizem in finance, predlog odloka
               podpira.</p>
               <p>Hvala.</p>
            </sp>
            <sp xml:id="SDT7-OZFIMP-redna-15-2015-11-05.sp7">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Predlagam, da po končani razpravi o odloku kot celoti, v skladu s Poslovnikom
               glasujemo o vseh delih akta skupaj. Če se strinjate, bomo tako tudi storili. Ker ni
               nasprotovanj prehajam na razpravo o predlogu odloka in dajem v razpravo vse štiri
               člene odloka skupaj. K tem členom ni bilo vloženih amandmajev in dajem besedo prvemu
               razpravljavcu, gospodu Kordišu, izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp8">

               <speaker>MIHA KORDIŠ (PS ZL):</speaker>

               <p>Najlepša hvala. Bom zelo kratek in zelo hiter, ker me muči tukaj neka reč.</p>
               <p>Rad bi, da pojasnite, predstavniki, za kaj gre pri 29 milijonih terjatev do podjetja
               Cimos? Cimos je ena izmed ključni firm v avtomobilskem grozdu in v svoji regiji in
               večinski delež je na DUTB-ju, v lasti Republike Slovenije so samo manjšinski deleži.
               In kakršno koli razpolaganje z deleži oziroma terjatvami mora biti tukaj
               koordinirano, mora biti smiselno, zato me zanima, kaj je s temi 29 milijoni in za kaj
               pri teh milijonih do Cimosa, gre?</p>
               <p>Hvala.</p>
            </sp>
            <sp xml:id="SDT7-OZFIMP-redna-15-2015-11-05.sp9">

               <speaker>PREDSEDNICA URŠKA BAN:</speaker>

               <p>Dobro, hvala.</p>
               <p>Želi še kdo razpravljati? Gospod Šircelj, izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp10">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa.</p>
               <p>Jaz imam tudi vprašanja v zvezi s tem programom prodaje in sicer, prvo so tukaj
               navedeni zneski davčnega dolga plačanih poroštev in drugih pravnih poslov na dan 31.
               7. 2015. Z drugimi besedami, na eni strani govorimo o programu prodaje finančnega
               premoženja države, na drugi strani pa nimamo niti okvirnih prodajnih cen ampak imamo
               terjatev države, znesek terjatev države do teh podjetij, če prav razumem.</p>
               <p>Zaradi tega se mi zdi ta program prodaje zelo skromen. Zdaj, če gre tukaj samo za
               formalnost, ki jo mora vlada narediti na podlagi Zakona o javnih financah in da se
               samo nek spisek da je to ena zadeva, če se pa zdaj to vsebinsko gleda je pa druga
               zadeva. Zaradi tega me seveda tudi zanima kakšni so pa predvideni zneski kupnin v
               navedenih proračunih za leti 2016 in 2017, mislim da ta podatek mora biti javen,
               oziroma je jasen iz predlogov proračuna.</p>
               <p>Poleg tega mora biti, če so to samo zdaj te kupnine, koliko bo dejansko država od
               tega dobila verjetno gre tukaj nekaj za proračun, se pravi za državo v ožjem smislu.
               Potem gre pa verjetno še za različne paradržavne inštitucije, ne vem, KAD kakorkoli
               že, kdorkoli drugi, ki je tudi lastnik in bi nekaj dobil. Se pravi, to mislim da je
               zelo skromno oziroma, jaz niti ne vem, če govorimo o prodaji bi morali govoriti vsaj
               o nekih prodajnih cenah. Zdaj, ali so to tiste, ki so napisane v bilancah ali so to
               neke ocene ali so to, kakorkoli že ampak tudi nekaj bi <stage>/ nerazumljivo/</stage>.</p>
               <p>Drugo, glede na to, da je v obrazložitvi navedeno, da gre tukaj tako za premoženje
               SDH-ja kot za premoženje DUTB-ja me zanima, če so morebitne njihove transakcije tudi
               vključene v te prodaje?</p>
               <p>In tretje, je to zaključeno? To se pravi, to je to. Spisek teh podjetij in drugega se
               ne bo prodajalo? Ali bomo… Skratka, to je zdaj obveznost države, da bo to prodala kar
               tukaj piše in nič več in nič manj, predvsem nič več, tako bomo rekel. Ker če ne more
               nekaj prodati pač ne more prodati. Ni kupca ali pa če je cena neprimerna, ni
               kupca.</p>
               <p>Tako da, poglejte, jaz mislim da seveda bi Vlada lahko naredila tukaj nek tekst, ki
               bi imel verjetno lahko tisoč strani in za vsako od teh podjetij bi naredila, bom
               rekel, <stage type="mag"/> <stage>(nadaljevanje)</stage> ocene kaj in
               kako, predvsem ocene <stage>/ nerazumljivo/</stage>, lahko bi naredila ne vem koliko analiz in tako
               naprej. Vsekakor jaz mislim, da bi bilo to preveč za ta odbor. Lahko nam pa tudi da
               na eni strani in četrt ta spisek in potem da obrazložitev vse skupaj zaradi tega, ker
               tukaj tudi če berem ta odlok in mislim, da v tem odloku je navedeno oziroma vsaj v
               obrazložitvi, da so navedene tudi obrazložitve tega. Zdaj me zanima ali so to
               obrazložitve posameznih prodaj ali obrazložitve celotnega odloka. Tako, da tukaj bi
               jaz želel veliko več predvsem glede tega zakaj se je Vlada odločila v takšni obliki,
               ni navedla niti nekih scen knjigovodskih vrednosti, zaradi mene tudi knjigovodskih,
               skratka nobenih. To so v bistvu vprašanja glede tega.</p>
            </sp>
            <sp xml:id="SDT7-OZFIMP-redna-15-2015-11-05.sp11">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Naslednji ima besedo gospod Horvat. Izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp12">

               <speaker>JOŽEF HORVAT (PS NSi):</speaker>

               <p>Hvala, gospa predsednica. Lep pozdrav vsem!</p>
               <p>Čisto kratko vprašanje. Torej, govorimo o skupnem znesku za odpis 42,5 milijonov,
               frapantna cifra in ključna stvar je, ki se tudi meni odpira, torej ključno vprašanje
               pa je nekako zavito oziroma skrito v zadnjem stavku - kakšna bo pravzaprav
               realizacija. In sicer zadnji stavek pravi natančni zneski terjatev se bodo
               ugotavljali ob morebitni pripravi posameznega programa prodaje finančnega premoženja
               države skladno z Zakonom o javnih financah. V tej preglednici, ko imamo navedene
               družbe in znesek terjatev, je gotovo Vlada tista, ki do obisti pozna situacijo v teh
               družbah. In mene samo zanima kakšna je verjetnost oziroma kakšna je izterljivost
               pravzaprav predvsem pri problematičnih družbah, ker gotovo vseh teh 42,5 milijonov ne
               bomo dosegli, ampak Vlada gotovo ima neko oceno kakšen bo delež realizacije. Hvala
               lepa.</p>
            </sp>
            <sp xml:id="SDT7-OZFIMP-redna-15-2015-11-05.sp13">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Gospod Verbič, izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp14">

               <speaker>MAG. DUŠAN VERBIČ (PS SMC):</speaker>

               <p>Hvala za besedo, predsedujoča. Državni sekretarji lep pozdrav, poslanke in
               poslanci!</p>
               <p>Jaz bom nekoliko drugače zelo na kratko predstavil to kar menim, da je v zvezi s to
               točko dnevnega reda potrebno reči. Res je, da znesek je zelo velik, gromozanski,
               vendar se preprosto moramo zavedati, da je ta del odloka vezan izključno na znesek
               terjatve. Se pravi ne da bi se kakorkoli pogovarjali o finančnem premoženju, ki je
               tudi v obrazložitvi navedeno, da finančno premoženje predstavlja tako stvarni kot
               premični del, če lahko temu rečem, premoženja. In tukaj sem na stališču, da te
               terjatve države kakorkoli so že sedaj iz strani tudi mojega predhodnika bile
               izpostavljene vezano na odpis in podobno, menim, da je to nujno potrebno ta postopek
               ravno zaradi tega, da se zasleduje načelo dobrega gospodarja in je prav, da se te
               terjatve dajo v postopek prodaje na trgu, absolutno pa ter terjatve ne bi vezal
               kakorkoli z nekimi lastniškimi deleži, tega sem na stališču popolnoma identično kot
               je bilo uvodoma predstavljeno s strani državnega sekretarja kot tudi s strani
               Zakonodajno-pravne službe. Hvala lepa.</p>
            </sp>
            <sp xml:id="SDT7-OZFIMP-redna-15-2015-11-05.sp15">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Ni drugih prijavljenih razpravljavcev, zato dajem besedo gospodu državnemu
               sekretarju. Izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp16">

               <speaker>METOD DRAGONJA:</speaker>

               <p>Hvala za besedo gospa predsednica. Najprej bi želel poudariti, gospod Horvat ne gre
               za odpis, gre za prodajo, to se pravi pravni posel je od prodaje terjatev… če piše v
               besedilu, piše po napaki, potem se oproščam. Gre za odprodajo terjatev pravnih poslov
               je odprodajo terjatev Republike Slovenije, ki izvira iz različnih naslovov v glavnem
               kot sem povedal so to davčne terjatve <stage type="mag"/><stage>(nadaljevanje)</stage> ali terjatve iz naslova unovčevanja državnih poroštev ali
               pa drugih poslov. Če piše kje odpis je, potem to res napaka. Ključno je vprašanje
               kakšna bo realizacija oziroma kakšna je ekonomska vrednost teh terjatev. To je
               ključno vprašanje. Tako kot pri vsaki terjatvi je ekonomska vrednost terjatve v
               glavnem odvisna od kvalitete zavarovanj. Če so zavarovanja dobra je ekonomska
               vrednost dosežena vrednost lahko zelo blizu nominalne, če so pa zavarovanja slaba smo
               pa na meji nekega praga, ki je definiran v ZFPPIPP za stečajne oziroma za insolventne
               postopke za prisilne poravnave. Vam bom to razložil na konkretnih primerih, čeprav
               mogoče ni dobro. Mi smo v ZIPRO predvideli letošnjem tudi možnost prodaje, ker za
               letošnje leto v bistvu v posebnem odloku posamezni primeri niso bili pokriti teh tako
               imenovanih možnosti izven sodnih poravnav in pa s tem sodelovanje Republike Slovenije
               pri prestrukturiranju podjetij. Imamo relativno pomembno slovensko podjetje Trimo
               Trebnje, kjer je država eden od pomembnih upnikov iz naslovov unovčenih državnih
               poroštev se je pa država na tem delu dobro zavarovala, se pravi, je imela dobra
               zavarovanja, vpise vpisana zavarovanja, hipoteke na stvarnem premoženju in v teh
               postopkih odprodaj prestrukturiranje v glavnem veljajo principi enakosti finančnih
               upnikov oziroma razlike so vezane na finančna zavarovanja. Na primer, čeprav še ni
               zaključen ta postopek odprodaje terjatev do Trima bo dosežena ekonomska vrednost, ki
               bo zelo blizu praktično na nivoju nominalne vrednosti, ker so zavarovanja dobra
               oziroma bo večja kot bo izplen za banke in ostale upnike, ki sodelujejo, ker so
               ostali upniki v izvensodni poravnavi se zavezali konvertirati del terjatev v
               kapitalske deleže, medtem ko Republika Slovenija glede na kvaliteto svojih zavarovanj
               te konverzije ni naredila. Potem imamo pa lahko druge izjemne terjatve, kjer pa se v
               teh postopkih pridobijo ponudbe, ki so na relativno nizki vrednosti, velikokrat se
               ponudniki sami pojavijo v teh primerih je pa ta spodnja meja pa nekje na procentu 4 %
               od nominalne vrednosti terjatve, ki pa je kot neka spodnja meja, mislim da napisana v
               enem od členu insolventnega zakona, ki najnižji odstotek poplačila upnikov v
               prisilnih poravnavah določi na 4 %. V tem razponu se lahko gibljemo. To je
               realnost.</p>
               <p>Jaz se strinjam. Odlok tak kot je v bistvu iz tega vidika posebej vezano na diskusijo
               gospoda Širclja samo okvir in sloni na 80.č členu Zakona o javnih financah, ki
               opredeljuje ta korak, potem pa imamo naprej 80.d člen zakona, ki pa že bolj natančno
               določa kako se, potem prodaja posamezna terjatev. Za vsako terjatev mora biti
               pripravljen program prodaje in v členu je točno določeno kako se ta program pripravi,
               kaj vsebuje. Vsebovati mora cilje, pravne temeljne, opis predmeta prodaje, terjatve
               se do tega dneva, ko se izvršijo prodaje tudi še obrestujejo, zato so te vrednosti
               okvirne in mora biti ekonomska utemeljitev podana, mora biti razvidno, da je to
               odprti javni postopek, v katerem lahko sodelujejo različni ponudniki, to se pravi, da
               smo sledili z odlokom točno določbe, ki so v ZJF predpisane, ki se mogoče niso tako
               dosledno v preteklih letih uporabljale, ker <stage type="mag"/><stage>(nadaljevanje)</stage> teh aktivnosti ni bilo toliko in ne v takem obsegu
               sedaj pa se posebej v postopkih prestrukturiranja kot sem omenil bolj intenzivnega in
               pa aktivnosti, ki jih koordinira tudi medresorska delovna skupina, ki jo imamo v
               vladi skupaj z Banko Slovenije, SDH in DUTB pač kaže potreba, da se tudi davčni dolg
               in ostale terjatve države bolj aktivno vključijo v te postopke.</p>
               <p>Nadalje velja poudariti, da gre za terjatve Republike Slovenije, terjatve drugih
               institucij to so predvsem terjatve DUTB. Razpolaga s terjatvami niso sestavni del
               tega. DUTB svoje premoženje prodaja v skladu z zakonom, ki je podlaga za njihovo
               delo. To se pravi ZUKSB in tudi niso upoštevani kapitalski deleži, za katere velja
               ZSDH. Spisek teh podjetij je to, kar se vidi, da bo lahko predmet nekih širših
               aktivnosti prestrukturiranja ali pa kjer država želi pospešiti izterjavo davčnega
               dolga, če se bo taka možnost pojavila, ni pa to zavezujoč spisek v vsaki posamezni
               odprodaji odloča vlada po postopku, ki je predviden v zakonu tako kot sem povedal.
               Najprej se imenuje komisije, se določi predmet prodaje, bolj natančno, potem se
               izvede postopek zbiranja ponudb in ko je ta zaključen ta komisija poroča vladi in
               potem vlada preveri, če so vsi kriteriji gospodarnosti in preglednosti izpolnjeni in
               vlada lahko, potem o tem sklepa. Terjatev do drugi pravnih oseb, ki niso na tem
               spisku ne morejo biti predmet prodaje po tej osnovi bodo pa lahko terjatve do
               podjetij, do pravnih oseb, ki so tukaj navedene prodane, lahko pa tudi ne bodo
               prodane.</p>
               <p>Posebno vprašanje je bilo na CIMOS. Ta je bila ena bolj kompleksnih prestrukturiranj,
               terjatve države izvirajo delno iz davčnega dolga, manjši del, velika večina pa izvira
               iz unovčenih državnih poroštev. Država je sicer po treh zakonih izdala poroštva po
               treh zakonskih osnovah CIMOS. Pretežno je bila to državna pomoč, bila so pa tudi tako
               imenovana nedelničarska posojila program, ki ga vodi SIT in so bila tudi poroštva za
               obratna sredstva protikrizni ukrep. V postopku prisilne poravnave CIMOS je RS bila
               udeležena, prijavila je svoje terjatve v prisilno poravnavo in so te terjatve bile na
               enak način tretirane kot terjatve ostalih ločitvenih upnikov, to se pravi, predvsem
               bank. Del terjatev se je konvertiral v kapital in iz tega naslova je RS dobila
               kapitalski delež v CIMOS, ki ga upravlja SDH. Del terjatev pa je ostal v obliki
               terjatve, se pravi, da je bil tukaj princip <stage>/ nerazumljivo/</stage>. Pomemben del svoje
               terjatve RS konvertirane, pomemben del pa mislim, da je bilo 60 40 to razmerje. Smo
               pristopali po enakem principu kot ločitveni upniki. V procesu nadaljnjega
               prestrukturiranja privatizacije CIMOS, ki je predviden kot portfeljska naložba je
               bilo že v tej etapi prisilne poravnave predvideno predvsem vezano na značilnosti
               industrija avtomobilskih komponent, da bo potrebna strateška povezava s partnerji
               oziroma s potencialnimi vlagatelji, investitorji, ki bodo zagotavljali dolgoročno
                  <stage type="mag"/><stage>(nadaljevanje)</stage> stabilnosti CIMOS, pa
               predvsem zanesljive prodajne kanale, do avtomobilskih koncernov, zato je treba
               predvideti, da se bo tudi terjatev Republike Slovenije lahko prodajala v postopku
               privatizacije. Postopek poteka tako, postopek vodita DUTB in SDH, da se odprodaja
               lastniški delež, to se pravi kapital, delnice, odprta pa je tudi možnost odprodaje
               terjatev kot možnost, ne kot obveza, ampak kot možnost. In smiselno je, da Republika
               Slovenija te terjatve odproda, da unovči svoje terjatve, da pridejo denarna sredstva
               v proračun, konkretne pogoje te prodaje bo pa ocenjevala Vlada tako kot predvideva
               zakona. Upam, da sem na večino vprašanj odgovoril. Hvala lepa.</p>
            </sp>
            <sp xml:id="SDT7-OZFIMP-redna-15-2015-11-05.sp17">

               <speaker>PREDSEDNICA URŠKA BAN:</speaker>

               <p>Hvala lepa. Mogoče še to vprašanje, kako se vidijo te odprodaje v proračunu 2016 in
               2017, v kakšni višini so predvidena ali so to izredni prihodki? Prosim gospa
               Vraničarjeva ali pa…</p>
            </sp>
            <sp xml:id="SDT7-OZFIMP-redna-15-2015-11-05.sp18">

               <speaker>MAG. MATEJA VRANIČAR:</speaker>

               <p>Posebej v bistvu teh prihodkov ni. Mi imamo evidentiranih med prihodki, med
               načrtovanimi prihodki 2016 in 2017, kot je bilo že v dosedanji razpravi ugotovljeno,
               gre za dokaj negotovo in višino in precej negotovosti glede tega, kdaj in v kakšni
               meri se bodo tovrstni postopki začeli, zaradi tega ne bi bilo primerno, da jih že
               vnaprej uvrščamo med prihodke. Hvala.</p>
            </sp>
            <sp xml:id="SDT7-OZFIMP-redna-15-2015-11-05.sp19">

               <speaker>PREDSEDNICA URŠKA BAN:</speaker>

               <p>Hvala lepa. Gospod Horvat, izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp20">

               <speaker>JOŽEF HORVAT (PS NSi):</speaker>

               <p>Hvala lepa za besedo, gospa predsednica. Jaz se državnemu sekretarju gospodu Metodu
               Dragonji zahvaljujem za pojasnila. Sem pa namenoma bral ta lapsus, ki se je zgodil.
               Milo rečeno lapsus, ki pa je hud, ker je govora o znesku odpisa 42,5 milijonov, tako
               da lepo prosim, obrazložitev sicer ne gre v Uradni list, hvala bogu, drugače bi
               kakšen davkoplačevalec visoko v zrak skočil, ko bi država kar odpisala nekomu 42
               milijonov. Vemo, da gre za prodajo terjatev, ki jih pač ima Republika Slovenija iz
               naslova davčnega dolga, plačanih poroštev, državne pomoči in tako naprej. Ampak tukaj
               v obrazložitvi se mi je zdel to res hud lapsus in morda v končni formi tega odloka se
               pa to le mora popraviti, to vsaj predlagam. Hvala.</p>
            </sp>
            <sp xml:id="SDT7-OZFIMP-redna-15-2015-11-05.sp21">

               <speaker>PREDSEDNICA URŠKA BAN:</speaker>

               <p>Hvala lepa za to opozorilo. Tudi sama se strinjam, da do take napake, tudi v
               obrazložitvi, ki ni sestavni del akta v bistvu ne bi smelo priti. Dajem besedo še
               gospodu Logarju, izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp22">

               <speaker>MAG. ANŽE LOGAR (PS SDS):</speaker>

               <p>Glejte, saj je gospa Vraničarjeva povedala, da gre za defacto odpis. To je odpis. <stage>/
               oglašanje iz dvorane/</stage>. Seveda, saj ste povedali, da so to vrednosti, za katere ne
               moremo predvideti, kakšna bo izterjava, koliko bomo iz tega dobili in zato ni
               pravično in prav, da jih damo v proračun oziroma da jih že zavedemo. Poglejmo recimo
               primer seznama, ki je tukaj. Mislim, da je kolega Šircelj pravilno opozoril, da ste
               zelo selekcionirali ta seznam, kaj je notri in kaj ni. In je potem tudi državni
               sekretar lepo povedal, da pač tistega, kar ni na tem seznamu seveda država ne bo
               prodajala in da iz tega naslova ostane tako, kakor je, Sava ali pa kakšna taka druga
               družba bi bila morda zanimiva. Poglejte, recimo poročilo SDH, Slovenskega državnega
               holdinga, letno poročilo o upravljanju kapitalskih naložb. Recimo tukaj imate na tem
               seznamu navedeno Polzelo. Poglejte, kaj v poročilu SDH piše v Polzeli, da je prisilna
               poravnava potrjena s sklepom z dne 20. februar 2015. S tem je Republika Slovenija
               izvedla konverzijo terjatev v kapital, pridobila 30,42 % delež. Kljub potrjeni
               prisilni poravnavi se družba sooča s hudimi likvidnostnimi težavami, ki omogočajo
               redno poplačevanje obveznosti do države in pravočasno nabavo obratnih sredstev.
               Negativni kapital v vrednosti minus skoraj 3 milijone, čisti poslovni izid leto 2014,
               skoraj 2 milijona evrov izgube. <stage type="mag"/>
               <stage>(Nadaljevanje)</stage> Sedaj pa vi meni povejte kako boste to terjatev, kako boste to
               obveznost poplačali oziroma kako bo država iz tega naslova dobila kakšen belič. Jaz
               si zelo težko predstavljam, kako bo, kakšna bo... Bi prosil morda državnega
               sekretarja, ko je prej govoril, da tisti 80.d člen, da je treba pripraviti za vsako
               prodajo posebej en tak program prodaje, kako bo recimo za primer Polzele pripravila,
               pripravil minister za finance to prodajo. Zanima me, čisto konkretno, kateri so tisti
               razlogi, da boste nekoga prepričali, da odkupi delež oziroma, da se država znebi te
               naložbe. Prosim. Hvala.</p>
            </sp>
            <sp xml:id="SDT7-OZFIMP-redna-15-2015-11-05.sp23">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Dajem besedo najprej gospe Vraničar, pa potem gospodu Dragonji.</p>
               <p>Izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp24">

               <speaker>MAG. MATEJA VRANIČAR:</speaker>

               <p>Še enkrat, nisem govorila o nikakršnem odpisu. Te terjatve so evidentirane v bilanci
               stanja po nominalni vrednosti, tako kot so tudi v predlogu odloka s temi vrednostmi
               predstavljene. Če bi se odpisale, bi se črtale tudi iz bilance stanja. Če pa pride do
               unovčitve, pa moramo vedeti, da imamo prihodke evidentirane po načelu denarnega toka,
               torej lahko evidentiramo samo dejansko prejeta sredstva in tukaj za samo unovčitev
               obstaja negotovost ali bodo v naslednjih dveh letih unovčena ta sredstva ali ne in v
               kakšni višini. Zaradi tega ni v naprej v bistvu to upoštevano pri oceni prihodkov za
               leto 2016 in 2017.</p>
               <p>Hvala.</p>
            </sp>
            <sp xml:id="SDT7-OZFIMP-redna-15-2015-11-05.sp25">

               <speaker>PREDSEDNICA URŠKA BAN:</speaker>

               <p>Hvala lepa gospod Dragonja.</p>
               <p>Izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp26">

               <speaker>METOD DRAGONJA:</speaker>

               <p>Kar se tiče Polzele, velja sledeče. Polzela je izvedla prisilno poravnavo v začetku
               letošnjega leta, začela se je lansko leto, bila je potrjena v januarju, pravnomočna
               je postala v marcu, večji del terjatev v tistem momentu je bilo konvertiranih v
               kapital, v lastniški delež. Na tej osnovi je Polzela prešla pod upravljanje SDH in
               SDH v imenu Republike Slovenije izvaja nadaljnje postopke prestrukturiranja te
               družbe. In on bo pripravil, SDH mora pripraviti program nadaljnje sanacije in
               prestrukturiranja in upravljanja te naložbe. Letni načrt upravljanja mora predložiti
               za vse naložbe do konca meseca novembra po Zakonu o SDH ta možnost, ki jo daje
               uredba, pa omogoča samo, da Republika Slovenija, če bo ocenila, da je smiselno s
               preostalo terjatvijo, ki ni bila konvertirana, aktivno sodeluje v nadaljnjem
               prestrukturiranju, če bo tako ocenjena. Če pa tako ne bo ocenjeno, pa pač ni nujno,
               da bo sodelovala.</p>
            </sp>
            <sp xml:id="SDT7-OZFIMP-redna-15-2015-11-05.sp27">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Preden nadaljujemo z razpravo, vas obveščam, da poslanca Bojana Krajnca na seji
               nadomešča poslanka Irena Grošelj Košnik in dajem besedo gospodu Logarju.
               Izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp28">

               <speaker>MAG. ANŽE LOGAR (PS SDS):</speaker>

               <p>Hvala.</p>
               <p>Potem pa državnega sekretarja sprašujem, koliko je torej tista dodatna terjatev, ki
               jo ima Republika Slovenija napram recimo Polzeli. Tukaj v poročilu SDH piše o deležu
               Republike Slovenije, delež SDH nič, torej pravite, da upravlja s teh SDH v imenu
               Republike Slovenije, če pa pogledamo recimo ostala podjetja, RRA Regionalna razvojna
               agencija Celje, podoben primer, delež Republike Slovenije, torej tudi v tem primeru
               SDH upravlja v imenu Republike Slovenije, torej imamo mi nepopolne podatke. Povejte
               torej s kakšnim deležem, tistim dodatnim, ki je Republika Slovenija pri tem opravila
               in ni konvertiran očitno v lastniški delež in zakaj ni bilo torej vse konvertirano v
               lastniški delež, kaj je odločalo kaj ostane v obliki terjatve in kaj se konvertira v
               lastniški delež.</p>
               <p>Hvala.</p>
            </sp>
            <sp xml:id="SDT7-OZFIMP-redna-15-2015-11-05.sp29">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Izvolite, gospod Dragonja.</p>
            </sp>
            <sp xml:id="SDT7-OZFIMP-redna-15-2015-11-05.sp30">

               <speaker>METOD DRAGONJA:</speaker>

               <p>Če bi hoteli zadosti v globino iti teh bolj zahtevnih primerov, tako kot je podjetje,
               ki ga navajate, pač v postopku prisilne poravnave ni bilo konvertirano vse po nekih
               principih. Tudi banke niso konvertirale vse in te so konvertirale in te niso.
               Republika Slovenija se je pač odločala kaj bo konvertirala in kaj ne bo konvertirala
               in to kar je nekonvertirano je v prilogi k odloku navedeno. Tega je še 497 tisoč
               evrov po stanju na dan, ki je tukaj naveden, 31. 7., tako da, kakšna je <stage type="mag"/> <stage>(nadaljevanje)</stage> je sedaj ta povezava z lastniškimi
               deleži oziroma s tem kar upravlja SDH lahko se bo to povezalo v nadaljnjem
               prestrukturiranju, lahko se pa pač ne bo. SDH načrta upravljanja za to naložbo še ni
               pripravil, ga je že obravnaval. In odvisno od tega kakšne rešitve bodo predvidene ali
               pa nadaljnje aktivnosti bo treba uskladiti tudi stališče do terjatev, ki so s strani
               Republike Slovenije odprte do Polzele. So pa te terjatve, ki so preostale zavarovane.
               Kako kvalitetno so zavarovane je vedno vprašanje potem še vrstnih redov teh
               zavarovanj in vpisov hipotek, so pa zavarovane in če bo prestrukturiranje uspešno ima
               Republika Slovenija možnost, da v nadaljnjem procesu prestrukturiranja sodeluje. Če
               pa ne bo uspešno bo pa Republika Slovenija to terjatev uveljavljala v stečajnem
               postopku in jo prijavila v stečajni postopek in se bo v stečajnem postopku
               unovčevala.</p>
            </sp>
            <sp xml:id="SDT7-OZFIMP-redna-15-2015-11-05.sp31">

               <speaker>PREDSEDNICA URŠKA BAN:</speaker>

               <p>Hvala lepa. Naslednji ima besedo gospod Pogačnik.</p>
            </sp>
            <sp xml:id="SDT7-OZFIMP-redna-15-2015-11-05.sp32">

               <speaker>MAG. MARKO POGAČNIK (PS SDS):</speaker>

               <p>Spoštovana predsednica, hvala za dano besedo. Uvodoma bi izrazil osebno mnenje, da
               gre ponovno po moje s strani Ministrstva za finance za pocenjujoč odnos do Državnega
               zbora. Kajti, odlok o prodaji finančnega premoženja v višini 42 milijonov, da bi
               gradivo pripravite dejansko na dveh straneh, mislim, da je to delanje norca iz
               Državnega zbora in poslank in poslancev in predvsem tudi članov Odbora za finance in
               monetarno politiko. Spoštovan državni sekretar, če jaz to zadevo prav razumem, gre tu
               za prodajo stanja terjatev Republike Slovenije iz naslova davčnega dolga plačanih
               poroštev in pa drugih pravnih poslov. Zanima me sedaj kateri so ti drugi pravni
               posli, ki jih navajate v sami obrazložitvi. Sedaj pa bi rekel predvsem k bistvu, če
               imam jaz prave informacije, davčni dolg, tako aktivni kot neaktivni, znaša več kot
               eno milijardo evrov. Približujemo se številki milijarda 400. Tukaj imamo pa seznam
               prodaje teh terjatev za približno 42 milijonov. Meni bi bilo to gradivo korektno in
               kvalitetno pripravljeno, da bi tukaj ta znesek bil tudi naveden. Na dan 31. 7. 2005
               znaša celotni znesek to in to, sedaj smo se pa odločili. Mene kot prvo zanimajo
               kriteriji, na osnovi česa ste se vi odločili na ta seznam dati prodajo teh terjatev
               za 42 milijonov. Zakaj se niste odločili za druge? Zakaj ste se odločili konkretno za
               te? Tisti uvod bi moral biti, kaj je kriterij pri uvrstitvi na ta seznam prodaje
               premoženja za leto 2016 in leto 2017. Mislim, da bi poslanci lahko takrat kvalitetno
               razpravljali. Če bi imeli kompletni seznam vseh teh terjatev iz naslova davčnega
               dolga plačanih poroštev in predvsem da bi Vlada oziroma Ministrstvo za finance
               obrazložil kriterije. In jaz pričakujem, da jih boste sedaj obrazložili. Kaj so
               kriteriji, da ste dali ta seznam gor?</p>
               <p>Spoštovani državni sekretar, večkrat ste omenili povezavo teh terjatev tudi s samimi
               zavarovanji. Zakaj pri teh terjatvah potem v nekih obrazložitvah zraven ni še
               navedeno kakšna zavarovanja so pri teh posameznih terjatvah. Imamo tukaj neke
               terjatve, ki so mizerni zneski v primerjavi s kar država upravlja. Imamo pa tukaj
               posamezen primer terjatve Cimosa, ki pa znašajo 29 milijonov. In jaz vam ne zaupam in
               jaz vam ne verjamem. In danes ste dali tu notri eno terjatev v višini 29, potem ste
               pa navedli, recimo, tam Tomaž Prezel s.p. v višini 30.000 evrov. Zanima me, zakaj ste
               Tomaša Prezlja gor uvrstili, s.p. Ostalih espejev pa recimo tega niso. <stage type="mag"/> <stage>(Nadaljevanje)</stage> Ti kriteriji mene
               zanimajo. Zakaj ste se tukaj notri odločili in potem pa ta terjatev Cimosa, ki je pa
               več kot 29 milijonov. Da danes mi vemo tukaj eno zadevo, da danes lahko z odkupi
               terjatev dejansko pridemo tudi do pomembnega deleža, lastniškega deleža v samem
               podjetju. In da davčno gledano je danes bistveno ugodnejše, da recimo odkupiš
               terjatve in prideš do pomembnejšega deleža v lastništvu podjetja, potem narediš
               konverzijo in postaneš pomemben igralec v samem podjetju. Predvsem tudi pri vseh teh
               prodajah terjatev bi me zanimalo recimo kaj to pomeni v primeru, da se ta terjatev
               potem konvertira v lastniški delež. Kakšen procent lastništva se s tem pridobi.
               Konkretno recimo, ne vem, Cimos. Če nekdo kupi to terjatev in potem jo konvertira v
               lastniški delež, kaj to za tega kupca pomeni.</p>
               <p>Po drugi strani jaz mislim, da država ali pa Ministrstvo za finance bi morali tudi
               navesti neke tiste spodnje zneske po katerih bo te terjatve prodajala. Vemo kakšni so
               bili prenosi terjatev na slabo banko in kakšen je rezultat vsega tega. Še danes bi
               rekel, so prenosi teh terjatev zaviti v neko meglo, ki so to delali neki tuji
               svetovalci, ki so bili izbrani mogoče tudi na kakšen sporen način, in da so bili
               povprečni prenosi teh terjatev na DUTB recimo med 27 in 37 % vrednosti tega. Kaj je
               kriterij, da se bo država odločila tukaj notri ali bo to terjatev prodala, na kakšen
               način boste te terjatve prodajali, metode prodaje ali bo to mogoče kakšen interni
               razpis pa bomo potem čez štirinajst dni mogoče v kakšni medijih prebrali, pa bo
               predsednik Vlade rekel, da je s tem seznanjen iz medijev. Mislim kup informacij, ki
               mislim, da bi moralo biti Državnemu zboru posredovano, če želite, da damo tukaj,
               prižgemo eno zeleno luč za to zadevo. In spoštovani državni sekretar, jaz pričakujem
               od vas konkretne odgovore na osnovi katerih kriterijev, kateri kriteriji so bili, da
               ste ta seznam predlagali Državnemu zboru koliko je skupen znesek, koliko je teh
               terjatev, zakaj se pojavljajo eni s.p.-ji, drugi s.p.-ji ne. Tukaj imamo pri teh
               terjatvah nekatere družbe, ki so v posrednem ali neposrednem lastništvu države,
               nekatere z državo verjetno nimajo nobene povezave in pa predvsem tiste spodnje meje
               po kateri se boste vi odločili za te prodaje.</p>
               <p>Hvala.</p>
            </sp>
            <sp xml:id="SDT7-OZFIMP-redna-15-2015-11-05.sp33">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Boste kar odgovoril. Izvolite, imate besedo, gospod Dragonja.</p>
            </sp>
            <sp xml:id="SDT7-OZFIMP-redna-15-2015-11-05.sp34">

               <speaker>METOD DRAGONJA:</speaker>

               <p>Hvala lepa.</p>
               <p>Jaz sem bi najprej res opravičil, če je bila obrazložitev preskromna ali preskopa. Jo
               vzamem nase. Jaz moram reči, da sem predvideval, da gre sicer za standardni dokument
               ali oceno, da gre za standardni dokument, ki se je že v predhodnih letih v okviru
               proračunskega paketa obravnaval v Državnem zboru in tako kot njen sedaj sodelavec
               pravi, je pravzaprav pripravljen na podoben način kot je bil v preteklih letih že v
               obrazložitvi piše in mislim, da sem tudi obrazložil, da s tem predvsem želimo
               ustvariti pogoje, da tudi Republika Slovenija aktivneje oziroma, da lahko podpre
               postopke prestrukturiranja podjetij v slučajih ko se ta prestrukturiranja izvajajo.
               Vendar Republika Slovenija ni nosilec teh aktivnosti. Osnovni nosilec teh aktivnosti
               so bodisi DUTB kot namenska inštitucija, ki je bila za to ustanovljena ali SDH
               oziroma so bili pred SDH še družbe, ki so bile bolj specializirane za
               prestrukturiranje kot BDP, ki se je priključil SDH. In v postopkih prestrukturiranja,
               ki smo jih poskušali bolj koordinirano, jih poskušamo bolj koordinirano izvajati in
               koordinirati med različnimi državnimi inštitucijami, se je pokazalo, da so bile
               pravne možnosti za to, da v teh postopkih sodeluje z aktivnim pristopom, in da se
               vzpostavi pravna možnost za to relativno omejeni kar se tiče terjatev Republike
               Slovenije. Relativno omejeni. In da je prišlo celo do situacij, da ni bilo pravnih
               možnosti, da se Republika Slovenija vključi v te postopke. <stage type="mag"/><stage>(nadaljevanje)</stage> Zato smo sicer nesistemsko pravno možnost
               postavili pred enim letom v Zakonu o izvrševanju proračunov, sedaj pa pač to možnost
               sistemsko naprej razdeljujemo tako kot je v Zakonu o javnih financah že predvidena s
               podzakonskim aktom. Kriteriji za nabor teh terjatev je enostaven bil. Kriteriji so
               pravzaprav konsolidacija pozicij, ki jih imajo aktivni upravljavci državnega
               premoženja, to je DUTB in SDH. Tale Prezelj s.p. je na tem spisku zato, ker je njegov
               slab kredit bil prenesen na DUTB in v nadaljnjih postopkih prodaje ali
               prestrukturiranja ali kakorkoli ustvarjamo možnost, da se bo to prestrukturiranje
               lahko aktivno izvedlo. Kriteriji so bili izključno vezani na spisek izpostavljenosti
               DUTB in na spisek, ki ga je strokovna služba Ministrstva za finance pregledala tudi
               skupaj z SDH to se pravi njihove vloge, ki jih imamo pri opravljanju državnega
               premoženja. Ministrstvo za finance ali pa Republika Slovenija praviloma ni aktiven
               nosilec teh postopkov. Razen v enem primeru je Republika Slovenija bila aktivno
               vključena in lahko rečemo, da je bila praktično nosilec preden ni to vlogo prevzela
               Slaba banka, to je primer CIMOS. Za CIMOS je bil sprožen postopek najprej reševanja
               po pravilih državne pomoči evropskih in po slovenskem zakonu, potem pa še postopek
               prestrukturiranja. To je edin primer, kjer je Republika Slovenija v preteklosti
               prevzela aktivno vlogo. V vseh ostalih primerih so nosilci teh prestrukturiranj
               upravljavci državnega premoženja. Po tem kriteriju je ta spisek narejen. Še enkrat
               poudarjam, da daje možnost, da se aktivno pristopi k prestrukturiranju preden nastopi
               insolventna situacija. Če pride do insolventnega postopka, če je ta uveden se
               direktno uporabljajo določbe insolventnega zakona ZFPPIPP oziroma so, potem še
               posebne določbe o Zakonu o javnih financah. Takrat pa ni potreben postopek,
               transparenten postopek prodaje, ampak ta postopek pravzaprav kako se te terjatve
               naprej unovčujejo se izvaja pod okriljem sodišča, tako da se zagotavlja ustrezna,
               enakopravna obravnava upnikov glede na vrste terjatev oziroma na obsege
               zavarovanj.</p>
               <p>Iz tega vidika je treba gledati to uredbo. S tega vidika ta odlok, iz tega vidika je
               treba gledati tudi prilogo in željo na eni strani, da se bolj aktivno pristopi k
               upravljanju tega dela državnega premoženja terjatev za državo, da dobimo pozitivne
               proračunske učinke, na drugi strani pa, da tudi Republika Slovenija lahko s svojimi
               terjatvami sodeluje v procesih, ki potekajo za prestrukturiranje teh podjetij. Za <stage>/
               nerazumljivo/</stage> imamo konkretno odprt postopek privatizacije, ki bo zahteven, ker se
               prodaja na eni strani in kapital, prodajale se bodo lahko tudi terjatve DUTB in se
               bodo prodajale tudi ostale terjatve med drugim tudi terjatev RS, ki je ostala v tem
               postopku prisilne poravnave finančna terjatev in je bila konvertirana v lastniški
               delež. Ni na tem spisku nobene neke skrite agende kako je ta spisek nastajal.
               Nastajal je v koordinacijami s temi dvemi institucijami, ki sem jih omenil. Še bolj
               natančneje, treba je deloma pa tudi znotraj Ministrstva za finance, ker se želi v
               nekaterih primerih, ko gre za neizterjane različne oblike državnih pomoči oziroma
               subvencij v preteklosti, ki niso bile namensko porabljene. De minimis državnih
               pomoči, ki tudi niso bile namensko porabljene, unovčenih državnih poroštev, ki tudi
               niso bila <stage type="mag"/><stage>(nadaljevanje)</stage> namensko
               uporabljena in so vzpostavljene terjatve nazaj oziroma regresi, da se dobi tudi
               možnost, da se te regresni zahtevki oziroma terjatve lahko bolj aktivno izvajajo,
               vendar tudi za nji veljajo podobni principi kot veljajo za ostale postopke odprodaje
               finančnega premoženja kot je v Zakonu o javnih financah predvideno. Se pravi, da
               morajo biti vsi ti postopki, če pride do odprodaje pregledni, konkurenčni, morajo
               biti ekonomsko utemeljeni, gospodarni in na tej osnovi, potem vlada lahko oceni ali
               so vsi ti pogoji izpolnjeni in ali se taka terjatev proda. Če se ne naredi nič je
               običajno tako, da na koncu je res treba odpisati. Če pa se poskuša nekaj narediti,
               aktivno pristopiti k izterjavi je potrebno ustvariti možnost, da se te finančne
               terjatve na ustrezen način lahko tudi pred uvedbo insolventnih postopkov odprodajo in
               da se način prestrukturiranja teh dolžnikov lahko aktivno podpre tudi s strani
               Republike Slovenije.</p>
            </sp>
            <sp xml:id="SDT7-OZFIMP-redna-15-2015-11-05.sp35">

               <speaker>PREDSEDNICA URŠA BAN:</speaker>

               <p>Hvala lepa. Naslednji ima besedo gospod Horvat. Izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp36">

               <speaker>JOŽEF HORVAT (PS NSi):</speaker>

               <p>Hvala lepa. Bom čisto kratek.</p>
               <p>Rad bi samo spomnil, da imamo v proračunskih razpravah in bomo še imeli včasih
               maratonske razprave, maratonske debate o kakšnih opozicijskih amandmajih na proračun,
               ki so morda visoki tam 100, 200, 300 tisoč evrov. Tukaj imamo 42 in pol milijonov
               evrov in gotovo ne bi bilo korektno in fer do davkoplačevalcev in do vseh nas, da z
               neko lahkotnostjo kar podpremo ta odlok.</p>
               <p>Jaz si srčno želim, da bo realizacija prodaje teh terjatev 100 %. To bi pomenilo zelo
               dober učinek za naš proračun, to bi pomenilo 42,5 milijona preliva. Kolega Logar je
               govoril o najbolj črnem scenariju, da bo realizacija 0 %, potem bo to dejansko odpis.
               Jaz tako tudi razumem in tisti, ki smo prej govorili lapsus lahko postane
               resnično.</p>
               <p>Če sem nekoliko bolj pozitiven in simuliram, da bo realizacija prodaj teh terjatev 75
               % nič več, kaj to pomeni. To pomeni, da bomo imeli 10 milijonski odpis, najbrž ja. Če
               imamo 10 milijonski odpis in ker se vsi nekako po prsih tolčemo, da smo odgovorni
               politiki me zanima ali bo politika iskala odgovorne ljudi za ta odpis. Na neki način
               gre za finančno luknjo. Ali bo država iskala odgovorne ljudi, ki so to luknjo tudi
               navrtali? Hvala.</p>
            </sp>
            <sp xml:id="SDT7-OZFIMP-redna-15-2015-11-05.sp37">

               <speaker>PREDSEDNICA URŠA BAN:</speaker>

               <p>Hvala lepa. Gospod Logar, izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp38">

               <speaker>MAG. ANŽE LOGAR (PS SDS):</speaker>

               <p>Jaz imam čisto kratko vprašanje, morda celo malce banalno. Ta gospod Tomaž, o katerem
               sedaj govorimo, jaz sem šel čez te slabe kredite na DUTB in ga ni omenjenega. Samo
               prosil bi, iz katere banke je prišel, ker na spletni strani DUTB gospoda Tomaža
               ni?</p>
            </sp>
            <sp xml:id="SDT7-OZFIMP-redna-15-2015-11-05.sp39">

               <speaker>PREDSEDNICA URŠA BAN:</speaker>

               <p>Želi še kdo razpravljati? Gospod Pogačnik, izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp40">

               <speaker>MAG. MARKO POGAČNIK (PS SDS):</speaker>

               <p>Spoštovana predsednica, hvala za besedo.</p>
               <p>Jaz bi se državnemu sekretarju zahvalil za del odgovorov, na precej mojih vprašanj pa
               ni bilo odgovorjeno. Bi ponovil. Zakaj ni tukaj navedenih še zavarovanj pri
               terjatvah? Konkretneje me zanima kakšna zavarovanja so pri terjatvah, ki so na tem
               spisku pri družbi CIMOS v višini 29 milijonov? Zanima me kdo bo sprejel odločitev?
               Ali bo ponudba za prodajajo terjatev ustrezna ali ne? Kaj v primeru, če ta terjatev
               ne bo dobila ustrezne ponudbe?</p>
               <p>Pri teh odpisih terjatev je tako, mislim da vsi vemo, da lahko odpišeš nekaj takrat,
               ko gre zadeva dokončno v stečaj, drugače pa moraš delati prevrednotenje. Jaz mislim,
               da tukaj nekaj bojazni ni, da bi lahko država na tak lahek način zadevo odpisala.
                  <stage type="mag"/><stage>(nadaljevanje)</stage> Po drugi strani si
               pa verjetno odpirate manever, da recimo ne vem, terjatev CIMOS, bo lahko odprodana ne
               vem, hipotetično en evro. S tem se daje neka možnost in tudi za vse ostale zadeve.
               Zato sem vprašal, kakšni bodo pa potem tudi kriteriji pri teh prodajnih postopkih.
               Kdo bo sprejel odločitev? Ali je ponudba za prispelo terjatev ustrezna ali ne? In pa
               seveda spoštovani državni sekretar, spraševal sem, kaj v primeru konverzije teh
               terjatev to pomeni v samem lastniškem deležu, predvsem pri CIMOS. V primeru, da pride
               kupec, kupi terjatev v višini 29 milijonov evrov, da ne govorimo po kakšni ceni jo bo
               kupil, ampak v primeru, da bi potem do konverzije prišlo, kaj to pomeni za lastniško
               strukturo?</p>
            </sp>
            <sp xml:id="SDT7-OZFIMP-redna-15-2015-11-05.sp41">

               <speaker>PREDSEDNICA URŠKA BAN:</speaker>

               <p>Gospod Logar, izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp42">

               <speaker>MAG. ANŽE LOGAR (PS SDS):</speaker>

               <p>Hvala. Še vprašanje za gospo Vraničarjevo, ko je dejala prej v začetku, da to nikakor
               ne govori o tem, da bi šlo za odpis, da je pač neka vrednost na podlagi katerega se
               potem glede na odprodane terjatve to vknjiži notri v proračun, pa me čisto konkretno
               zanima torej za leti 2014 in za leto 2015, koliko je znašal znesek, ki ga danes
               gledamo na tem papirju, ko ste ga predstavili poslancem na Odboru za finance in
               koliko je bilo end of the year, potem prihodkov v proračun iz tega naslova.
               Hvala.</p>
            </sp>
            <sp xml:id="SDT7-OZFIMP-redna-15-2015-11-05.sp43">

               <speaker>PREDSEDNICA URŠKA BAN:</speaker>

               <p>Hvala lepa. Želi še kdo razpravljati? V kolikor ne, dajem najprej besedo gospodu
               Dragonji, pa potem gospe Vraničarjevi.</p>
            </sp>
            <sp xml:id="SDT7-OZFIMP-redna-15-2015-11-05.sp44">

               <speaker>METOD DRAGONJA:</speaker>

               <p>Najlepša hvala še enkrat. Zdaj veliko vprašanj je pri teh poslih, na vsa vprašanja
               tako v globino je težko odgovarjati, ker je situacija do situacije različna. Vsak
               primer prestrukturiranja pač je unikaten, ker pač se uporabljajo različne metode,
               različni upniki so, različni načini, ki se uporabijo. To so v glavnem vsi postopki,
               ki potekajo že ali po zaključenih prisilnih poravnavah, ko so to terjatve, ki so bile
               preizkušene in restrukturirane v prisilnih poravnavah ali pa v teh tako zvanih
               izvensodnih postopkih, kjer imamo tudi nekaj primerov v Sloveniji restrukturiran,
               tudi večjih podjetij, čeprav niso zelo obširni. Za tega gospoda Prezla, bomo lahko
               dali natančen odgovor, kako je prišel na spisek, prišel po eni od teh dveh poti ali
               na osnovi skupne izpostavljenosti z DUTB ali pa iz tega naslova, da je dolžnik do
               države iz enega od naslovov, ki sem jih omenil in vam bomo to pisno obrazložili…</p>
            </sp>
            <sp xml:id="SDT7-OZFIMP-redna-15-2015-11-05.sp45">

               <speaker>MAG. ANŽE LOGAR (PS SDS):</speaker>

               <p>Katastrofa, prej ste razlagali, da je do DUTB…</p>
            </sp>
            <sp xml:id="SDT7-OZFIMP-redna-15-2015-11-05.sp46">

               <speaker>PREDSEDNICA URŠKA BAN:</speaker>

               <p>Gospod Dragonja ima besedo, izvolite, če nadaljujete.</p>
            </sp>
            <sp xml:id="SDT7-OZFIMP-redna-15-2015-11-05.sp47">

               <speaker>METOD DRAGONJA:</speaker>

               <p>Če pričakujete od mene, da jaz vsa ta podjetja poznam točno iz česa so prišla…</p>
            </sp>
            <sp xml:id="SDT7-OZFIMP-redna-15-2015-11-05.sp48">

               <speaker>MAG. ANŽE LOGAR (PS SDS):</speaker>

               <p>… 42 milijonov…</p>
            </sp>
            <sp xml:id="SDT7-OZFIMP-redna-15-2015-11-05.sp49">

               <speaker>PREDSEDNICA URŠKA BAN:</speaker>

               <p>Prosim gospod Logar, boste dobil besedo.</p>
            </sp>
            <sp xml:id="SDT7-OZFIMP-redna-15-2015-11-05.sp50">

               <speaker>METOD DRAGONJA:</speaker>

               <p>V glavnem jaz mislim, da bi z razumevanjem morali razumeti, bi morali pojasniti, da
               ekonomska vrednost teh terjatev ni tako majhna. Ekonomska vrednost te terjatve na
               primer CIMOS je relativno velika. Jaz tudi ocenjujem, da je na nivoju nominalne
               vrednosti te terjatve. To zato, ker je bila ta terjatev preizkušena v prisilni
               poravnavi, ker je ta terjatev bila potrjena. In, ker ima ta po sami definiciji
               principov o prestrukturiranju večjo vrednost, kot je vrednost kapitalskega deleža.
               Osnovni princip tudi, če se v teh prestrukturiranjih podjetja prodajajo je, da se
               najprej poplačajo upniki, potem se poplačujejo oziroma oblikuje vrednost za latnike.
               Vrednost podjetja se sestoji iz vrednosti kapitala in vrednosti dolga. In, ko se
               izračuna vrednost podjetja, najprej pač izpogaja vrednost dolga, potem pa je vrednost
               kapitala več ali manj bi rekel v podrejenem <stage type="mag"/> <stage>(nadaljevanje)</stage> položaju do vrednosti podjetja, tako da ekonomska
               vrednost teh dolgov je zelo odvisna od zavarovanja, kot sem povedal, ampak v teh
               posameznih primerih, teh večjih primerih to niso marginalne vrednosti, to so
               vrednosti, ki jih je treba trdo postaviti, ki se v teh postopkih morajo izpogajati,
               če so doseženi cilji, se pač sprejmejo in se bodo te terjatve prodale, če ne se bodo
               pa unovčevale tako, kot so restrukturirane v prisilni poravnavi. So reprogramirane in
               se bodo odplačevale po potrjenem programu finančnega restrukturiranja. Tako, da
               ocena, oceno je treba narediti od primera do primera, kakšna je ekonomska vrednost,
               in je odvisna od več dejavnikov, ne moremo ocenjevati samo ekonomske vrednosti te
               posamezne terjatve, ker je sestavni del širšega restrukturiranja in je odvisno tudi
               od tega kakšni so koncepti za oblikovanje vrednosti ali za pogajanja vrednosti, ki
               jih ima DUTB in za vrednost kapitala, ki ga eventualno v teh postopkih lahko prodaja
               SDH in sledi se cilj, da se doseže optimum po vseh treh lastniških oblikah. To se
               pravi, vrednost kapitalskega deleža, vrednost terjatev bank, prenesenih na DUTB in še
               vrednost terjatev države in imeli smo, sicer ne veliko, ampak imeli smo zahteven
               primer, kjer smo ravno po tem principu potem tudi sledili odločitve, se pa sprejemajo
               na institucijah, ki te postopke vodijo. Upravni odbor DUTB sprejme odločitev o
               ekonomski upravičenosti neke prodaje po izvedenih postopkih, če se prodaja terjatev
               DUTB, enako ali pa tudi če se prodaja kapitalski delež ali kakšna druga oblika, sicer
               ne kot pravilo, kot izjema DUTB tudi ima, in če so v tem paketu odprodani tudi
               kapitalski deleži, se to pač odloča po vseh principih, ki so postavljeni po ZSDH. Za
               kapitalski delež Republike Slovenije, za terjatev Republike Slovenije, ki terjatve,
               ki so predlog tega odloka, pa je postopek predviden v zakonu o javnih financah in se
               mora ravno tako ekonomsko utemeljiti, mora pa se izvesti istočasno, sočasno s tem, ko
               se vodijo postopki tudi pri ostalih dveh upravljavcih državnega premoženja. To je
               osnovni princip, in v tem delu je pač težko oceniti samo ekonomsko vrednost enega
               dela tega premoženja, ker je zelo odvisno od metode, ki se uporabi za unovčevanje teh
               oblik državnega premoženja, če se ne dosežejo ekonomski cilji, bodo te terjatve
               ostale terjatve, se ne bodo odprodale, ampak se bodo pač unovčevale na ostale možne
               načine, na katere se terjatve unovčujejo. Lahko se bodo skozi izvršbe, lahko se bodo
               skozi že, če so bile predmet restrukturiranj v sodnih postopkih, na osnovi sprejetih
               programov teh restrukturiranj in se bo aktivno delalo naprej, da s te terjatve na
               optimalen način prodajo, če pogoji prodaje teh terjatev ne bi bili ekonomsko
               upravičeni oziroma zadosti gospodarni. Takšna je realnost kako se to
               prestrukturiranje lahko izvaja. Še enkrat poudarjam, s tem vzpostavljamo pogoje, da
               lahko Republika Slovenija v teh postopkih aktivno lahko sodeluje, ne samo da čaka kaj
               se bo zgodilo, ampak da lahko tudi aktivno podpre, hitreje unovči svoje terjatve, če
               so <stage type="mag"/> <stage>(nadaljevanje)</stage> doseženi kriteriji, kar se
               tiče realne ekonomske vrednosti teh terjatev. Zavedam se, da bi bilo zaželeno, da to
               vrednost se za vsak posamezen primer že k odloku ocenimo, ampak določbe zakona in
               tudi duh zakona teh členov, ki sem jih citiral je tak, da se potem ta postopek
               vrednotenja terjatve, ciljev in pa vseh ostalih ekonomskih vsebin izvede v postopu,
               ki ga se verificira na Vladi Republike Slovenije.</p>
            </sp>
            <sp xml:id="SDT7-OZFIMP-redna-15-2015-11-05.sp51">

               <speaker>PREDSEDNICA URŠKA BAN:</speaker>

               <p>Hvala lepa. Želite gospa Vraničarjeva besedo? Izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp52">

               <speaker>MAG. MATEJA VRANIČAR:</speaker>

               <p>Hvala lepa. Torej, po mojem spominu, podatkov točnih nimam pri sebi, ampak po mojem
               spominu v letu 2014 v tovrstne posle država ni šla in tudi prihodkov iz tega naslova
               ni bilo. Za letošnje leto pa enostavno nimam podatkov pri sebi, da bi lahko točno
               odgovorila številko.</p>
            </sp>
            <sp xml:id="SDT7-OZFIMP-redna-15-2015-11-05.sp53">

               <speaker>PREDSEDNICA URŠKA BAN:</speaker>

               <p>Hvala lepa. Gospod Logar, izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp54">

               <speaker>MAG. ANŽE LOGAR (PS SDS):</speaker>

               <p>Poglejte, sedaj smo pa res prišli v neko smešno situacijo. S tem, kar je gospa
               Vraničarjeva povedala, oprostite. Dobimo gradivo, ki tehta 42 milijonov evrov in je
               na dveh straneh, brez obrazložitev, brez kriterijev, tako navrženo, naj poslanci samo
               glasujemo za, ker gre za regularni postopek in je zadeva rešena. Potem gospod državni
               sekretar reče, to gre za gradivo, ki je vsako leto se ponavlja, ki je vedno enako.
               Moji sodelavci so me opozorili, da ni bilo do sedaj nobenih težav, sedaj pa kar
               naenkrat težave. Potem pa gospa Vraničarjeva pove, da, poglejte, teh podatkov pa
               nimamo, ker tega po mojem spominu še nismo počeli. Za leto 2015 pa teh podatkov
               nimam. Potem nam državni sekretar gospod Dragonja tu poda napačno informacijo o
               Tomažu s.p., ki da je bil prenesen, da je to zaradi tega, ker je na seznamu slabe
               banke, suvereno to nam poslancem tu pove. Ko ga opozorim, da tega Tomaža ni na
               prenesenem portfelju slabe banke pa reče, no, potem je pa iz nekega drugega naslova.
               In potem še govorimo o tem, da naj mi tu kar dvignemo roko in potrdimo to, kar Vlada
               želi potrditi. Sprašujem se s kakšno pravico Ministrstvo za finance in konec koncev
               tudi Vlada prihaja tu pred Državni zbor nepripravljen, s slabim gradivom, brez vseh
               relevantnih informacij, z lapususi v gradivu, in si upa od Državnega zbora
               pričakovati, da bomo ta seznam potrdili. Jaz predlagam, da, spoštlovana predsednica
               tega odbora, zaščitite integriteo Odbora za finance in tudi Državnega zbora, da točko
               prekinemo dokler Vlada, glede na današnjo razpravo, ne pripravi 42 milijonom vredno
               gradivo in potem lahko tu neko kvalitetno razpravo opravimo, potrdimo ali zavrnemo
               glede na to, kako prepričljiva bo Vlada pri tem. Kajti, v nasprotnem primeru,
               poglejte, gre za smešenje in razvrednotenje dela Državnega zbora in težko verjamem,
               da si lahko poslanci v Državnem zboru to dovolimo. Če z 42 milijoni vi takole na
               hitro operirate, potem je konec koncev razumljivo, da so v slovenskih bankah 5
               milijard zakockali en, dva, tri. Če niti Vlada, ki naj s tem premoženjem upravlja, ki
               ima v koalicijski pogodbi neke nove moralno etične standarde, ki ima zapisano
               odgovornost in odgovorno ravnanje z davkoplačevalskim denarjem, z njim očitno ravna
               kar takole en, dva, tri, saj 42 milijonov, če bo kaj bo, če ne bo pa ne bo. 29
               milijonov v Cimosu, veste, to je tako zakomplicirano, da težko razložim. 49
               milijonov, 7.000 zaposlenih v Cimosu, družin, vi pa takole pričakujte, da boste brez
               pripravljenega gradiva prišli pred Državni zbor in dobili normalno soglasje.
               Spoštovana predsednica, predlagam, da to točko ustavimo <stage type="mag"/> <stage>(nadaljevanje)</stage> in od Vlade zahtevamo, da pripravi vrednosti
               primerno in ustrezno kakovost nagradijo. Hvala.</p>
            </sp>
            <sp xml:id="SDT7-OZFIMP-redna-15-2015-11-05.sp55">

               <speaker>PREDSEDNICA URŠKA BAN:</speaker>

               <p>Hvala lepa. Dajem besed Marku Pogačniku, izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp56">

               <speaker>MAG. MARKO POGAČNIK (PS SDS):</speaker>

               <p>Spoštovana predsednica, hvala za dano besedo. Jaz uvodoma bi rekel, da tudi vi
               opozorite predstavnike vlade, da konkretno odgovorijo na vprašanja, ki so jim
               zastavljena. Jaz mislim, da se je danes Ministrstvo za finance ponovno tako pred
               poslankami in poslanci, kot pred širšo javnostjo verjetno osmešili s pripravo svojega
               gradiva, predvsem pa potem tudi z odgovori na določena vprašanja. In mene res skrbi,
               kam bo to vodstvo Ministrstva za finance to državo, bi rekel pripeljali. Verjetno je
               najbolj enostavno, da boste, bi rekel, ukrepe ZUJF, ki so bili začasni, spremenili v
               trajne, da boste verjetno na osnovi tega povečali, kakšne davke in pa seveda predvsem
               bo šlo to v breme gospodarstva in pa davkoplačevalcev. Spoštovana predsednica, jaz
               bom danes vztrajal na odgovorih na moja vprašanja, ki so bila zelo eksplicitno in
               zahtevam zelo konkretno odgovore. Spoštovanega državnega sekretarja nisem, na začetku
               sem rekel, da sem predvidel v gradivih, kaj vse naj bi bilo notri, ampak glede CIMOS,
               pa hočem konkreten odgovor. Ali je ta terjatev v višini 29 milijonov evrov zavarovana
               ali ni? Če je zavarovana, na kakšen način je zavarovana, kdo bo sprejel to odločitev
               in v primeru, da se ta 29 milijonov terjatev konvertira v lastniški delež, kaj to v
               strukturi lastništva potem pomeni? In enako pa pričakujem tudi od državne sekretarke,
               v zvezi s prodajo teh terjatev v letih 2014-2015. Prekinimo sejo, pokličite na
               Ministrstvo za finance, če pridete nepripravljeni na odbor in boste dobili odgovore.
               In jaz bom danes vztrajal, pa ne vem, če bo ta seja trajala ne vem do kdaj. Na teh
               odgovorih bom vztrajal predsednica. In tudi z moje strani pričakujem od vas, da boste
               zaščitili integriteto poslank in poslancev tega odbora in tudi vi, kot predsednica
               odbora poskrbite za to, da državni sekretar in njegova ekipa dajo poslankam in
               poslancem odgovore.</p>
            </sp>
            <sp xml:id="SDT7-OZFIMP-redna-15-2015-11-05.sp57">

               <speaker>PREDSEDNICA URŠKA BAN:</speaker>

               <p>Hvala lepa. Gospod Horvat imate besedo.</p>
            </sp>
            <sp xml:id="SDT7-OZFIMP-redna-15-2015-11-05.sp58">

               <speaker>JOŽEF HORVAT (PS NSi):</speaker>

               <p>Hvala, gospa predsednica. Nekako razumem, da tudi vi gospa predsednica niste
               zadovoljni z gradivom, tako da se tukaj pridružujem zahtevi, da se gradivo dopolni in
               da kvalitetno razpravo potem nadaljujemo na eni od prihodnjih sej. Tudi sam bi prosil
               vsaj za smer odgovora na moje vprašanje, ki sem ga postavil v kontekstu odgovorne
               politike, v primeru, da ne bo prišlo do 100 % realizacije, kaj če bo ta samo 75 %,
               kaj bo potem s tistih 10 milijonov odpisa. Bo kdo odgovarjal, tukaj seveda mislim na
               odgovorne oziroma na odgovorne, ki imajo svoje priimke in svoja imena. Glejte, če se
               pogovarjamo z obrtniki, pa imajo kakšen dolg do države, pa je ta lahko morda 200, 300
               evrov, sami vemo, kaj se zgodi, takoj se zgodi izvršba, pa je 200, 300 evrov, tukaj
               govorimo o 42-ih milijonih.</p>
            </sp>
            <sp xml:id="SDT7-OZFIMP-redna-15-2015-11-05.sp59">

               <speaker>PREDSEDNICA URŠKA BAN:</speaker>

               <p>Hvala lepa. Naslednji ima besedo gospod Božič, izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp60">

               <speaker>TILEN BOŽIČ (PS SMC):</speaker>

               <p>Hvala za besedo. Uvodoma naj rečem, ker je bilo tudi, jaz nekajkrat rečem, da gre za
               kakšno, tako se jemlje, kot da gre za neko lahkotnost ali kaj takega, jaz mislim, da
               42 milijonov, glede na to, da gre za terjatve, nikakor ne more biti lahkotnost, tega
               mislim, da se kar dobro zavedam. In zdaj s tem v zvezi, kar jaz primarno vidim, v
               zvezi s tem seznamom, za kaj gre, je tako kot tudi piše v obrazložitvi, da se država
               postavlja v aktivnejšo vlogo, se pravi, da se bomo mi zdaj držali, da se država drži
               nazaj pri določenih zadevah in se dela, kot da ni treba nič narediti in da se pravi,
               kaj pa vem, tukaj gre za številne situacije, ko so podjetja v fazi prestrukturiranja
               oziroma bodo v fazi prestrukturiranja in zato, da se lahko izpeljejo, <stage type="mag"/> <stage>(Nadaljevanje)</stage> včasih zaradi takšnih
               zadržkov kot so bila, da država dejansko ne more pristopiti na enak način kot
               pristopajo drugi upniki, da se zadeve ustavljajo na škodo tako države kot vseh
               ostalih upnikov kot tudi vseh tistih, ki konec koncev v teh družbah delajo, tudi z
               dolgoročnega vidika, se pravi, da bi se tem družbam oziroma na tak način pomagalo do
               prestrukturiranja, da bodo nekako preživeli, šli naprej in dosegali nove uspehe na
               svojih poteh, se mi zdi ta seznam in taka recimo utemeljitev primerna in smiselna. Se
               pravi, ne gre več za tiščanje neke glave v pesek, saj tako ali tako dajmo imeti to na
               bilanci pa pustimo tam, ampak da dejansko se s tem aktivno dela, je na bilanci, ampak
               to ni dovolj. Treba je iti naprej, pogledati kaj je s tem premoženjem, je kaj vredno,
               če ni vredno oziroma če bi moralo biti drugače, ugotoviti koliko je vredno in glede
               tega nekaj narediti. Zaradi tega, ker to, da številke preprosto ostanejo na bilancah
               Republike Slovenije, še vedno ne pomenim, da so toliko vredne kot piše. Ker to je
               podobno kot v nekaterih primerih, ko tiste družbe, ki imajo portfelje nepremičnin in
               nekako čakajo in upajo, tudi po tujini je to, da ne bi prodali zaradi tega, ker prva
               prodaja, ki bo, se bo ugotovilo kakšna je realna vrednost in bodo pač prevrednotenja
               šla v neko smer, ki se je ne želijo. Tako, da s tega vidika se mi zdi smiselna ta
               aktivna drža, se mi zdi dobra, ker mora država tudi aktivno nastopiti v teh
               postopkih, da se dejansko izpelje tisto kar je bilo tudi že nekako predvideno, pa ne
               <stage>/ nerazumljivo/</stage>, tudi prejšnjimi, da mora država zavzemati aktiven položaj še posebej
               glede na to kakšne so razmere. V preteklosti morda take potrebe predvsem v času
               konjunkture in to ni bilo, zaradi tega, ker tudi do takih situacij ni prihajalo, zdaj
               pa se kaže, da je treba imeti na razpolago orodja in pristope, ki temu času v katerem
               smo lahko pač tudi streže.</p>
               <p>Sedaj kar se tiče pa vsebine oziroma tega dokumenta. Tukaj se do določene mere
               soglašam, da bi bilo lahko boljše oziroma nekaj več informacij in s tem v zvezi se mi
               zdi pa primernejši pristop naslednji, da tudi do, se pravi, morda proračunske seje
               minister za finance pripravi nekatera dodatna pojasnila, ampak kot informacijo.
               Zaradi tega, ker vse skupaj, to je pač eden izmed dokumentov, ki sestavlja to, da
               bomo mi nekako letos sprejeli ta proračun, ki nas čaka, gre za enega izmed dokumentov
               in s tem v zvezi lahko tudi pripravijo nekatera dodatna pojasnila, ki so bila danes
               naslovljena na seji, ne pa na ta način, da se potem danes celoten postopek zaradi
               tega ustavi. Ker ne glede na to ali bomo mi prekinili sejo ali ne, s tega vidika mi
               ne bomo imeli neke druge dodane vrednosti tukaj na odboru. Dodana vrednost je pa to,
               kar tudi sami naslavljate, da bi želeli dodatne informacije, te informacije se pa
               lahko dobijo tudi na ta način, da jih dobimo za sejo potem Državnega zbora in se z
               njimi tudi ustrezno dodatno podučimo oziroma seznanimo.</p>
               <p>Hvala.</p>
            </sp>
            <sp xml:id="SDT7-OZFIMP-redna-15-2015-11-05.sp61">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Želi te še besedo? Postopkovno, gospod Marko Pogačnik. Izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp62">

               <speaker>MAG. MARKO POGAČNIK (PS SDS):</speaker>

               <p>Spoštovana predsednica, jaz predlagam, da se opozori poslanskega kolega tukaj notri,
               da malo bolj posluša razpravo, pa da potem komentira zadeve, ki so bile izražene s
               strani opozicijskih poslancev. Mislim, totalni nonsens je, zakaj bi to obrazložitve
               dajali na proračunu, če je že državna sekretarka povedala, da je v proračunu
               predvidenih nič prihodkov, kar ne more narediti. In mi ne zahtevamo danes prekinitve
               seje za nedoločen čas, ampak do takrat, da predstavniki ministrstva za finance dajo
               odgovore, pa naj se seja prekine, ne vem, za petnajst minut ali pa za pol ure. Jaz
               mislim, da spoštovani državni sekretar pa spoštovana državna sekretarka v petnajstih
               minutah, če se zavzameta, lahko dobita vse odgovore na ta naša vprašanja, ki smo jih
               dali. In predlagam, da poskrbite, da poslanci dobimo odgovore.</p>
            </sp>
            <sp xml:id="SDT7-OZFIMP-redna-15-2015-11-05.sp63">

               <speaker>PREDSEDNICA URŠKA BAN:</speaker>

               <p>Hvala lepa gospod Pogačnik.</p>
               <p>Dajem besedo gospodu Dragonji. Izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp64">

               <speaker>METOD DRAGONJA:</speaker>

               <p>Hvala lepa.</p>
               <p>Želim reči, da sem se potrudil, da poskušam odgovoriti na vsa vprašanja. Ali ste
               slišali to kar ste želeli ali niste, to jasno vi ocenjujete. V glavnem, želimo
               ustvariti sistemsko možnost, da država aktivno...</p>
            </sp>
            <sp xml:id="SDT7-OZFIMP-redna-15-2015-11-05.sp65">

               <speaker>PREDSEDNICA URŠKA BAN:</speaker>

               <p>No, prosim, besedo ima gospod Dragonja.</p>
            </sp>
            <sp xml:id="SDT7-OZFIMP-redna-15-2015-11-05.sp66">

               <speaker>METOD DRAGONJA:</speaker>

               <p>...da država aktivno lahko svoje terjatve odproda oziroma z njimi razpolaga in na ta
               način doseže pozitivne javnofinančne učinke in na drugi strani podpre te postopke, ki
               jih <stage type="mag"/> <stage>(nadaljevanje)</stage> vodijo ostali ali
               pa sodeluje v teh postopkih, ki jih vodijo ostali upravljavci državnega premoženja.
               To je cilj tega, še enkrat poudarjam, je pa v bistvu nemogoče oceniti, dati odgovore
               na nekatera vprašanja, ki ste jih postavili. Nemogoče je dati odgovor na vprašanje,
               ki ste ga postavil, gospod Pogačnik, če bo prišlo do konverzije te terjatve v
               lastniški delež kaj bo to predstavljalo v neki predvideni strukturi. To bo odvisno od
               tega kaj bo sploh, kako se bo izpogajal en tak postopek privatizacijski, če je to
               privatizacijski postopek, kaj se bo prodalo, ali se bo prodal samo kapitalski delež
               ali se bodo prodale tudi terjatve, koliko terjatev se bo prodalo, kdo bo prodal te
               terjatve. Nikjer ni rečeno, da bo Republika Slovenije ta terjatve prodala, ampak bo
               ocenjevala njihovo ekonomsko vrednost in na tej osnovi sprejela odločitev. Kakšna bo
               posledica na lastniško strukturo je sitem enačb, ki ima malo več neznank. Kako so te
               terjatve zavarovane vam konkretno ne morem odgovoriti, lahko pa se ta pojasnila
               dobijo, povedal pa sem vam, da imajo te terjatve relativno visoko ekonomsko vrednost.
               Če bodo postopki vodeni dobro se lahko unovči zelo blizu ali praktično na nivoju
               nominalne vrednosti teh terjatev v tem posameznem primeru.</p>
               <p>Prihodki. Zakaj je to težko vključiti v prihodke? Zato, ker ne moremo reči ali bomo
               to prodali ali ne v tej fazi. To bomo lahko videli šele, ko bomo videli kako se bodo
               ti procesi odvijali, koliko bodo ostali pogajalci, ki vodijo te procese uspešni pri
               tem, ko bodo se pogajali o vrednostih in metodah prodaje in na tej osnovi bo
               Republika Slovenija lahko k temu tudi pristopila, lahko pa ne bo, tudi če bodo ostali
               prodali nas nič ne zavezuje k temu, da Republika Slovenija ne pristopi, odproda svojo
               terjatev, če ocenimo, da ekonomski cilji tega niso doseženi. Zato je to težko dati v
               nek fiksni plan prihodkov. Kolegica je pridobila podatke. V letu 2014 je bilo iz
               naslova odprodaje terjatev ni bilo nobenih proračunskih prihodkov, v letu 2015 je pa
               bila prodana ena terjatev, ki je bila relativno majhna na nivoju 20.000 evrov. Tako,
               da izkušenj s temi posli ni veliko in Republika Slovenija v tem delu ni bila aktivna,
               da bi unovčevala te terjatve s prodajo. Te terjatve so se v glavnem izterjevale v
               izvršilnih postopkih in v drugih oblikah izterjave, niso se pa odprodajale tovrstne
               terjatve. In zato je predlog pripravljen, da se te možnosti razširijo.</p>
               <p>Kar se pa tiče te odgovornosti, gospod Horvat, pri vseh teh poslih je tako, ko gre za
               dolgove, za dolžnike, vsi dolžniki vedno računajo na odpustke oziroma na diskonte, to
               je narava teh procesov. Koliko se da odpustka je pa odvisno od tega kako si zavarovan
               oziroma kakšna so zavarovanja in od širšega koncepta ali ocenjuješ, da je boljše, da
               tak dolžnik naprej ekonomsko posluje pa v bodočih poslih to delno skompenzirate ali
               zasledujete zelo stroko princip 100 % unovčevanja. Tako, da za vsako od takih
               terjatev se odloča kompleksno in se bo odločalo v eni širši situciji,<stage type="mag"/><stage>(nadaljevanje)</stage> kjer se bo predvsem
               ocenilo kakšne ekonomske učinke bo dosegla država z odprodajo ostalih premoženjskih
               pozicij, ki jih prodajo za to pooblaščene državne institucije. Jasno, da če so te
               terjatve take narave, da se vprašanje kazenske odgovornosti, materialne ali
               odškodninske odgovornosti pojavlja je sestavni del, potem teh končnih odločitev lahko
               tudi, potem še odločitev o tem, da se bodisi škoda izterjuje naprej ali pa, da se
               druge oblike odgovornosti uveljavljajo. Vaša ocena se mi zdi razumna kot ste rekel,
               če rečemo 75 % iz celega spiska dosegli je to bi rekel, če gledamo neke povprečne
               izplene, ki so pa, potem v naslednji etapi prestrukturiranja podjetij v insolvenčnih
               postopkih tam pa vemo, da so izpleni od primera do primera, ampak so še precej nižji,
               se pravi, se poskuša pravzaprav izogniti, da pristanemo na koncu v insolvečnem
               postopku, kjer se pa možnosti poplačila običajno precej znižajo. Cilj, ki se ga tukaj
               postavi je pravzaprav res precej kompleksna zadeva in jo je treba pogledati od
               primera do primera. Ko se sprejme odločitev, da se začne s postopkom, ko se postopek
               odpre in takrat, ko se odpre postopek je v enem širšem kontekstu, potem še drugih, ki
               sodelujejo v procesih si je potrebno postaviti cilj in potem slediti koliko je ta
               cilj dosežen in ali je ekonomsko opravičeno, da se taka prodaja tudi izvede. Toliko
               bi dodatno še pojasnil. Hvala lepa.</p>
            </sp>
            <sp xml:id="SDT7-OZFIMP-redna-15-2015-11-05.sp67">

               <speaker>PREDSEDNICA URŠA BAN:</speaker>

               <p>Hvala lepa. Gospod Logar, želite še razpravljati? Hvala.</p>
            </sp>
            <sp xml:id="SDT7-OZFIMP-redna-15-2015-11-05.sp68">

               <speaker>MAG. ANŽE LOGAR (PS SDS):</speaker>

               <p>Če jaz malo povzamem stališče koalicije in ministrica za finance. Dobili smo gradivo,
               v katerem je napačni zapis. Državni sekretar je tukaj poslancem podajal napačne
               informacije. Državna sekretarka je prišla nepripravljena na sejo Odbora za finance,
               povedala, da nima podatkov, potem pa na sami seji pač postregla z nekimi delnimi
               podatki. Državni sekretar Dragonja je govoril, da gre za standardiziran postopek in
               potem povedal, da gre za neki novi postopek, da takih primerov do sedaj še nismo
               imeli. Potem je kolega Horvat opozoril na diskonte in potem nam državni sekretar ob
               tem, ko govorimo o težav v javnih financah govori, da tako ali tako vsi dolžniki
               računajo na neki diskont, da je to nekaj normalnega. Gospod Dragonja bo verjetno to
               govoril iz lastnih izkušenj, ker vemo, da je bil šef Filijale NLB v Moskvi in ima
               morda kakšne izkušnje s temi diskonti. Vsi ostali pa živimo v Slovenji in se soočamo
               s situacijo kakršne je v Sloveniji. Potem se javi poslanec vladne koalicije SMC, ki
               nas na neki način pozove, da kljub temu, da je gradivo katastrofalno, da nismo dobili
               obrazložitev, da nismo dobili pravni informacij naj vendarle damo bianco menico
               vladi. Da naj vendarle potrdimo to gradivo, ker konec koncev Ministrstvo za finance
               bo naknadno še vedno lahko postreglo z relevantnimi informacijami. Poslušajte samo
               današnjo razpravo. Kolega Pogačnik je podal šest konkretnih vprašanj. Gospod Metod
               Dragonja pa je odgovoril na vaše vprašanje torej eno vprašanje vam ne morem dati
               odgovora. Mene zanima, če državni sekretar sploh zna ponoviti vsa ali pa lahko
               ponovni vsa <stage type="mag"/><stage>(nadaljevanje)</stage> ali pa
               lahko ponovi vsa vprašanja konkretna vprašanja, ki jih je od 29 milijonov vredni
               terjatvi postavil poslanec Pogačnik. Zanima me, če lahko da vsaj vprašanja, ponovi
               vprašanja, če ne more dati konkretnega odgovora.</p>
               <p>Ta razprava o tem, da naj s tem sklepom dali neke nove aktivnejše instrumente za nove
               uspehe na svojih poteh za ta podjetja. Jaz bom kolegu Božiču še enkrat prebral kaj
               pišejo o Polzeli, ki sem jo izpostavil. S tem Republika Slovenija izvaja konverzijo
               kljub potrjeni prisilni poravnavi se družba sooča s hudimi likvidnostnimi težavami,
               ki onemogočajo redno poplačevanje obveznosti do države in pravočasno nabavo obratnih
               sredstev. Ne tukaj prodajati megle, ne tukaj govoriti o neki idili kako je vse lepo
               in kako bomo s temi orodji, potem uspeli državi nazaj priliti med in mleko. Gre za 42
               milijonov evrov premoženja, od tega je na koncu koncev odvisnih ali bo konec leta
               oziroma januarja za pokojnine, za zvišanje pokojnin, za uskladitev pokojnin, ali so
               za socialne transferja, ali bo za nova delovna mesta. Brez konkretnih odgovorov tukaj
               ne morem sprejeti tega gradiva. Državni sekretar je rekel, ne morem odgovoriti kako
               so te terjatve zavarovane. Še enkrat, gre za 42 milijonov evrov. Rekel je, ne morem
               povedati kakšen bo postopek. Gre za 42 milijonov evrov. Ne morem povedati kakšen bo
               izplen. Gre za 42 milijonov evrov. A mi naj po besedah kolega Božiča dvignemo roko,
               rečemo, vlada naj vam bo, ste sicer nepripravljeni, ne prihajate s pravimi
               informacijami, na koncu koncev nas tudi zavajate, ampak mi verjamemo, da imate visoko
               moralno etična načela in da boste naredili tako kot je treba. Tako ne gre. Gre po
               besedah gospod Dragonja za rutiniran postopek, potem pa izvemo, da ne gre za
               rutiniran postopek. Leta 2014 nobena terjatev, leto 2015 20 tisoč evrov je to sedaj
               povedala državna sekretarka. Naprej sprašujem državo sekretarko, koliko je bila
               nominalna vrednost te terjate? Od koliko smo iztržili 20 tisoč evrov? Kaj je vlada
               naredila za ostale terjatve? Zakaj ni uspela iztržiti več? Zakaj Slovenija ni bila
               bolj aktivna do sedaj? Z vsako vašo izjavo se odpira kup novih vprašanj in tako
               enostavno v tej državi ne bo več šlo, da boste prišli z četrti pripravljenim
               papirjem, z nepripravljenimi predstavniki vlade na sejo Odbora za finance in
               pričakovali, da bomo dvignili roke za to. Če se je morda pred 15-imi leti z državnim
               premoženjem in javnimi financami tako enostavno operiralo, če se je morda gospa
               Vraničar v letu 2010, 2011 na Ministrstvu za finance tako enostavno operiralo let
               2015 se ne more več. Dokler koalicija tega ne bo spoznala. Mi se tukaj je razburjamo,
               ker smo opozicija, ampak zato, ker gre za 42 milijonov evrov. To gre na koncu koncev
               za davkoplačevalski denar. Če bo priliv, če bo dobro izpeljan posel bodo na koncu
               imeli dobrobit pri tem davkoplačevalci. Na ta način se je treba tudi obnašati in na
               ta način mora biti tudi vlada ustrezno pripravljena, ko pripravlja tukaj pred
               poslance. Če jaz pravilno razumem gospoda Dragonjo bomo mi tukaj dali soglasje
               oziroma glasovali o tem, potem bomo vlado pustili da daleč od naših oči, daleč od oči
               javnosti te postopke vode. Kako naj mi vladi zaupamo, če prihaja z napačnimi
               informacijami, če nam ne da pravih informacij, če pravi, da teh informacij nima, če
               pravi, da teh informacij ne more dati in če je napačno oziroma če so lapsusi v
               gradivu? Kako naj verjamemo, kako naj zaupamo, kako naj damo kar tako enostavno
               bianco menico? Še enkrat, vztrajam, da se točka prekine, <stage type="mag"/> <stage>(nadaljevanje)</stage> da Vlada morda si celo pregleda magnetogram, če si ni
               zapomnila vseh vprašanj, ki so bila tu izpostavljena in na podlagi teh vprašanj tudi
               pripravi ustrezen odgovor za odločanje. Ta postopek je že bil. Saj koalicija je že
               enkrat ali dvakrat to naredila, ko smo bili soočeni s podobnim primerom. Mislim, da
               je šlo takrat za združitev ali prodajo Banke Celje in Abanke. Saj je gospod Dragonja
               takrat sam rekel, poglejte, se opravičujem, gradivo je res za tako velik projekt
               prešibko pripravljeno, bomo še enkrat pripravili. Enako lahko sedaj naredi. Res
               neumnost, da se tu nekaj gremo pozicijske, opozicijske boje, češ, gre za
               davkoplačevalski denar, spoštovana koalicija. Gre za dobronamerne predloge. Ko bomo
               glasovali o tem, bomo prevzeli svojo odgovornost. Mi poslanci opozicije želimo imeti
               to odgovornost, ampak želimo preden to odgovornost prevzamemo, tudi vsa relevantna
               dejstva in podatke. Brez tega pa se, spoštovani poslanci in spoštovani predstavniki
               Vlade enostavno ne moremo odločati. In tudi verjamem, da se vi ne morete odločiti.
               Kajti, če se vi odločate na podlagi tako neustreznih, tako pomanjkljivih in napačnih
               podatkov, potem morajo pa državljanke in državljane res postati strah, kako na
               Ministrstvu za finance upravljate z javnofinančnim denarjem. Še enkrat, dobronamerno,
               odločimo to točko, pridobimo, naj Ministrstvo za finance pripravi vse relevantne
               informacije in potem bomo z eno normalno diskusijo tudi prišli zadevi do dna in bomo
               lahko glasovali o tej temi. Glede na to, kar ste pa do sedaj pripravili pa,
               spoštovane koalicija in spoštovana Vlada, se pač o tem ne da glasovati. Hvala.</p>
            </sp>
            <sp xml:id="SDT7-OZFIMP-redna-15-2015-11-05.sp69">

               <speaker>PREDSEDNICA URŠKA BAN:</speaker>

               <p>Hvala lepa, gospod Logar. Nekako smo izčrpali razpravo. Hvala vam za vašo oceno
               poteka današnje seje in vaše dobronamerne usmeritve, kako naj seja poteka naprej. Jaz
               sama tega predloga, bom lahko dala vaš predlog na glasovanje, sama predloga za
               prekinitev seje ne bom dala, ker smo gradivo dobili v skladu s Poslovnikom. Nobena
               poslanska skupina gradiva ni amandmirala. Obrazložitve k temu predlogu odloka so bile
               v eni obliki pisne, ostalo nam je Ministrstvo za finance kolikor je pač v tej fazi
               postopka lahko podalo odgovore na sami seji odbora. Odbor tega akta ne sprejema,
               zgolj predlaga Državnemu zboru, da ga sprejme. Se pravi, ključno vlogo pri sprejemu
               tega akta ima Državni zbor na plenarnem zasedanju, tako da bodo takrat še enkrat
               poslanci in tudi mi člani Odbora za finance to razpravo ponovili in tudi takrat lahko
               tudi Ministrstvo za finance še določene odgovore v kolikor je seveda možno v teh
               fazah, poda na sami seji Državnega zbora. V kolikor gospod Pogačnik vztrajate, da dam
               vaš predlog za prekinitev seje na glasovanje, pa bom to storila. Sprašujem vas, ali
               dam predlog na glasovanje. Izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp70">

               <speaker>MAG. ANŽE LOGAR (PS SDS):</speaker>

               <p>Spoštovana predsednica, poglejte, jaz bi vseeno predlagal morda, da poslušate kaj
               poslanci govorimo. In da…</p>
            </sp>
            <sp xml:id="SDT7-OZFIMP-redna-15-2015-11-05.sp71">

               <speaker>PREDSEDNICA URŠKA BAN:</speaker>

               <p>Jaz vas…</p>
            </sp>
            <sp xml:id="SDT7-OZFIMP-redna-15-2015-11-05.sp72">

               <speaker>MAG. ANŽE LOGAR (PS SDS):</speaker>

               <p>Poglejte, prej ste mene prekinjali, prosim, da me ne prekinjate med razpravo. In da
               tudi pozorno prisluhnete in da se ne počutite ogroženi kadar mi poslanci opozicije
               opozorimo na kaj. Če ste pozorno poslušali razpravo, upam, da ste jo, ker gre za 42
               milijonov evrov vredno premoženje, ste verjetno slišali, da sem sam dal proceduralni
               predlog, ne kolega Pogačnik. Moj proceduralni predlog je bil. To je prvo. Kot drugo,
               kljub temu, da ste članica koalicije, ampak ker vodite ta Odbor za finance vas pa
               sedaj sprašujem, ali vas ne moti, da je bilo gradivo z napačnimi podatki? Ali vas ne
               moti, da je državni sekretar na Ministrstvu za finance in kabinetu predsednika Vlade
               tu postregel z napačnimi podatki? Ali vas ne moti, da nimamo konkretnih podatkov o
               zavarovanju, o načinu prodaje, o postopkih, pa da gre za 42 milijonov evrov, pa še
               vedno pravite, ne, da bo Ministrstvo za finance na seji moralo podati dodatne
               informacije, ampak <stage type="mag"/><stage>(nadaljevanje)</stage>
               rečete, da do takrat Ministrstvo za finance lahko poda dodatne informacije. Torej,
               spoštovana predsednica Odbora za finance, sprašujem vas, torej kljub vsem naštetim
               nepravilnostim in slabo pripravljenemu gradivu in slabo pripravljenim predstavnikom
               Vlade za vas, glede na to, da se je koalicija odlično očitno odločila, da mora iti ta
               seznam, zaradi meni neznanih razlogov čimprej naprej, vi želite torej slediti tem
               koalicijskim navodilom in ne omogočiti, da poslanci dobimo vse relevantne
               informacije. In potem tudi razprava na Državnem zboru ne bo potrebna morda, ker bomo
               dobili vse relevantne informacije. Ali vi torej želite, da so vso to razpravo
               opravimo na seji Državnega zbora? Si to želite, sprašujem? Namreč, moj postopkovni
               predlog kot sem rekel, je bil zelo dobronameren, je bil namen samo temu, da poslanci
               pred odločanjem dobimo vse relevantne informacije, da lahko odločamo, kajti teh
               informacij danes nimamo. Imamo napačne informacije, nepopolne informacije, v bistvu
               smo bili v izvajanju Vlade zavedeni in potem popravljeni. Nimamo konkretnih podatkov
               o postopkih na konkretna vprašanja ni bilo odgovorjeno. Koalicija pa bi želela to na
               hitro sprejeti oziroma posredovati naprej s priporočilom za odločitev oziroma za
               potrditev v Državni zbor. In ravno zaradi tega vztrajam na svojem proceduralnem
               predlogu, da se točka odloži, dokler Ministrstvo za finance ne priskrbi vse
               relevantne informacije za odločitev na delovnem telesu.</p>
            </sp>
            <sp xml:id="SDT7-OZFIMP-redna-15-2015-11-05.sp73">

               <speaker>PREDSEDNICA URŠKA BAN:</speaker>

               <p>Hvala lepa gospod Pogačnik za vašo razpravo. Vam pa nisem dolžan pojasnjevati, se
               opravičujem, gospod Logar, se opravičujem. Se opravičujem gospod Logar, nisem dolžna
               pojasnjevati, kaj si jaz želim. Jaz sem dolžna to sejo korektno izpeljati in jo tudi
               bom in bom dala vaš predlog, proceduralni predlog, ki ste ga oblikovan na glasovanje
               in sicer, da se točka dnevnega reda, predlog odloka o programu prodaje državnega
               finančnega premoženja za leti 2016 in 2017, prekine dokler Vlada ne pripravi
               ustreznega gradiva oziroma popolnega gradiva, če sem vas prav povzela, dajem ta
               predlog na glasovanje.</p>
               <p>Kdo je za? <stage>(6 članov.)</stage> Kdo je proti? <stage>(12 članov.)</stage></p>
               <p>Predlog ni bil sprejet.</p>
               <p>Zaključujem razpravo… Izvolite gospod Pogačnik.</p>
            </sp>
            <sp xml:id="SDT7-OZFIMP-redna-15-2015-11-05.sp74">

               <speaker>MAG. MARKO POGAČNIK (PS SDS):</speaker>

               <p>Spoštovana predsednica, hvala za dano besedo. Jaz bi tako rekel, pod vašim vodstvom
               ta Odbor za finance doslej, bi rekel, je delovala zelo korektno, pa tudi strokovno in
               jaz mislim, da ste vi te seje vodili korektno in kvalitetno in jaz pričakujem od vas,
               da se bo ta tempo nadaljeval tudi v prihodnosti in vas res naprošam, da vsaj
               poskrbite bi rekel vsaj za tisto minimalno higieno Državnega zbora. Da opozorite
               predstavnike Ministrstva za finance, da dobimo vsaj en del odgovorov na naša
               vprašanja. To pa od vas pričakujem kot predsednice.</p>
               <p>Zdaj pač koalicijski stroj je naredil svoje, niste izglasovali prekinitev. Spoštovana
               predsednica, dejali ste, da ta odbor tako ali tako samo predlaga Državnemu zboru, da
               se ta seznam prodaje finančnega premoženja sprejmejo in da bomo že nadaljevali potem
               razpravo na sam plenarni seji, ampak jaz mislim, da predvsem odbori matični so za to,
               da se opravi širša razprava in da se dobi odgovore na določena vprašanja, predvsem na
               odboru, ne na plenarni seji. Ta odbor bi pa lahko verjetno tudi sklep v drugo smer
               sprejel. To pomeni, da Odbor za finance in monetarno politiko predlaga Državnemu
               zboru, da ne sprejme tega finančnega premoženja. Verjetno to možnost imamo, rekli
               ste, da opozicija ni dala nobenih amandmajev, pa kako lahko na tako gradivo lahko
               sploh daš amandma? Kako smo mi seznanjeni bi rekel z vsemi <stage type="mag"/> <stage>(Nadaljevanje)</stage> terjatvami iz naslova davčnega dolga
               plačanih poroštev, da bi lahko pripravili amandmaje. Ne moremo. K temu gradivu ne
               moremo. In poglejte, jaz bom vztrajal na Cimosu. Na Cimosu gre za 29 milijonov. In
               spoštovani državni sekretar, jaz mislim, da lahko dobite informacije, če želite, ne
               vem pa, zakaj te informacije skrivate pred poslankami in poslanci in pred širšo
               javnostjo. In lahko to točko prekinemo za petnajst minut ali za pol ure, da vem
               koliko časa vi potrebujete, da te informacije dobite. Če pa samo za eno tukaj ne
               morete terjatve dobiti, teh informacij, potem ne vem, potem je stanje res
               zaskrbljujoče. In zanima me, za Cimos, terjatve v višini 29 milijonov, ki jo boste
               dali na prodajno stran, strukturo te terjatve. Ali 29 milijonov izhaja iz naslova
               davčnega dolga. Torej verjamem, če ne izhaja iz naslova davčnega dolga, da potem
               terjatev ne more biti zavarovana. Zanima me ali izhaja iz plačanih poroštev Republike
               Slovenije oziroma drugih pravnih poslov. Vsaj to informacijo nam dajte, strukturo teh
               29 milijonov in pa seveda zavarovanje teh terjatev.</p>
               <p>Rekli ste, da ne morete dati odgovora, kaj to pomeni v primeru konverzije te terjatve
               v lastniški delež. Hipotetično, če se danes ta terjatev odkupi, se je konvertira v
               lastniški delež, pa verjetno odgovor lahko daste. Tukaj bom vztrajal na teh odgovorih
               in poglejte, boljše, da sedajle rečete, prekinjamo za 15 minut in vam bomo postregli
               s temi odgovori. Jaz pa mislim, da to ni ne vem kakšna velika zahteva s strani
               opozicijskih poslancev, saj pri tej terjatvi. Pri vseh ostalih smo že povedali, da je
               gradivo pomanjkljivo pripravljeno, ampak to je že praksa te vlade in pa ministrstva
               za finance. To smo že navajeni, da vsak zakon ko daste, toliko členov kot je v
               zakonu, tukaj potem tudi <stage>/ nerazumljivo/</stage>, da ne govorimo kaj se bo jutri dogajalo na
               odboru, ko imamo jutri za to čas. Tudi zakonov ne znate več pripravljati, ne pa šele
               gradivo za 42 milijonov tukaj na enem listu daste, pa bi vsaj odgovore potem imeli,
               bi še po eni strani razumel. Ampak tukaj pa tudi odgovorov nimate, da bi naredili
               popravni izpit.</p>
               <p>Poglejte, jaz bom vztrajal na teh zadevah, kakšni bodo prihodki iz tega, prodaje
               terjatev, ker vemo, lahko so nič, lahko so 42, ampak sigurno bodo pa manj kot 42
               milijonov. V to sem pa jaz prepričan. In jaz verjamem, da v proračun ne morete dati
               teh postavk, ker bi bilo verjetno neodgovorno in tudi neposlovno, da bi dali te.
               Ampak poglejte, konkretno glede Cimosa pa hočem imeti odgovore. Struktura terjatev
               teh 29 milijonov. Ali gre to izključno iz davčnega dolga ali gre iz naslova poroštev,
               iz drugih pravnih poslov in pa seveda kako je ta zadeva zavarovana. Lahko pa rečete,
               ni zavarovan. 29 milijonov ni zavarovanih. In pa, konverzija v lastniški delež, kaj
               bi to pomenilo.</p>
            </sp>
            <sp xml:id="SDT7-OZFIMP-redna-15-2015-11-05.sp75">

               <speaker>PREDSEDNICA URŠKA BAN:</speaker>

               <p>Hvala lepa. Želite podati odgovore? Gospod Dragonja.</p>
            </sp>
            <sp xml:id="SDT7-OZFIMP-redna-15-2015-11-05.sp76">

               <speaker>METOD DRAGONJA:</speaker>

               <p>Hvala lepa gospa predsednica. Težko je ob tem, ko so posamezni poslanci žaljivi. Še
               enkrat bi prosil, da ocenjujem, da gre ta diskusija v osebno diskreditacijo ne pa v
               vsebino.</p>
               <p>Predlog odloka je pripravljen nanj in kot ga določa 80.c člen Zakona o javnih
               financah. V tem členu piše, v letnem programu prodaje se navede seznam finančnega in
               stvarnega premoženja katerega prodaja se predlaga ločeno po kapitalskih naložbah,
               itn. Se pravi, predlagali smo seznam in predlog v tem delu ni nepopolno. To je
               stališče ministrstva oziroma predlagatelja.</p>
               <p>Predlog je pripravljen kot določa zakon v teh členih, v 80. Členu, vsi nadaljnji
               vidiki, ki se sprašujejo, smo jih poskušali pojasniti. 80.d člen, potem naprej bolj
               natančno določa, kaj potem v nadaljnjem postopku, ko se pripravljajo posamezni
               programi prodaje, je treba oceniti in zagotoviti itn. in temu duhu zakona smo sledili
               s tem predlogom. Poskušali smo dati maksimalna pojasnila, <stage type="mag"/> <stage>(nadaljevanje)</stage> nimam namena nikogar zavajati, če kdo to
               ocenjuje, predpostavljam pa mogoče, da vsi poslanci niti ne razumejo problematike v
               celoti ali pa da ne ločijo posameznih kategorij o katerih je govora. Kar se tiče
               konkretnih vprašanj, bom samo še na njih odgovoril, gospoda Pogačnika, smo povedali
               kar se tiče CIMOS-a večina ali pa največji del ter terjatve, ki je bila predmet
               prestrukturiranja, ki je bila potrjena v prisilni poravnavi, ki jo je sodišče
               preizkušalo in tako naprej, izvira iz programov državne pomoči, ki so bile dodeljene
               CIMOS-u. Kolega je zdaj tukaj osnovni podatek dal, okvirna številka je, da iz naslova
               unovčenega državnega poroštva je cca 14 milijonov terjatve, iz naslova tako
               imenovanih poroštev za ne delničarska posojila programa, ki ga izvaja SID banka, je
               bilo okvirno 15 milijonov terjatev in davčni dolg je manj kot milijon terjatev. To so
               številke. Kako so zavarovane te terjatve? Te terjatve so delno zavarovane, državno
               poroštvo, ki ga je bilo po posebnih sklepih vlado dano in ki je bilo predmet potem
               proces odobravanja državne pomoči ni zavarovano, nedelničarska posojila oziroma ta
               del druge polovice pa je delno zavarovan in je ta zavarovanja pridobivala in v bistvu
               SID banka v okviru izvajanja tega zavarovanja. Številke lahko damo na dve decimalke
               natančno tudi ni problem, številke so transparentne in jih bomo še enkrat točno
               pogledali in predložili, ampak še enkrat poudarjam, da to so dodatna pojasnila, da je
               pa predlog pripravljen tako kot Zakon o javnih financah nalaga ministrstvu, da ga
               predloži v obravnavo Državnemu zboru.</p>
            </sp>
            <sp xml:id="SDT7-OZFIMP-redna-15-2015-11-05.sp77">

               <speaker>PREDSEDNICA URŠKA BAN:</speaker>

               <p>Hvala lepa. Gospod Pogačnik, izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp78">

               <speaker>MAG. MARKO POGAČNIK (PS SDS):</speaker>

               <p>Jaz bi se državnemu sekretarju zahvalil za te odgovore. Ampak, glejte, eno uro smo
               rabili za to. Mislim, če je volja, se da zelo na hitro odgovoriti na vprašanja, ki
               jih mi damo in brez potrebe zgubljamo čas tukaj in jaz mislim, da je brez veze tudi
               da se neka živčna vojna tukaj stopnjuje, to bi lahko verjetno že na začetku, ker to
               vprašanje bilo postavljeno vsaj trikrat danes tekom dneva. Spoštovana predsednica, še
               enkrat naprošam, da tudi vi poskrbite za to, da bodo te naše seje malo bolj
               fleksibilne, pa hitrejše.</p>
            </sp>
            <sp xml:id="SDT7-OZFIMP-redna-15-2015-11-05.sp79">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Ni več prijavljenih razpravljavcev, zato zaključujem razpravo in prehajam na
               odločanje o vseh delih odloka v celoti. Se pravi glasujemo za odlok v celoti.
               Glasujemo.</p>
               <p>Kdo je za? <stage>( 11 članov.)</stage> Kdo je proti? <stage>(6 članov.)</stage></p>
               <p>Deli odloka so v celoti sprejeti.</p>
               <p>Glede na to, da Odbor za finance in monetarno politiko kot matično delovno telo k
               predlogu odloka ni sprejel nobenega amandmaja, odbor predlaga Državnemu zboru, da
               predlog odloka sprejme v predloženem besedilu. Predlagam, da o razpravi in odločitvi
               na seji Državnega zbora poročam sama kot predsednica odbora, če se s tem strinjate. S
               tem zaključujem to točko dnevnega reda.</p>
               <p>Prehajam na <title>2. TOČKO – PREDLOG ZAKONA O SPREMEMBAH IN DOPOLNITVAH ZAKONA O
                  DAVČNEM POSTOPKU.</title> Predlagatelj tega zakona je Vlada. K obravnavi te točke so
               vabljeni predstavnice in predstavniki Ministrstva za finance ter Zakonodajno-pravne
               službe. Kot dodatno gradivo k tej točki smo prejeli mnenje Zakonodajno-pravne službe,
               dopis Varuha človekovih pravic, mnenje Komisije Državnega sveta za gospodarstvo,
               obrt, turizem in finance ter pregled amandmajev z dne 4. 11. 2015. K predlogu zakona
               so amandmaje vložile koalicijske poslanske skupine <stage type="mag"/><stage>(nadaljevanje)</stage> in k enemu členu tudi Poslanska skupina SDS. Pričanjem
               drugo obravnavo predloga zakona. Dajem besedo za uvodno predstavitev predloženega
               zakona predstavnici Ministrstva za finance, državni sekretarki, gospe Mateji
               Vraničar. Izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp80">

               <speaker>MATEJA VRANIČAR:</speaker>

               <p>Hvala za besedo. Na davčnem področju si je vlada ob začetku mandata zadala dva cilja.
               Prvi cilj je prestrukturiranje davčnih bremen v smeri razbremenitve dela in drugi
               cilj je povečanje učinkovitosti pri pobiranju javnih dajatev in zmanjšanje
               administrativnih ovir, s katerimi se srečujejo zavezanci pri plačevanju javnih
               dajatev. Predlog zakona, ki je pred vami naslavlja predvsem ta drugi sklop ukrepov
               torej ukrepe za povečanje učinkovitosti, pobiranja javnih dajatev in za odpravo
               posamičnih administrativnih ovir. S predlaganim zakonom se poenostavljajo nekateri
               postopki pobiranja davkov oziroma izpolnjevanja davčne obveznosti zagotavlja se
               konsistentnost davčne zakonodaje z drugimi postopkovnimi zakoni in pa z materialnimi
               zakoni o obdavčenju. Določajo se dodatne možnosti, ki omogočajo davčnemu zavezancu
               lažje poplačilo davčnega dolga. Na področju davčne izvršbe pa so sprememb predvsem
               odraz uskladitev in poenotenja z letos uveljavljeno novelo Zakona o izvršbi in
               zavarovanju.</p>
               <p>Kot pomemben ukrep odprave administrativnih ovir za davčne zavezance štejemo predlog,
               da se določijo enotnejši roki za vlaganje napovedi in da se določi samo eden
               transakcijski račun tudi za samostojne podjetnike in druge posameznike, ki opravljajo
               dejavnost. Po trenutno veljavni ureditvi morajo namreč imeti dva transakcijska računa
               osebnega in pa poslovnega.</p>
               <p>Nadalje z vidika posameznika je pomembna sprememba 268. člena Zakona o davčnem
               postopku, s katero bo davčni organ vsem davčnim zavezancem sestaviti informativni
               izračun dohodnine. Do slej je prav velika skupina zavezancev bila obravnavana drugače
               oziroma jim informativni izračun ni bil izstavljen in v tem kontekstu jim ni bilo
               povsem jasno ali morajo sami vložiti napoved za odmero dohodnine, ali je enostavno
               nimajo neke dodatne davčne obveznosti v zvezi s tem. Na področju poplačila davčnega
               dolga se uvajajo nekatere spremembe, ki naj omogočijo oziroma naj olajšajo poplačilo
               davčnega dolga zavezancem in sicer v postopkih preventivnega finančnega
               prestrukturiranja, ki so določeni z insolventno zakonodajo dovolimo obročno plačilo
               davka v največ 60 mesečnih obrokih kar pomeni, da izenačujemo to obdobje poplačila
               davka z obdobjem, v katerem morajo biti poplačani tudi drugi dolgovi, če se podjetje
               odloči za finančno prestrukturiranje. Prav tako se podaljšuje obdobje, v katerem se
               davčnemu zavezancu dajo možnosti, ki mu olajšajo poplačilo davčnega dolga in gre za
               primere, ko samo podjetje ni v nekih trajnejših ali dolgoročnih težavah,
               likvidnostnih težavah želi pa optimirati plačilo davčnega dolga in zato ob
               predložitvi ustreznega instrumenta zavarovanja lahko tako poplačilo odloži oziroma se
               mu omogoči obročno plačilo. Ta rok se podaljšuje na 24 mesecev. Za velika podjetja
               oziroma velike gospodarske subjekte predvsem gospodarske družbe, ki delujejo na
               različnih trgih oziroma na trgih večih držav je pomembna uvedba <stage type="mag"/> <stage>(nadaljevanje)</stage> instituta vnaprejšnjega cenovnega sporazuma, ki
               doslej po naši zakonodaji ni bila dopustna. S tem se bo zavezancem olajšalo
               administrativno breme v zvezi z dokazovanjem tako imenovanih transfernih cen. Še
               pomembneje pa je, da se poveča njihova pravna varnost in seznanjenost davčnega
               zavezanca glede pravilnega izpolnjevanja, vnaprejšnje seznanjenosti, pardon, davčnega
               zavezanca glede izpolnjevanja obveznosti. Ne nazadnje s predlogom zakona se v
               slovenski pravni red prenašata direktiva o avtomatični izmenjavi podatkov na davčnem
               področju in pa enotni standard poročanja finančnih inštitucij, ki ga je sprejel OECD.
               Vemo, da je sredi letošnjega leta bila uveljavljena sprememba zaradi sporazuma o
               izmenjavi tovrstnih podatkov z Združenimi državami Amerike na podlagi tega tako
               imenovanega FATCA sporazuma, se je v okviru OECD razvila širša ideja o enotnem
               standardu poročanja in ta enotni standard poročanja prenašamo tudi v slovensko
               nacionalno zakonodajo. S tem vzpostavljamo enega od pomembnih instrumentov, ki lahko
               z ustrezno in hitro izmenjavo podatkov med finančnimi upravami oziroma davčnimi
               organi različnih držav pripomore k boju proti čezmejnim davčnim goljufijam.</p>
               <p>Predlog zakona, ki je pred vami predstavlja prvi paket sprememb na področju povečanja
               učinkovitosti in odprave administrativnih ovir pri pobiranju javnih dajatev. Takoj po
               novem letu bomo pristopili k nadaljnjim ukrepom oziroma k pripravi nadaljnjih
               predlogov v tej smeri.</p>
               <p>Naj omenim še, da so ti predlogi nastajali tudi v sodelovanju z zainteresirano
               javnostjo in tudi z njimi je dosežen konsenz, da se potrebne spremembe oblikujejo v
               več zaokroženih celot in postopno glede na to, kako jih bomo uspeli uskladiti
               medsebojno jih predlagamo tudi Državnemu zboru v potrditev.</p>
               <p>Upoštevaje vse navedeno predlagamo, da odbor predlagani zakon podpre, hkrati pa
               predlagamo, da se podprejo tudi amandmaji koalicijskih poslanskih skupin. Hvala
               lepa.</p>
            </sp>
            <sp xml:id="SDT7-OZFIMP-redna-15-2015-11-05.sp81">

               <speaker>PREDSEDNICA URŠKA BAN:</speaker>

               <p>Dajem besedo predstavnici Zakonodajno-pravne službe, gospa Lenča Arko Fabjan,
               izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp82">

               <speaker>LENČA ARKO FABJAN:</speaker>

               <p>Hvala za besedo. V mnenju ZPS gre glavnina pripomb na jasnost predlaganih zakonskih
               rešitev. Pri tem izstopa del, ki se nanaša na transferne cene oziroma cenovni
               sporazum. Pripombe so podane na podlagi načel pravne države iz 2. člena Ustave, ki
               zahteva, da so zakonske določbe nedvoumne. Na podlagi podanega mnenja so pripravljeni
               predlogi za amandmaje greh poslanskih skupin, ki v pretežnem delu sledijo pripombam,
               še vedno pa ostaja, po naši oceni, premalo jasen in določen 14.d člen, to je 4. člen
               novele, ki govori o APA sporazumu oziroma njegovih pravnih učinkih v primeru
               preklica. Tako kot je bilo že navedeno v mnenju je treba jasno opredeliti pravne
               posledice, da bo naslovnik pravne norme lahko sam zanesljivo razbral svoj pravni
               položaj. To pomeni, v kolikor gre v primeru preklica APA sporazuma za njegovo ničnost
               je to treba v zakonu izrecno določiti. Se pravi, da preklica APA sporazuma za njegovo
               ničnost je to treba v zakonu izrecno določiti, se pravi, da preklicati APA sporazum
               je ničen, ne zadošča zgolj, da nima pravnih učinkov, ker se odpira vprašanje katerih
               pravnih učinkov nima, in sicer tudi potem davčni zavezanec ne ve, ali je v zamudi z
               izpolnitvijo svoje davčne obveznosti, ali mu za ta čas zamude na primer tečejo
               zamudne obresti, ali pa se njegov dolg obrestuje le toliko, da se ohranja vrednost
               dolga. Se pravi, v tem delu ostaja pripomba o premalo določni zakonski določbi, še
               vedno ostaja pri podani pripombi. Hvala. <stage type="mag"/>
               </p>
            </sp>
            <sp xml:id="SDT7-OZFIMP-redna-15-2015-11-05.sp83">

               <speaker>PREDSEDNICA URŠKA BAN:</speaker>

               <p>Za predstavitev mnenja Komisije Državnega sveta za gospodarstvo, obrt in turizem in
               finance dajem besedo predstavniku Državnega sveta, gospod Alojz Kovšca.</p>
            </sp>
            <sp xml:id="SDT7-OZFIMP-redna-15-2015-11-05.sp84">

               <speaker>ALOJZ KOVŠCA:</speaker>

               <p>Hvala lepa za besedo, spoštovana gospa predsednica. Spoštovane poslanke in poslanci.
               Komisija Državnega sveta za gospodarstvo, obrt, turizem in finance je na 45. seji, 4.
               11. 2015, obravnavala predlog zakona. Predlog zakona, po našem mnenju, poenostavlja
               postopke pobiranja davkov oziroma izpolnjevanje davčne obveznosti za zavezanca za
               davek in zagotavlja konsistentnost davčne postopkovne zakonodaje. Vzpostaviti je
               namreč treba pregleden, jasen in enostaven davčni sistem, ki bo učinkovitejši z
               vidika pobiranja davkov in bo zagotavljal lažjo uporabo predpisa ter pravno varnost
               davčnih zavezancev, manjšo obremenitev gospodarstva ter racionalizacijo v smislu
               manjših stroškov davčnega zavezanca in tudi dlačnega organa. Predlagane rešitve se
               nanašajo na uvedbo novega instituta vnaprejšnjega cenovnega sporazuma, ureditev
               dodatnih možnosti, ki davčnemu zavezancu omogočajo lažje poplačilo davčnega dolga,
               davčno izvršbo, znižanje glob v zvezi s prekrški, ki jih storijo davčnih zavezanci
               pri elektronski obdelavi podatkov in podaljšanje zastaranja postopka o prekršku za
               posebno hude davčne prekrške. Pa vendar, komisija Državnega sveta opozarja, da bi
               bilo treba ne glede na spremenjeno besedilo 149. člena zakona, ki določa, da se
               davčna izvršba ne prične dokler znesek davka ne preseže 25 evrov, učinkoviteje
               odpraviti anomalije, ko v nekaterih primerih stroški bančne izvršbe nekajkrat
               presegajo višino osnovnega dolga.</p>
               <p>Spoštovane poslanke in poslanci, tukaj govorimo o prikritem oderuštvu bank. Po mnenju
               komisije stroški izvršbe, govorim o bančnih stroških izvršbe, nikakor in nikoli v
               nobenem primeru ne bi smeli preseči izvrševanega zneska. Zavedamo se, da ta materija
               ni predmet tega zakona, ampak ker je povezana, ozko povezana z izvrševanjem zakona in
               ima škarje in platno v rokah Banka Slovenije menimo, da ste pravi naslov na katerega
               je treba nasloviti opozorilo, da Banka Slovenije tu ni odigrala tiste svoje meritorne
               vloge, ki jo po zakonu ima. To pa je določanje splošnih pogojev poslovanja oziroma
               tarif komercialnih bank. Primeri iz preteklosti kažejo na to, da je za nekaj evrske
               izvrševane zneske bilo potrebno plačati tudi do sto evrov bančnih stroškov, kar
               nikakor ne odgovarja materialnim in funkcionalnim stroškom banke pri izvedbi izvršbe.
               Torej, Državni svet na vas naslavlja apel, da se na Banko Slovenije naslovi prošnja
               oziroma poziv, da se to področje v interesu kar najširšega dela prebivalstva
               Republike Slovenije in tudi pristojnih subjektov primerno uredi. Prav tako komisija
               Državnega sveta opozarja na neenoten način delovanja posameznih finančnih uradov pri
               tolmačenju nekaterih predpisov in poziva k enotnemu izvajanju predpisov, za katerega
               je pa seveda odgovoren generalni finančni urad. Naj samo obrazložim. Gre za primer
               obračunavanja stroškov državnih svetnikov, upravičenih stroškov, ki se pač po
               posameznih davčnih uradih tretirajo različno. Gre pa za popolnoma enake primere.</p>
               <p>Torej, komisija je zastavila tudi vprašanje ali bo Slovenija po novi zakonodaji in s
               prenosom direktive lahko pridobivala finančne podatke iz računov slovenskih
               državljanov v tujini za namene obdavčevanja in preprečevanja davčnih utaj.
               Zagotovljeno nam je bilo, da bodo informacije o določenih finančnih transakcijah
               slovenskih rezidentov, ki imajo račune v tujini, sporočanje finančni upravi tako, da
               bo ta lahko te podatke upoštevala in jih uporabljala pri svojem delu. Cilj direktive
               ja namreč avtomatična izmenjava podatkov na področju obdavčevanja med državami
               članicami EU in OECD.</p>
               <p>Ob podpori k predlogu zakona je komisija sprejela tudi sklep, da se na Državni svet
               naslovi pobudo v zvezi z razrešitvijo problematike<stage type="mag"/><stage>(nadaljevanje)</stage> prikritega oderuštva bank, kot sem vam ga tukaj
               prezentiral. Torej Komisija Državnega sveta za gospodarstvo, obrt, turizem in finance
               predlog zakona podpira.</p>
               <p>Hvala.</p>
            </sp>
            <sp xml:id="SDT7-OZFIMP-redna-15-2015-11-05.sp85">

               <speaker>PREDSEDNICA URŠKA BAN:</speaker>

               <p>Hvala tudi vam za vašo obrazložitev. V skladu s prakso odbora predlagam, da po
               končani razpravi o posameznih členih v skladu s Poslovnikom glasujemo skupaj o vseh
               členih zakona. Nasprotujete temu predlogu? <stage>(Ne.)</stage> Potem bomo tako tudi glasovali in
               prehajamo na razpravo o členih predloga zakona ter razpravo in glasovanje o
               amandmajih, ki jih bomo opravili na podlagi pregleda amandmajev in dajem v razpravo
               1. člen predloga zakona in amandma koalicijskih poslanskih skupin. K razpravi pa se
               je prijavil gospod Šircelj, izvolite, imate besedo.</p>
            </sp>
            <sp xml:id="SDT7-OZFIMP-redna-15-2015-11-05.sp86">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa spoštovana predsednica, predstavniki Ministrstva za finance, kolegi in
               kolegice. Zdaj, jaz v skladu s prakso Državnega zbora in tudi tega odbora želim k 1.
               členu seveda podati tudi splošna opažanja glede tega zakona. Poleg tega bi tudi v
               okviru tega 1. člena dejansko postavil vprašanja, ki se nanašajo tudi na ostale člene
               in se potem ne bi javil, tudi glede na to, da se členi med seboj povezujejo, če je to
               seveda možno in da potem dobimo pač odgovore od Ministrstva za finance ali ne, jaz
               upam, da bomo dobili in da seveda potem glasujemo, tako kot je predvideno, če
               lahko.</p>
               <p>Prvo jaz se pri tem zakonu bojim, da je še kako relevantno stališče
               Zakonodajno-pravne službe Državnega zbora, ki opozarja na večjo jasnost, potrebo po
               večji jasnosti, s tem tudi po nedvoumnosti pravnih norm in seveda s tem tudi večjo
               pravno varnostjo davčnih zavezancev. Jaz se bojim, da je tudi v tem zakonu, vsaj v
               nekaterih določbah bistvo skrito očem. In da jih je treba te določbe brati tudi z
               zornega kota, stališča videnja davčnega zavezanca na eni strani in na drugi strani
               davčnega organa, ki je pač tudi v primeru dvoma močnejši organ, bolj represiven
               organ, saj ima navsezadnje na razpolago tudi to, da enostavno zaračuna kazni in morda
               tudi takrat, ko ni do tega upravičen, potem pa se pojavijo seveda težave pri samem
               izvrševanju. In tukaj moram reči, da že samo besedilo tudi celotnega zakona ne daje
               dovoljšne pravne varnosti za davčnega zavezanca, to bom tudi poskušal oziroma
               dokazoval na podlagi vprašanj in jaz bi seveda želel, da na ta vprašanja dobimo
               odgovore in navsezadnje odgovori so del tudi celotnega zakona in celotnega postopka.
               Začel bi, če dovolite gospe in gospodje s 3. členom. In sicer v 3. členu enostavno
               pove ta zakon, da navodila in pojasnila finančne uprave oziroma Ministrstva za
               finance niso pravni vir. Zdaj tukaj me dejansko zanima, kaj pravzaprav to pomeni, da
               niso pravni vir? Vse to se bo, se objavlja že in tako naprej. Hkrati pa s tem
               dejansko bom tako rekel, ali je po teh navodilih in pojasnilih dolžan ravnati davčni
               organ oziroma finančni organ, da začnem s prvim vprašanjem? Verjetno ja. Ali je
               dolžan ravnati posamezni inšpektor? Ali je dolžan ravnati posamezni davčni zavezanec
               in tukaj se verjetno zadeva zaplete? Pravna varnost davčnega zavezanca, da bo ravnal
               po navodilih, pojasnilih Ministrstva za finance, nato bo pa pač ena oseba iz finančne
               uprave ugotovila, da temu ni tako, ker je to navodilo ali pojasnilo ni v skladu z
               nekim členom <stage type="mag"/> <stage>(Nadaljevanje)</stage> zakona.
               Tudi to se že dogaja in to se velikokrat dogaja in potem nastane popolna zmeda. Ampak
               ali se v bistvu, bom tako vprašal, ministrstvo za finance s tem predlogom oziroma
               Vlada ograjuje od tega, da bi bila navodila oziroma pojasnila pravni vir za te
               zadeve. To niso pravni vir. Kaj so potem? Kaj so potem? In kako z vidika davčnega
               zavezanca, kaj naj si on potem s tem pomaga? Tako, da to je prvo vprašanje in za koga
               so potem ta navodila oziroma pojasnila obvezna, neobvezna? Kaj se zgodi, če jih nekdo
               ne upošteva? Kaj se zgodi, če jih upošteva? Skratka tukaj se poraja ogromno ogromno
               vprašanj.</p>
               <p>Potem imamo nadaljnji člen, kot sem rekel, 14.b člen, ki, bom rekel, bi rad
               pojasnitev, da v tretji alineji kjer govorimo o pogojih za sklenitev in vsebine A pa
               sporazuma, ki bo na nek način urejeval transferne cene in tukaj je določeno v tretji
               alineji, da mora ta transakcija imeti ekonomsko vsebino in resen namen izvedbe. Kdo
               ugotavlja ta resen namen izvedbe? Kdo to ugotavlja, da ga ima, ker tukaj imamo lahko
               številna mnenja in tukaj lahko davčni zavezanec ni v enakopravnem položaju glede
               tega.</p>
               <p>Sedaj, tudi potem ali je res potrebno v četrtem odstavku, ko govorimo o roku, kdaj se
               bo sploh začel postopek sklenitve ali pa sporazuma, da davčni urad oziroma finančni
               urad tukaj rabi tri mesece, sploh zato, da bo začel postopek sklenitve tega
               sporazuma. Še enkrat poudarjam, to ni že konec tega sporazuma, to je ni, da se bo že
               karkoli odločilo, ampak da se bo sploh dejansko začelo. In seveda tukaj, poglejte tak
               14.e člen, ki ni dovolj nedvoumen, ni dovolj pravno varen za davčnega zavezanca, je
               kar tako v zraku, 14.e člen, prvi odstavek. Davčni zavezanec plača za sklenitev APA
               sporazuma. Poglejte saj zdaj tisti, ki morda nekaj vemo o davkih, vemo komu se plača,
               ne vemo koliko se plača, ampak plača. Komu plača? Komu? Poglejte, tega ne piše. To je
               v zraku. Kdo bo to določil komu se plača? Recimo, pač to je, jaz si seveda mislim
               komu se plača. Verjetno si tudi predstavniki finančne uprave pa davčne uprave pa
               ministrstvo si mislimo, ampak to so dvoumne davčne določbe in zmanjšujejo pravno
               varnost davčnega zavezanca. Saj ni treba, da vsak davčni zavezanec pozna, da se
               spozna na celotno organiziranost davčne uprave, da pozna vse organizacijske sheme
               davčne uprave, da pozna strukturo delovanja, da pozna kdo je za kaj odgovoren, in
               tako naprej.</p>
               <p>Potem, če grem naprej, na 14. člen, imamo spremembo in sicer, da bo davčni organ, ki
               izterjuje vse obveznosti pri preveč plačanem davku odštel tudi neplačane druge
               denarna nedavčne obveznosti in stroške postopka. Prej namesto drugih denarnih,
               namesto neplačanih drugih denarnih nedavčnih obveznosti in stroški postopka so bili
               prej znesek globe. Sedaj se je pa v bistvu davčni organ bo tukaj odšteval tudi
               denarne nedavčne obveznosti. V redu, če se bo pač on šel sedaj tukaj nek kliring
               mehanizem, kakor se je včasih reklo, itn., ampak tukaj me zanima na kakšen način in
               kaj, če bo kar na enkrat tega, da preveč plačanega davka premalo. Kako bo potem
               ravnal <stage type="mag"/> <stage>(nadaljevanje)</stage> in kakšen
               vrstni red bo tukaj sprejemal in kakšne kriterije, kakšna merila bo sprejemal, kaj je
               zdaj pomembna ta druga denarna ne davčna obveznost, kaj so te druge denarne ne davčne
               obveznosti? Glejte, to je vse. Potem napišite vse. To se pravi vse obveznosti, ki jih
               bo nek davčni zavezanec imel in jih ne bo plačal, tudi račun za mobitel, računa za
               elektriko. Ja, sprašujem ali je to tudi to. Glede na besedilo zakona. Zmanjšan za
               znesek neplačane druge denarne nedavčne obveznosti. Tega pojasnila tudi ni, ne glede
               zdaj na nasmehe predstavnikov Ministrstva za finance, to se ne ve, ali pa povejte kaj
               tukaj potem je v zakonu, katere so te obveznosti.</p>
               <p>Potem imamo 16. člen. Davčni organ lahko v primerih preventivnega finančnega
               prestrukturiranja po zakonu, ki ureja finančno poslovanje postopke zaradi
               insolventnosti, dovoli obročno plačilo davka v največ 60-ih mesečnih obrokih. Zanima
               me kateri primeri so to glede na ta zakon, kaj pomeni preventivno finančno
               prestrukturiranje od nepreventivnega finančnega prestrukturiranja in kdo bo tukaj
               dejansko odločil. Potem imamo 24. člen, o katerem bi spet govoril o tem, da je precej
               nejasen 5 odstavek, tako gre celotno pravno besedilo na isti način. Kdo odloča o pri
               vsem tem? Če gre za to, da ej treba decidirano povedati kaj in kako in takrat, ko
               govorimo o ustni izjavi in tako naprej se sestavi zapisnik, ki se vroči zavezancu,
               potem da pripombe. Rok za pripombe se lahko podaljša na prošnjo. Kdo ga podaljša?
               Dajte povedati kdo ga podaljša. Davčni urad, finančni urad, če se nanaša na njega?
               Predvsem pa ali je to generalni finančni urad ali je to kateri? In tukaj bi si želel
               več pravne varnosti. V 31. člen imamo, te zadeve se namreč pojavljajo dejansko v
               praksi. Imamo določbo, da se zapisnik sestavi v desetih dneh po končanem pregledu.
               Končan pregled je določen z Zakonom o davčni službi. Kdaj je končan pregled? Po
               zaključnem razgovoru? Kdaj je skratka ta rok, da se ve kdaj dejansko lahko to
               delamo?</p>
               <p>Potem imamo v 45. členu, ko govorimo banki in hranilnici, ki govori o sklepu o
               izvršbi in tudi pri banki oziroma hranilnici se lahko ta davek zarubi, ki je neplačan
               oziroma se izterja, vendar tukaj ima banka v nadaljevanju možnost, da da pritožbo
               zoper to odločbo in se potem ne izterja od nje do takrat, ko zadeva ni rešena.</p>
               <p>Sedaj me zanima zakaj tukaj banka ima možnost pritožbe oziroma hranilnica, recimo v
               49. členu pa se tudi davčni organ odloči s sklepom o zarubljenem motornem vozilu,
               ampak tukaj ni dovoljena nobena pritožba in tudi v zakonu imamo tudi v prejšnjih
               členih, ko sam zakon izključuje davčnega zavezanca, da se pritoži. S tem se zmanjšuje
               pravna varnost davčnega zavezanca. <stage type="mag"/>
               <stage>(nadaljevanje)</stage> Zanima me še, ker je bilo tudi omenjeno, da se bo v 64. členu
               informativne izračune sedaj izdajalo za vse davčne zavezance, tudi tiste, ki ne bodo
               doplačevali dohodnine, me zanima pač na eni strani seveda je bilo pojasnitev, da gre
               tu za enakost vseh davčnih zavezancev in je upoštevan ta kriterij. Zanima ne
               ekonomičnost tega kriterija. Finančni učinki tega kriterija, stroški tega kriterija?
               Tudi ta načela obstajajo v okviru zakona o davčnem postopku, pa verjetno še kakšna.
               To so pač moja vprašanja na ta zakon in bi želel odgovore.</p>
            </sp>
            <sp xml:id="SDT7-OZFIMP-redna-15-2015-11-05.sp87">

               <speaker>PREDSEDNICA URŠKA BAN:</speaker>

               <p>Hvala lepa. Naslednji ima besedo gospod Horvat.</p>
            </sp>
            <sp xml:id="SDT7-OZFIMP-redna-15-2015-11-05.sp88">

               <speaker>JOŽEF HORVAT (PS NSi):</speaker>

               <p>Hvala, gospa predsednica. Še enkrat vsem prav lep pozdrav. Tudi sam bi se v tej
               uvodni razpravi dotaknil splošnih določil, torej določil, splošne razprave o določbah
               novele zakona o davčnem postopku. Nekatere rešitve pozdravljamo, za nekatere pa imamo
               vprašanja in nas tudi motijo in o teh se bom potem oglašal, ko bodo posamezni členi
               dani v razpravo.</p>
               <p>Cilj novele je poenostaviti postopke pobiranja davkov in zmanjšanje administrativnih
               bremen za zavezance ter večjo preglednost davčnega postopka. To je zapisala Vlada. To
               pozdravljamo. Seveda tudi ta zakon mora nekako vedno delovati v tej smeri, da bo
               učinkovitost pobiranja davkov večja. Ali smo tu uspešni ali nismo uspešni je stvar
               presoje. Po mojem nismo uspešni, predvsem pri velikih davčnih dolžnikih. In generalno
               rečeno naša ugotovitev je, da tudi ta novela zakona o davčnem postopku nekako gre
               proti malim davčnim zavezancem, torej da nekako stisne male davčne zavezance.
               Sprašujem pa kateri so ukrepi, ki bi nekako pa stisnili velike davčne zavezance
               oziroma dolžnike. Če pogledamo stanje davčnega dolga na dan 30. 6. 2015 vidimo, da je
               aktivnega dolga dobrih 777 milijonov, da je pogojno izterljivega dolga dobrih 623
               milijonov, torej skupaj FURS beleži dolg dobre 1,4 milijarde evrov. Vprašanje je, ali
               je Ministrstvo za finance naredilo kakšno simulacijo, da bo po tej uveljavitvi te
               novele zakona o davčnem postopku ta dolg manjši in za koliko. Kot rečeno,
               pozdravljamo rešitve, ki gredo v smeri odprave administrativnih ovir za zavezance. Tu
               gre za določitev enega transakcijskega računa, tudi za samostojne podjetnike. Gre za
               razširitev možnosti pobota davkov in drugih terjatev s preveč plačanimi prispevki ali
               davki. Gre za določitev enotnejših rokov za vlaganje različnih davčnih napovedi.
               Torej, te rešitve je seveda potrebno pozdraviti. Pričakujemo tudi, da se bodo v duhu
               zakona implementirale v realnem življenju.</p>
               <p>Druga stvar, ki jo tudi pozdravljamo so dodatne možnosti za olajšano plačilo davčnega
               dolga zavezancev. Ne bom sedaj vsega tega podrobno našteval. Kot rečeno, se bom pa
               potem oglašal posebej pri 36. členu in 43. členu, ki sta za nas izjemno, izjemno
               problematična. In na podlagi razlag s strani Ministrstva za finance <stage type="mag"/><stage>(nadaljevanje)</stage> bomo, potem tudi oblikovali našo
               odločitev glede podpore oziroma ne podpore tej noveli zakona.</p>
            </sp>
            <sp xml:id="SDT7-OZFIMP-redna-15-2015-11-05.sp89">

               <speaker>PREDSEDNICA URŠKA BAN:</speaker>

               <p>Hvala lepa. Naslednji ima besedo gospod Kordiš. Izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp90">

               <speaker>MIHA KORDIŠ (PS ZL):</speaker>

               <p>Hvala. Imam par vprašanj. Uvodoma naj povem, da vlada navaja, da naj bi, zaradi teh
               sprememb naj ne bi zbrala nič več in tudi nič manj davkov, hkrati pa priznava, da naj
               bi bil <stage>/ nerazumljivo/</stage> okoli 230 tisoč evrov dodatnih stroškov. To efektivno pomeni
               zmanjšanje učinkovitosti našega davčnega sistema imamo, ampak v principu pa še vedno,
               zato me zanima par konkretnih zadev.</p>
               <p>Prvič. Po novem se davek, ki pripada občinam ne bo odmerjal, če bo znašal manj kot 5
               evrov. Moje vprašanje tukaj se glasi, da bi bilo logično, da bo nekaj prihodkov manj,
               ne sicer v integralni proračun pač pa v občinske proračune in tukaj me zanima kakšen
               je izpad.</p>
               <p>Naprej. Razlog, zakaj se obračun davka v takih primerih ukinja je, da so previsoki
               stroški prebiranja in se to ne izplača, kar je nekako logično. V vsakem primeru
               ostajajo tukaj določbe, da mora občina zavezance tudi v tem primeru, ko se stvari ne
               pobirajo pisno obvestiti, da te odmere davka ne bo in zanima me, potem kakšen je
               efektivni prihranek v tem primeru oziroma ali do prihranka sploh pride, ker pismo o
               odmeri vendarle stane enako kot obvestilo, da davek ne bo odmerjen. Skratka, kje se
               tukaj najdejo prihranki, kako bo zadeva potekala bolj učinkovito, če bo v številkah,
               če se da.</p>
               <p>Naprej. Po novem se bo vsem zavezancem izdal informativni izračun dohodnine, tukaj
               gre predvsem za upokojence. Logičen sklep seveda je, da so nekateri od njih izogibajo
               plačila davka s tem, da napovedi ne oddajo. Zanima me, če pričakujete, da se bodo
               prihodki od dohodnine, zaradi tega ukrepov tukaj povečali v tej konkretni
               instanci.</p>
               <p>Kar se tiče izvršbe se še vedno dogaja, da banke zavezancem oziroma dolžnikom
               zaračunajo stroške vpogleda v transakcijski račun, čeprav pri vpogledu ugotovijo, da
               izvršba ni mogoče. Zanima me, če je to dopuščeno tudi pri davčni izvršbi.</p>
               <p>Najbolj od vsega navedenega me pa zanima, v katerih primerih se lahko naredi izvršba
               za dolgo nosilca kmetije na sredstvih članov kmečkega gospodinjstva, če razumem, da
               člani tvorijo neko ekonomsko celoto, ampak to so še vedno različni ljudje in ločene
               osebe. Po našem mnenju izvršba na premoženje člana kmečkega gospodinjstva to so
               ponavadi žene, otroci, itd., ni dopustna, če to premoženje ni del kmetijskega
               gospodarstva. Če je izključni lastnik kmetijskih površin in osnovnih sredstev nosilec
               kmečkega gospodarstva, potem ne sme v nobenem primeru priti do tega, da bi se izvršba
               delala pri drugih. Mene zanima, če to lahko natančneje opredelite? Tak primer,
               hipotetični primer, razumevanja tega kot sem ravnokar opisal bi bil izjemno
               problematičen in ne bi bil fer. </p>
               <p>Za zaključek naj omenim, da je varuhinja človekovih pravic poslala dopis s tremi
               pripombami in pobudami glede izvršbe. Prvič. To, da se uvede posebno pravno sredstvo,
               da se lahko oseba, pri katerih poteka izvršba takoj pritoži, če meni, da je izvršba
               posegla v sredstva, ki so zakonsko izvzeta, se pravi, da ljudje lahko pač takoj
               reagirajo. Da bi bilo treba predpisati postopek vračila davka in pa vračila stroškov
               iz izvršbe v primeru, da je bila izvršba opravljena na dohodkih, ki so po zakonu
               izvzeti. Tretjič. Da bi bilo treba uvesti novi prekršek za primere, ko je prišlo do
               izvršbe na sredstvih, ki so po zakonu izvzeta. Kar bi rad od vas, da se opredelite do
               teh pobud dopisa varuhinje človekovih pravic. Hvala.</p>
            </sp>
            <sp xml:id="SDT7-OZFIMP-redna-15-2015-11-05.sp91">

               <speaker>PREDSEDNICA URŠKA BAN:</speaker>

               <p>Hvala lepa. Gospod Horvat, imate besedo.</p>
            </sp>
            <sp xml:id="SDT7-OZFIMP-redna-15-2015-11-05.sp92">

               <speaker>JOŽEF HORVAT (PS NSi):</speaker>

               <p>Gospa predsednica, resnično se opravičujem. Eno zadevo sem pozabil. Je pa sedaj
               kolega Kordiš že to vprašanje tudi odprl.</p>
               <p>Mi smo 7. 10. dobili pismo varuhinje človekovih pravic, ki se na kar sedmih straneh
               razpiše o tej noveli Zakona o davčnem postopku. Ko sem šel gledati amandmaje
               koalicije pravzaprav nikjer nisem zasledil, da bi kakšen amandma bil spisan na
               podlagi tega pisma, kar pomeni, da zgleda je to pismo bilo na neki način, če malo
               slabše rečem, vrženo v koš. Kljub temu, da je ta koalicija vseeno na deklarativni
               ravni zelo socialno naravnava. Tukaj bi sedaj to moje vprašanje naslovil na
               predstavnike in predstavnice koalicijskih poslanskih skupin. Ali je bilo to pismo
               varuhinje človekovih pravic sploh kje upoštevano ali pa morda <stage type="mag"/> <stage>(nadaljevanje)</stage> bo upoštevano.</p>
            </sp>
            <sp xml:id="SDT7-OZFIMP-redna-15-2015-11-05.sp93">

               <speaker>PREDSEDNICA URŠKA BAN:</speaker>

               <p>Hvala lepa. V tem trenutku ni prijavljenih razpravljavcev, zato dajem besedo gospe
               Vraničarjevi za odgovore na postavljena vprašanja.</p>
            </sp>
            <sp xml:id="SDT7-OZFIMP-redna-15-2015-11-05.sp94">

               <speaker>MAG. MATEJA VRANIČAR:</speaker>

               <p>Hvala lepa. Bom šla kar po vrsti, tako kot so bila vprašanja postavljena. Nekatera so
               zelo podrobna oziroma specifična, ampak se bom potrudila nasloviti vsa.</p>
               <p>Najprej 3. člen. Že doslej je veljala rešitev, da navodila in pojasnila niso pravni
               vir, so pa na podlagi običajnih pravil delovanja javnih služb, kot je na primer
               finančna uprava, zavezovala njene uslužbence. Ker niso pravni vir, seveda, nimajo
               pravne veljave napram zavezancem. In s tem dostavkom, ko izrecno zahtevamo, da mora
               biti tako navodilo opremljeno s pojasnilom oziroma opozorilom, da navodilo, pojasnilo
               ni pravni vir, dajemo v bistvu še večjo težo temu razlikovanju, da je finančni organ
               dolžan odločati na podlagi zakona, na podlagi pravnih aktov oziroma pravnih
               predpisov. Navodila pa so tista, ki zagotavljajo enako izvajanje posameznega predpisa
               v javnosti. Edina izjema, ko posamezno pojasnilo zavezuje tudi zavezanca je v primeru
               kadar davčni organ izda zavezujočo informacijo, pa še tam v bistvu je odvisno, kako
               se upošteva od zavezanca.</p>
               <p>APA sporazumi, 14.b člen prvi odstavek tretja alineja govori o tem, da mora biti
               transakcija, ki je predmet APA sporazuma, da mora imeti ekonomsko vsebino in resen
               namen izvedbe. Pri določanju pravil pod kakšnimi pogoji in na kakšen način se
               izdajajo vnaprejšnji cenovni sporazumi oziroma sklepajo vnaprejšnji cenovni sporazumi
               smo izhajali iz mednarodno primerljive prakse in pa navodil, ki se v zvezi s tem
               oblikujejo, predvsem v okviru organizacije OECD. In eden bistvenih elementov teh
               pravil je, da ima ekonomska vsebina prednost pred obliko oziroma da se ne smejo
               tovrstni sporazumi, tovrstni instrumenti zlorabljati za to, da se samo nekaj samo
               formalno v bistvu pokrije. In ekonomsko vsebino in resen namen izvedbe mora izkazati
               zavezanec, ki predlaga sklenitev vnaprejšnjega cenovnega sporazuma, presoja se v
               postopku sklenitve.</p>
               <p>Četrti odstavek 14.b člena, zakaj trimesečni rok za samo odločitev ali bo začel
               postopek sklenitve APA sporazuma ali ne. Gre za zelo kompleksne primere odločanja na
               strani davčnega organa oziroma finančne uprave. In potrebno je na nek način postopek
               ločiti v dve fazi. Podobno imamo tudi pri zavezujočih, drugih zavezujočih
               informacijah. Najprej rok v katerem se je treba odločati ali se v tak pogovor oziroma
               v vsebinsko presojo posla sploh gre ali ne, in potem sam rok za sklenitev, za
               vsebinsko sklenitev sporazuma. Primerljivo, že spet s tujimi praksami in upoštevaje
               postopke, ki jih je treba izpeljati prej preden se finančni organ odloči za sklenitev
               APA sporazuma zahteva določeno časovno obdobje in trimesečni rok, kot je predlagan v
               zakonu, ocenjujemo, da je <stage type="mag"/>
               <stage>(nadaljevanje)</stage> primeren, in hkrati predstavlja na nek način varnost zavezancu, ki ve,
               da bo v treh mesecih dobil odgovor ali se postopek nadaljuje ali ne. Po drugi strani
               pa lahko tudi bolje načrtuje potem nadaljnje postopke.</p>
               <p>14.e člen, komu se plača. Opozarjam, da je v zvezi s tem vložen tudi amandma, ki
               nekoliko dopolnjuje prvi odstavek 14.e člena, hkrati bi v zvezi s tem rada opozorila
               še na 14.g člen, ki daje pooblastilo ministru za finance, da določi višino plačila za
               sklenitev APA sporazuma. Podoben princip še enkrat, je uveljavljen tudi pri izdaji
               zavezujoče informacije in če gledamo v bistvu določbe, ki urejajo sklenitev APA
               sporazuma kot celoto, potem je povsem jasno, da gre za vprašanja, ki se urejajo v
               odnosu med davčnim organom in zavezancem, ki predlaga sklenitev APA sporazuma in tudi
               davčni organ je v konkretnem primeru tisti, ki zagotovi vse potrebne podatke komu je
               treba oziroma na kateri račun je treba to plačilo za sklenitev APA sporazuma
               navajati.</p>
               <p>Naslednji je 14. člen novele zakona, ki spreminja 97. Člen. Gre za možnost
               pobotavanja preplačila davčnih obveznosti do katerih bi imel, do katerega bi imel
               zavezanec pravico do vračila in pa njegovih obveznosti, ki jih ima in jih izterjuje
               finančna uprava. Dikcija druge denarne nedavčne obveznosti je natančno pojasnjena v
               uvodnih določbah temeljnega Zakona o davčnem postopku in se nanaša na vse tiste
               davčne obveznosti, ki jih izterjuje finančna uprava po pravilih, ki jih določa Zakon
               o davčnem postopku. To so kazni, denarne kazni, globe, to so druge denarne obveznosti
               določene v upravnih postopkih. Gre pa v bistvu za to, da ne pridemo v situacijo, da
               ima nekdo, v bistvu, da pridemo do učinkovitejšega pobotavanja oziroma do
               učinkovitejšega poplačila vseh obveznosti.</p>
               <p>16. člen. Kaj je preventivno finančno prestrukturiranje? Treba si je pogledati zakon,
               ki ureja insolvenčne postopke. ZFPIP zelo natančno definira kaj so postopki
               preventivnega finančnega prestrukturiranja in to podaljšanje z možnostjo 60. Mesečnih
               obrokov omogoča, da finančna uprava v teh postopkih enakopravno sodeluje.</p>
               <p>Davčni nadzor pri obračunih, 24. člen. V bistvu gre za postopke, ki se vodijo v
               okviru konkretnega davčnega nadzora, kdo sprejema odločitve v konkretnem davčnem
               nadzoru, je jasno iz zakona kot takega, davčni inšpektorji oziroma davčni kontrolorji
               v omejenih primerih so pristojni, da o tem odločajo v konkretnem postopku. Isto velja
               tudi kar se tiče 31. člena.</p>
               <p>45. člen v povezavi z 49. členom. Gre za postopke izvršbe. Eno je, kadar je v
               postopku izvršbe vpleten sam dolžnik, davčni zavezanec in drugo je vprašanje, ko je v
               postopke spletena druga oseba preko katere se postopek izvršbe pelje, to je v primeru
               45. člena banka oziroma hranilnica. Tudi v vseh drugih primerih, če greste pogledati
               zakon, boste videli, da imajo osebe preko katerih <stage type="mag"/> <stage>(nadaljevanje)</stage> se določene izvršbe vršijo možnost v določenem
               omejenem obsegu možnost pritožbe na sam postopek izvršbe, da ne pride do
               neupravičenih postopkov. 64. člen, s katerim se črta 268. člen zakona, stroški kot je
               omenil že v svojem uvodu gospod Kordiš, znašajo 230 tisoč evrov, za državni proračun
               v tem kontekstu ne pričakujemo dodatnih velikih davčnih prihodkov, pričakujemo pa, da
               bodo določeni davčni zavezanci, sicer imeli dodatno manjšo davčno obveznost,
               približno v enakem obsegu pa pričakujemo, da bodo lahko na podlagi prejetih
               informativnih izračunov, drugi davčni zavezanci uveljavljali vračilo preplačane
               dohodnine, akontacij dohodnine tekom koledarskega leta. Simulacija je narejena na
               podlagi podatkov. Kaže, da sta ti dve skupini zavezancev nekako uravnoteženi, zaradi
               tega v samem predlogu zakona nismo ocenjevali, da bi naj zakon sam po sebi prinesel
               posebne ali pa konkretne finančne posledice, vendar pa, če bomo uspeli doseči cilj,
               ki smo si ga s tem zakonom zadali, to je večja ekonomičnost, večja učinkovitost pri
               pobiranju dajatev, bomo lahko zagotovili hitrejšo izvršbo, lažje poplačilo in s tem
               tudi učinkovitejše poplačilo tistih dolgov, ki v okviru sedanjih pravnih pravil ne bi
               mogli biti izterjani in s tem tudi na drugi strani učinkovitejšo izrabo kadrovskih
               virov, ki jih ima finančna uprava na razpolago.</p>
               <p>Ukrepi za izterjavo pri velikih davčnih dolžnikih, gospod Horvat, dejansko zakon ne
               loči med malimi in velikimi dolžniki. Mogoče bo na velike davčne dolžnike ravno tako
               lahko rečemo, da bo vplivala ta avtomatična izmenjava podatkov med finančnimi
               upravami, ker bo zmanjšana možnost, recimo temu poljudno skrivanja sredstev,
               dohodkov, premoženja izven jurisdikcije, ki jo ima sicer finančna uprava. Glede na
               predlagane spremembe na področju izvršbe je težko oceniti, koliko bodo te ukrepi
               pripomogli k zniževanju aktivnega, predvsem aktivnega dolga, že danes pa beležimo
               trend oziroma že zadnji dve leti beležimo trend postopnega zniževanja tako aktivnega
               davčnega dolga in sicer v obsegu, ki je večji kot pa je porast pogojno izterljivega.
               Kot pogojno izterljivi dolg beležimo tisti dolg, ki je vključen v postopke prisilne
               poravnave, stečaje oziroma kjer ni bilo mogoče najti premoženja iz katerega naj bi se
               dolgovi izterjali. Pričakujemo torej učinkovitejšo izterjavo, ni pa mogoče zaradi
               toliko različnih postopkov točnih konkretnih številk izpostaviti.</p>
               <p>Kakšen je izpad davka občinam, ker vzpostavljamo mejo 5 evrov? Točne podatke imate v
               obrazložitvi 7. člena, približno tako na hitro, če se seštejem, je okoli 40 tisoč
               evrov, za vse občine na letni ravni računano na podatke iz leta 2014. Moram pa
               omeniti, da tukaj gre včasih tudi za dolgove, ki znašajo manj kot en evro.</p>
               <p>Glede tega, da bi se banke izogibale postopkom izvršbe, <stage type="mag"/> <stage>(nadaljevanje)</stage> tega vprašanja nisem čisto dobro razumela, in
               ne bi znala tako na pamet odgovoriti.</p>
               <p>Zdaj pa, kar se tiče pa solidarne odgovornosti za dolg kmetije, bi pa rekla tako,
               tudi v nekaterih drugih primerih, že obstoječa zakonska določba predvideva solidarno
               odgovornost dolžnikov za določen davčni dolg. Pri kmetijskih gospodarstvih je
               dejstvo, da odnosi med člani kmetijskega gospodarstva praviloma niso formalizirani,
               niso formalno urejeni, ampak so bolj ali manj dogovorno urejeni in iz tega razloga se
               lahko kmetijska dejavnost opravlja s sredstvi, ki so v pravno formalno lasti
               kateregakoli člana kmečkega gospodinjstva, in predlagana solidarna odgovornost se
               omejuje zgolj na tiste člane kmečkega gospodinjstva, ki prejemajo dohodke iz tega
               naslova oziroma ki so tudi socialno zavarovani po tej osnovi.</p>
               <p>Kar se tiče pripomb varuhinje človekovih pravic, tudi nam so bili poslani, smo jih
               proučili, vendar ugotavljamo, da potrebujemo oziroma da potrebujejo nekoliko bolj
               poglobljeno analizo, ker ti problemi na katere varuhinja opozarja v odnosu do bank in
               hranilnic, kot izpolnitvenih pomočnikov pri izvršbah lahko nastanejo tudi pri drugih
               osebah, preko katerih se izvršbe izvajajo, zaradi tega je naša namen, da ta vprašanja
               naslovimo v paketu sprememb zakona o davčnem postopku, ki sem ga uvodoma napovedala
               za prihodnje leto.</p>
               <p>Hvala lepa.</p>
            </sp>
            <sp xml:id="SDT7-OZFIMP-redna-15-2015-11-05.sp95">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Ja, gospod Šircelj, izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp96">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa.</p>
               <p>Jaz bi prosil še komentar spremembe člena, ki se nanaša na to, da bodo vsi davčni
               zavezanci dobili informativni izračun z vidika načel davčnega postopka. En je omenjen
               v zakonu, to pomeni, da gre za načela enakosti in enakopravnosti, in drugo načelo so
               ekonomičnost, gotovost, predvsem ekonomičnost in finančna učinkovitost, ker kakšni
               stroški bodo v zvezi s tem. To je eno vprašanje, na katerega ni bilo odgovorjeno.</p>
               <p>Za ostale odgovore se zahvaljujem.</p>
               <p>Imel pa bi še eno vprašanje oziroma dejansko mnenje, če se to dejansko tako razumem,
               kot je, potem pač temu nasprotujem in moramo tukaj vedeti, kaj dejansko delamo in kaj
               bo tudi koalicija verjetno sprejela. Govorimo 15. členu, drugi odstavek, in sicer:
               zavezancu za davek, ki v skladu z zakonom sam izračunava davek, ne pripadajo obresti
               po prvem odstavku tega člena. zdaj takšen člen je bom rekel, zgleda zelo nedolžno. Če
               gremo gledati obrazložitev k 15. členu, pa je zadeva nekoliko drugačna. Zadeva je,
               med drugim tudi piše, piše seveda tudi v obrazložitvi marsikaj, tako da je treba
               izločiti kaj to dejansko pomeni in kaj bo spremenjeno. Med drugim piše, davčnemu
               zavezancu, tako tudi ne pripadajo obresti, v primeru, ko mu akontacijo določi davčni
               organ z odločbo. In potem nadaljuje, gre za primer ko sam obračuna in se mu
               akontacija odmeri v daljšem nadzoru, in če odločbe ne pripiše<stage>(?)</stage>, vendar poudarjam,
               kaj pa če on na podlagi te akontacije napove davek, končni obračun in pri tem
               ugotovi, da mu je davčni organ napačno zaračunal akontacijo in to lahko ugotovi do
               zastaranja in potem mu za napako davčnega organa ne pripadajo obresti. Glejte, gospe
               in gospodje, mislim pa da je ta določba popolnoma neenakopravna in <stage type="mag"/> <stage>(nadaljevanje)</stage> v primerjavi davčni zavezanec, davčni
               organ. In s tem se dejansko, bom rekel, na nek način napake davčnega organa
               legalizirajo v tem smislu, da davčni organ za svoje napake ne bo plačal niti obresti.
               In tukaj gre za popolno neenakopravnost. Tukaj imate ta primer tudi notri v
               obrazložitvi k 15. členu. Seveda je zavito vse skupaj, ampak mene zanima, davčni
               organ z odločbo naroči davčnemu zavezancu akontacijo. Davčni zavezanec naredi končni
               obračun in plača davek. In čez tri leta ugotovi, da se je davčni organ zmotil, da je
               napačno akontacijo naredil z odločbo. Kakšne pravne možnosti ima? Ali pa, bom rekel,
               ne čez tri leta, čez 15 dni, v roku, ko se lahko pritoži, da bo dobil obresti nazaj.
               Ne da bo šlo to na drugo stopnjo pa bo čakal 10 let, tako kot čaka. In, ali bo na
               koncu dobil davčni zavezanec napako, za napako, ki jo je storil davčni organ, plačane
               obresti. Poglejte, tu je zavito. Jaz poudarjam, davčni postopek je zavita tvarina. In
               tako kot je državna sekretarka povedala, kar ni napisano v tistem členu, ki je
               nelogičen in nepopoln bo pisalo v nekem drugem členu, ampak večino določb v korist
               davčnega organa. In tu me sedaj zanima odgovor na ta vprašanja. Davčni organ se je
               zmotil z odločbo. Davčni zavezanec je naredil vse. Ali ima pravico ali ne? Prosil bi
               še za odgovor na to vprašanje.</p>
            </sp>
            <sp xml:id="SDT7-OZFIMP-redna-15-2015-11-05.sp97">

               <speaker>PREDSEDNICA URŠKA BAN:</speaker>

               <p>Hvala lepa. Naslednji ima besedo gospod Prikl.</p>
            </sp>
            <sp xml:id="SDT7-OZFIMP-redna-15-2015-11-05.sp98">

               <speaker>UROŠ PRIKL (PS DeSUS):</speaker>

               <p>Hvala lepa za besedo. Zelo na kratko. Jaz seveda podpiram tiste poglavitne, bistvene
               rešitve predloga spremembe zakona o davčnem postopku. Ocenjujem, da je pozitivno, da
               se v bistvu še naprej teži k temu, da se odpravljajo administrativne ovire, da je
               lažje, se pravi, za posameznika, tako fizično osebo kot samostojnega podjetnika,
               gospodarsko družbo, da je pozitivno za državo, da hitreje lahko izvede postopek
               izvršbe oziroma se poplačajo dolgovi. Seveda kot razumem iz same obrazložitvi, tam,
               kjer se govori o finančnih posledicah, praktično finančnih posledic ne bo. Ne vem, če
               sem prav tudi razumel spoštovano državno sekretarko, se dejansko na nek način zadeve
               v plus in minus znegirajo<stage>(?)</stage>, pa vendarle. Na občinski ravni v proračunih lokalnih
               skupnosti pa vendarle pride, in sicer po moji oceni za približno 48.000 evrov manj
               prihodkov. Jaz verjamem, da v vseh 212 občin, ko to porazdeliš, je zadeva
               zanemarljiva. Jaz verjamem, da je to tako majhen izpad, tako trivialni izpad, ki ga
               bo lahko nadomestiti s kakšnim drugim ukrepov, pa seveda ni to predmet. Jaz se
               zavedam, da to ni predmet te razprave tukaj. Bi pa seveda rad opozoril, da me pa pri
               drugih potencialnih izpadih v proračunu kar zadeva prihodke lokalne skupnosti, pa
               bodimo vendarle pazljivi in jih ne reducirajmo, ker sicer bo zelo težko izvajati
               tiste zakonske naloge, naloge občin, ker so pač zakonski in jih seveda morajo
               izvajati. In bo njihov obstoj tudi večjih, ne tistih minimalnih, niti pogojno ne
               izpolnjujejo, postavljeno pod vprašaj. Kot rečeno, pri zakonu o davčnem postopku,
               pardon, pa seveda podpiramo tiste poglavitne rešitve in verjamemo, da bodo prispevale
               k tudi boljšemu, posledično boljšemu poslovnemu okolju in seveda <stage type="mag"/> <stage>(nadaljevanje)</stage> uspešni gospodarski rasti v
               naslednjih letih.</p>
               <p>Hvala lepa.</p>
            </sp>
            <sp xml:id="SDT7-OZFIMP-redna-15-2015-11-05.sp99">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Dajem besedo gospe državni sekretarki.</p>
            </sp>
            <sp xml:id="SDT7-OZFIMP-redna-15-2015-11-05.sp100">

               <speaker>MAG. MATEJA VRANIČAR:</speaker>

               <p>Najprej kar se tiče 268. člena in načela ekonomičnosti. Mogoče ste preslišal, gospod
               Šircelj, ampak povedala sem, da so stroški opredeljeni v uvodu zakona, 230 tisoč
               evrov. Gre za v bistvu enkratni strošek prilagoditve programa, ki generira davčne
               informativne izračune dohodnine. In ocenjujemo, da je to strošek, ki je upravičljiv
               na drugi strani z vidika, da se zavezancem daje večja pravna varnost, da se bolj
               enakopravno obravnavajo. Omenila sem prej, da je približno polovica zavezancev, ki ne
               prejmejo informativnega izračuna, prikrajšana za vračilo preveč plačane akontacije
               dohodnine, ker enostavno ne vedo, da če bi sami vložili dohodninsko napoved, bi lahko
               v bistvu do tega vračila prišli. Seveda je pa tudi druga skupina zavezancev, ki pa bo
               zaradi tega morala sorazmerno majhne zneske, ampak vendarle nekaj dohodnine na
               podlagi informativnega izračuna doplačati. drugo kar se tiče 15. člena. Ta člen
               spreminja 99. člen trenutno veljavnega zakona. In če pogledamo ta 99. Člen veljavnega
               zakona, potem ugotovimo, da v skladu s prvim odstavkom zavezancu pripadajo
               neopravičeno odmerjenega in plačanega davka oziroma preveč odmerjenega plačanega
               neopravičeno nevrnjenega davka obresti, ki se obračunajo v skladu s 96. členom tega
               zakona. Samo zavezancu, ki sam izračuna in plača davek v skladu z drugim odstavkom,
               te obresti ne pripadajo. In trenutno veljavna dikcija govori o tem, da mu ne
               pripadajo obresti od razlike med letom plačane akontacije in davkom po davčnem
               obračunu in edina razlika v dikciji je, da tega sedaj več izrecno ne izpostavljamo.
               Če pa beremo obrazložitev, potem pa je treba natančno povzeti v obrazložitvi, da tudi
               obrazložitev govori samo o primerih, ko davčni zavezanec sam ugotovi in plača,
               izračuna in plača davek, in da ta del, ki govori o določitvi akontacije z odločbo
               davčnega organa, gre samo za primere, ko mora davčni organ predložiti, določati
               akontacijo z odločbo, ker zavezanec v nasprotju z zakonom ni sam predložil obračuna
               in se mu akontacija odmeri o davčnem nadzoru z odločbo. Zaradi tega ocenjujemo, da ta
               določba ne posega neopravičeno v pravice davčnih zavezancev. V kolikor pa pride do
               napake na strani davčnega organa, pa seveda davčnemu zavezancu vedno ostajajo na
               razpolago vse pravne poti, da to škodo uveljavi, pa tudi, da zahteva spremembo
               odločitve davčnega organa, če je še v času trajanja akontiranja to napako
               ugotovil.</p>
               <p>Hvala lepa.</p>
            </sp>
            <sp xml:id="SDT7-OZFIMP-redna-15-2015-11-05.sp101">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Gospod Šircelj, izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp102">

               <speaker>MAG. ANDREJ ŠIRCELJ (PS SDS):</speaker>

               <p>Samo za razjasnitev. Davčni zavezanec bo naredil lastni izračun davka na podlagi
               podatkov davčnega organa, ki jih bo dal z odločbo. Recimo akontacija davka. <stage>/
               oglašanje iz dvorane/</stage></p>
               <p>Poglejte, akontacija davka določi davčni zavezanec pri davku od dohodka pravnih oseb.
               Tudi na podlagi preventivnega tistega prvega obračuna, sploh obračuna ni treba da
               sploh še je, zaradi tega, ker sploh, če začne s poslovanjem davčni zavezanec, že prej
               začne. <stage type="mag"/> <stage>(nadaljevanje)</stage> Davčni
               zavezanec tudi akontacije dohodnine plačuje bom rekel ali pa prispevkov in tako
               naprej, na podlagi odločbe davčnega organa recimo in potem seveda te stroške obračuna
               pri končnem obračunu recimo davka od dohodkov pravnih oseb. Ampak zanima me, imamo
               odločbo davčnega organa, ki je napačna. Ta podatek iz tega davka bo upošteval davčni
               zavezanec pri svojem obračunu. Ali mu bodo pripadale obresti, glede na to, se bo
               kasneje ugotovilo, da je davčni organ naredil napako. Samo to je vprašanje. In vi
               imate deloma v obrazložitvi to napisano. Tukaj jaz ne bi želel biti zdaj toliko
               edukativen in tako naprej, ampak jaz se bojim, da je tukaj skrito to, da bo potem
               navodilo, pojasnilo davčnega organa, ki seveda spet ni pravni vir, ker se je tukaj
               seveda zaščitil davčni organ, da ni pravni vir. To, da davčnemu zavezancu, predvsem
               majhnemu, tistemu, ki ne bo imel zadosti denarja za vse odvetnike in tako naprej, ne
               bodo pripadale obresti na podlagi napačno izračunanega davka davčnega organa. O tem
               sprašujem zdaj, ne o drugih primerih, ki so pisani in ne tem, kaj je, govorim o
               specifičnem primeru in to ni v praksi bom rekel neka brezvezna zadeva. Če se pogleda
               davčne zavezance, potem enostavno so brez pravnih sredstev marsikdaj ali pa ta pravna
               sredstva stanejo toliko veliko, da enostavno nimajo denarja ali pa trajajo toliko
               časa na drugi stopnji davčnega organa, kjer lahko 10 let on odloča seveda, da je ta
               pravna varnost zmanjšana, ne povečana tukaj. O tem govorim. Samo zanima me, davčni
               organ se je zmotil s svojo odločbo, za katerokoli davek vemo, kdaj za katere davke on
               odločbo piše in ali ima potem pravico do obresti davčni zavezanec na podlagi te
               zmote. Recite ja ali ne, pa bo stvar jasna.</p>
            </sp>
            <sp xml:id="SDT7-OZFIMP-redna-15-2015-11-05.sp103">

               <speaker>PREDSEDNICA URŠKA BAN:</speaker>

               <p>Hvala lepa. Gospa Vraničarjeva izvolite za pojasnitev.</p>
            </sp>
            <sp xml:id="SDT7-OZFIMP-redna-15-2015-11-05.sp104">

               <speaker>MAG. MATEJA VRANIČAR:</speaker>

               <p>Če je davčni organ v primerih, ki ste jih navedel, določal davčno akontacijo davka na
               podlagi podatkov davčnega zavezanca je upošteval predhodne podatke nekoga, ki je
               začel s poslovanjem. Kdo se je zmotil ali se je davčni, če je davčni organ naredil
               računsko napako, je davčni zavezanec, bi jaz namesto davčnega zavezanca to ugotovila
               takoj in skozi ugovor oziroma pritožbo zadevo uveljavljala. V vseh drugih primerih,
               kadar je zavezanec dolžan sam zaračunati davek, tudi danes po trenutno veljavni
               določbi mu obresti ne pripadajo. Če je katerakoli davčna obveznost bila naložena na
               podlagi nepravilnega ali netočnega dela finančne uprave oziroma davčnega organa mu
               obresti pripadajo. Hvala lepa.</p>
               <p>Samo še to. Ko govorite o 10-letnem odločanju na drugi stopnji, govorite nepreverjene
               trditve. Odločanje na drugi stopnji se je ekstremno zmanjšalo in se trudimo v bistvu
               še naprej, da roke za odločanje skrajšujemo, za večino davčnih obveznosti se odloča v
               roku med približno pol leta, edino za nekatere kompleksnejše zadeve ostajajo odločbe
               oziroma ostajajo roki odločanja še vedno daljši od enega leta, vendar se tekom
               letošnjega leta že močno skrajšujejo. Hvala lepa.</p>
            </sp>
            <sp xml:id="SDT7-OZFIMP-redna-15-2015-11-05.sp105">

               <speaker>PREDSEDNICA URŠKA BAN:</speaker>

               <p>Hvala lepa. Naslednja ima besedo gospa Šergan, izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp106">

               <speaker>VOJKA ŠERGAN (PS SMC):</speaker>

               <p>Lepo pozdravljeni. Zakon o spremembah in dopolnitvah Zakona o davčnem postopku,
               menim, da vsekakor sledi glavnemu cilju predloga zakona in to je poenostavitev
               postopkov, odprava administrativnih ovir in za davčne zavezance, določitev dodatnih
               možnosti, ki davčnim zavezancem omogočajo lažja plačila davčnega dolga. <stage type="mag"/> <stage>(Nadaljevanje)</stage> Potem večjo učinkovitost davčne
               izvršbe, uvedbo novega instituta vnaprejšnjega cenovnega sporazuma, prenosa direktive
               in enotnega standarda poročanja. Iz vseh teh področij zakon sledi temu cilju, ne
               nazadnje bodo davčni zavezanci razbremenjeni teh ovir, tako da jaz mislim, da bo ta
               sprememba vsekakor pozitivno vplivala tako na posamezne gospodarske subjekte, ki
               poslujejo, kot tudi fizične osebe. Tako da mislim, da je zelo pomembno, da to
               spremembo dopolnitev zakona o davčnem postopku vsekakor podpremo. In v Stranki
               modernega centra bomo to vsekakor podprli. Čeprav se bomo v nadaljevanju zavzemali,
               da se bodo še te administrativne ovire odpravljale, da bo tudi v prihodnosti prišlo
               do razbremenitev tudi plač glede prispevkov in vsekakor ti ukrepi morajo v
               nadaljevanj slediti. Hvala.</p>
            </sp>
            <sp xml:id="SDT7-OZFIMP-redna-15-2015-11-05.sp107">

               <speaker>PREDSEDNICA URŠKA BAN:</speaker>

               <p>K 1. členu ni več prijavljenih… Še gospod Veber, izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp108">

               <speaker>JANKO VEBER (PS SD):</speaker>

               <p>Glede na potek razprave bom tudi sam pri 1. členu se opredelil glede samega zakona in
               ravno tako v Poslanski skupini Socialnih demokratov podpiramo rešitve v noveli zakona
               o davčnem postopku. Mnogi dogovori, ki so bili dani so tudi bili ustrezno, po mojem
               mnenju, obrazloženi oziroma predstavljeni. Edino vprašanje, ki je nekako ostalo v tej
               razpravi je pravzaprav opozorilo še Zakonodajno-pravne službe glede vnaprejšnjega
               cenovnega sporazuma, ki je pravzaprav novost v tem zakonu, pa mogoče bi tudi
               predlagal potem, da se, ker je vložen amandma ustavimo takrat, mogoče še po tej
               vsebini poskušamo še izkristalizirati to vprašanje. Sicer pa seveda pozdravljamo
               usmeritev zakona k odpravi administrativnih ovir in seveda tudi možnosti lažjega
               plačila davčnega dolga z obročnim plačevanjem in to so zagotovo ukrepi, ki v veliki
               meri lahko pripomorejo k temu, da bo tudi gospodarstvo lažje funkcioniralo, ko pač bo
               moralo poravnavati tudi svoje davčne obveznosti. O tistem vprašanju pa res mogoče
               predlagam, da bi se ustavili še konkretno, ko bomo pri 4. členu. Hvala.</p>
            </sp>
            <sp xml:id="SDT7-OZFIMP-redna-15-2015-11-05.sp109">

               <speaker>PREDSEDNICA URŠKA BAN:</speaker>

               <p>Hvala lepa. Zaključujem razpravo k 1. členu in tudi k amandmaju koalicijskih
               poslanskih skupin k 1. členu.</p>
               <p>Prehajamo na glasovanje o amandmaju koalicije k 1. členu predloga zakona.
               Glasujemo.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma k 1. členu sprejet.</p>
               <p>V razpravo dajem 2. in 3. člen, h kateremu ni vložen noben amandma. Ni razprave.</p>
               <p>Prehajamo na 4. člen in amandma koalicijskih poslanskih skupin k temu členu. V
               razpravo dajem… Gospa Vraničarjeva boste mogoče tukaj pojasnili, lepo prosim.</p>
            </sp>
            <sp xml:id="SDT7-OZFIMP-redna-15-2015-11-05.sp110">

               <speaker>MAG. MATEJA VRANIČAR:</speaker>

               <p>Hvala lepa. Pripomba Zakonodajno-pravne službe se nanaša na 4.d člen, ki govori o
               prenehanju veljavnosti APA sporazuma. Obstajajo seveda čisto normalni razlogi, da APA
               sporazum preneha veljati in potem v tem primeru to prenehanje veljavnosti velja za
               naprej. Postavlja pa se vprašanje, kaj v primeru, če je davčni organ naknadno
               ugotovil, da so v postopku sprejemanja oziroma usklajevanja APA sporazuma bili dani
               nepravilni, neresnični ali nepopolni<stage type="mag"/>
               <stage>(nadaljevanje)</stage> podatki. In v tem primeru ima davčni organ v skladu z našim predlogom
               in ta dikcija je vključena tudi v predlagani amandma k 14.d členu, po našem predlogu
               predlagamo, da sme davčni organ v tem primeru APA sporazum preklicati in dodajamo
               tudi, da preklican APA sporazum nima pravnih učinkov. Sedaj, če sem jaz prav razumela
               pripombo Zakonodajno-pravne službe, je Zakonodajno-pravna služba želela, da bi tukaj
               napisali, da preklican APA sporazum je ničen in nima pravnih učinkov. Za nas je tudi
               to sprejemljivo. Mi smo sledili pravnim navodilom, ki smo jih prejeli znotraj vladne
               pravne službe in smo ocenili, da pravzaprav to isto povemo tudi s tem kar smo v tej
               dikciji predlagali. V kolikor pa ocenjujete, da je to potrebno, je pa možno tudi, da
               se samo dve besedi oziroma tri besede dodajo v predlogu tretjega odstavka v
               amandmiranem predlogu tretjega odstavka 14.d člena in sicer, v tretjem stavku se
               napiše za besedo "sporazum je ničen" "in je ničen in", te tri besede se dodajo.</p>
            </sp>
            <sp xml:id="SDT7-OZFIMP-redna-15-2015-11-05.sp111">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Še sprašujem predstavnico Zakonodajno-pravne službe za njeno mnenje na tole kar je
               izpostavila gospa Vraničarjeva, če lahko.</p>
            </sp>
            <sp xml:id="SDT7-OZFIMP-redna-15-2015-11-05.sp112">

               <speaker>LENČA ARKO FABJAN:</speaker>

               <p>Hvala za besedo.</p>
               <p>Zakonodajno-pravna služba je ocenila, da bi moralo biti jasno opredeljeno, da je tak
               priklican APA sporazum ničen. Sedaj ali ta dostavek nima pravnih učinkov ali ne, je
               irelevantno. Se pravi, nam bi zadoščalo mogoče če se nadomesti, nima pravnih,
               besedilo nima pravnih učinkov z besedilom je ničen. Še vedno pa ostaja vprašanje
               posledic za davčnega zavezanca v primeru ničnosti sporazuma, ker ocenjujemo, da na
               primer je davčni zavezanec davčno obveznost plačal, poravnal v prenizki višini. Kaj
               je v takem primeru? Ali danes izve, da je že tri leta, za tri leta nazaj v zamudi in
               mora plačati prenizko plačano obveznost z zamudnimi obrestmi ali se na primer za to
               obdobje obrestuje ta njegov dolg samo v taki višini, da se ohranja vrednost dolga in
               ravno to poudarjamo, z vidika jasnosti bi moral biti davčnemu zavezancu njegov pravni
               položaj v takem primeru jasen in iz zakona ugotovil.</p>
               <p>Hvala.</p>
            </sp>
            <sp xml:id="SDT7-OZFIMP-redna-15-2015-11-05.sp113">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Izvolite, gospa Vraničar.</p>
            </sp>
            <sp xml:id="SDT7-OZFIMP-redna-15-2015-11-05.sp114">

               <speaker>MAG. MATEJA VRANIČAR:</speaker>

               <p>Zame je situacija popolnoma jasna, če rečemo, da preklican sporazum nima pravnih
               učinkov, torej ne zavezuje davčnega organa, kar pomeni, da v kolikor še ni potekel
               rok zastaranja, da ima pravico uvesti vse postopke, ki mu jih določa zakon in
               odmeriti dodatno davčno obveznost. Kako se ta dodatna davčna obveznost ugotovi,
               obrestuje, plača, je pa odvisno od siceršnjih pravil. In v bistvu če, jaz razumem, da
               bi bila večja jasnost, če dodamo tukaj, da je beseda "je ničen", ampak že sama beseda
               ničnost že nakazuje v bistvu kakšne so tudi pravne posledice potem naprej in se mi
               zdi nepotrebno tekst obremenjevati še s temi dostavki.</p>
               <p>Hvala lepa.</p>
            </sp>
            <sp xml:id="SDT7-OZFIMP-redna-15-2015-11-05.sp115">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Gospod Veber, želite razpravljati? Izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp116">

               <speaker>JANKO VEBER (PS SD):</speaker>

               <p>Ja, glede na uvodoma izpostavljeno dilemo oziroma opozorilo se mi zdi, da bi kljub
               vsemu bilo primerneje, da kot odbor poskušamo slediti mnenju Zakonodajno-pravne
               službe in pravzaprav izčistiti vsebino 14.d člena na način, da se ta ničnost vključi,
               kajti odnos do zavezanca je pomembno, da je resnično čim bolj jasen in v kolikor to
               lahko s tem dosežemo, se mi zdi smiselno, da kot odbor dopolnimo besedilo na ta
               način.</p>
            </sp>
            <sp xml:id="SDT7-OZFIMP-redna-15-2015-11-05.sp117">

               <speaker>PREDSEDNICA URŠKA BAN:</speaker>

               <p>Želi še kdo razpravljati?</p>
               <p>Predlagam, sedaj glede na povedano, bo ta člen, četrti mislim, da je, odprt do seje
               Državnega zbora,<stage type="mag"/> <stage>(nadaljevanje)</stage> če se
               strinjate tako. Sicer pa lahko tudi zdaj prekinemo sejo, se dogovorimo, ampak… <stage>/
               oglašanje iz dvorane/</stage> ja, samo amandma moramo pisno dati na klop, ga pripraviti in
               glede na to, da moramo sejo zaključiti do druge ure, jaz predlagam, da to naredimo do
               seje Državnega zbora. Prav.</p>
               <p>Potem dajem na glasovanje amandma k 4. členu, amandma koalicije. Glasujemo.
               Zaključujem glasovanje.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem člene od 5 do 23, h katerim ni vloženih amandmajev. ni
               razpravljavcev.</p>
               <p>Prehajamo na 24. člen in amandma koalicijskih poslanskih skupin k temu členu. Dajem
               ta amandma na glasovanje, amandma koalicije k 24. členu. Glasovanje poteka.
               Zaključujem glasovanje.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajam na razpravo in amandma k 25. členu, predlagatelj amandmaja koalicijske
               poslanske skupine. V kolikor ni razprave, glasujemo o tem amandmaju. Glasovanje
               poteka. Zaključujem glasovanje.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem člene od 26 do 30, h katerim ni vloženih amandmajev. Ni
               razpravljavcev.</p>
               <p>Prehajamo na 31. člen in amandma koalicijskih poslanskih skupin. Če ni
               razpravljavcev, potem ta amandma dajem na glasovanje. Glasujemo. Zaključujem
               glasovanje.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem 32., 33., 34. in 35. člen, h katerim ni vloženih amandmajev. Ni
               razprave.</p>
               <p>Prehajamo na 36. člen in amandma, ki ga je vložila Poslanska skupina Slovenske
               demokratske stranke k 36. členu. Dajem člen in amandma v razpravo.</p>
               <p>Gospod Pogačnik, izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp118">

               <speaker>MAG. MARKO POGAČNIK (PS SDS):</speaker>

               <p>Spoštovana predsednica, hvala za dano besedo.</p>
               <p>Govorimo o odstavku, ki se uporablja za davke, ki se nanašajo na osnovno kmetijsko in
               osnovno gozdarsko dejavnost, drugo kmetijsko dejavnost in sicer v Poslanski skupini
               SDS predlagamo, da se 36. člen črta in sicer z obrazložitvijo, kajti nasprotujemo
               določbi, da bi se za namene izterjave neplačanih davčnih obveznosti iz naslova
               kmetijske dejavnosti, lahko poplačalo tudi od drugih članov kmečkega gospodinjstva,
               in ne samo od nosilcev dejavnosti. Mi bomo takšen predlog seveda podprli, zanima me
               mnenje ministrstva za finance glede tega predloga amandmaja, ki ga je vložila
               Poslanska skupina SDS, po drugi strani pa zakaj se je predlagatelj zakona odločil, da
               se lahko neplačane davčne obveznosti izterjajo tudi od ostalih članov
               gospodinjstva.</p>
            </sp>
            <sp xml:id="SDT7-OZFIMP-redna-15-2015-11-05.sp119">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Naslednji ima besedo gospod Horvat, izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp120">

               <speaker>JOŽEF HORVAT (PS NSi):</speaker>

               <p>Hvala lepa.</p>
               <p>Najprej bi se želel državni sekretarki zahvaliti za odgovore in komentarje iz moje
               prve razprave, prvotne razprave. Pričakujem še kakšen komentar koalicijskih kolegic
               in kolegov na pismo varuhinje človekovih pravic. Zdaj pa konkretno k 36. členu, kot
               sem tudi že uvodoma napovedal, da je za nas problematičen. <stage type="mag"/> <stage>(Nadaljevanje)</stage> Namreč, mi ga na nek način razumemo, da gre za udarec
               pravzaprav na družinske kmetije, kjer je solidarnost itak že po defoltu po definiciji
               prisotna. In ravno zaradi tega mi tudi družinske kmetije nekako favoriziramo kot
               najpomembnejši model slovenskega kmetijstva, o katerem je že davno pisal minister dr.
               Jože Osterc. Tu gre za to, da pravzaprav pri dolžnikih, ki so nosilci kmetijske
               dejavnosti se neuspešno terjan dolg lahko izterja iz premoženja ostalih članov
               gospodinjstva, ki se seveda tudi ukvarjajo s kmetijsko dejavnostjo. Če simuliram, če
               si dobro razlagam, če je recimo oče nosilec kmetije, družinski član, sin, hčerka,
               kdorkoli pač, pa se ukvarja z dopolnilno dejavnostjo in je oče kot nosilec kmetije
               dolžnik, mu dejansko pri tem potem mora pomagati, recimo, sin kot tisti, ki ima
               registrirano dopolnilno dejavnost. Ne vem, če je to ravno korektno. Mi smo
               prepričani, da ne, in se tudi sprašujemo ali je to določbo oziroma konkretno je na ta
               člen prižgal zeleno luč tudi podpredsednik Vlade in minister za kmetijstvo, gospod
               Dejan Židan, ki mimogrede na protestih kmetov pravi, citiram: "Pomagajte mi, ko sem
               tudi jaz v prvi bojni vrsti.", se ve kakšni bojni vrsti. In me zanima tudi ali je
               Vlada nekako uskladila te določbe 46. člena tudi s Kmetijsko-gozdarsko zbornico
               Slovenije, ki je tukaj nek partner. V kolikor ni in v kolikor Kmetijsko-gozdarska
               zbornica na to ni dala nobene pripombe ali pa za to določbo sploh ne ve, jo tukaj
               javno pozivam, da se Kmetijsko-gozdarska zbornica Slovenije opredeli do 36. člena. In
               v tem kontekstu, ker sem povedal, da je ta člen za nas problematičen je seveda
               logično, da mi podpiramo amandma k temu členu. Hvala lepa.</p>
            </sp>
            <sp xml:id="SDT7-OZFIMP-redna-15-2015-11-05.sp121">

               <speaker>PREDSEDNICA URŠKA BAN:</speaker>

               <p>Hvala lepa. Gospa Vraničarjeva, izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp122">

               <speaker>MAG. MATEJA VRANIČAR:</speaker>

               <p>Na kratko sem sicer ta člen že komentirala v svojem prvem izvajanju, ampak bom
               določene stvari ponovila. Obstoječi 148. člen navaja posamezne primere v katerih so z
               davčnim dolžnikom povezane osebe solidarno odgovorne za plačilo davčnega dolga.
               Izrecno doslej nismo urejali primera članov kmečkega gospodinjstva in ocenjujemo, da
               je to pomanjkljivost, ki jo je treba odpraviti. Zaradi tega predlagamo 36. člen in
               zaradi tega nasprotujemo predlaganemu amandmaju. Zakon je bil v javni obravnavi,
               mislim da dober mesec dni, še nekaj več, Kmetijsko-gozdarska zbornica ni podala
               pripomb na nobeno določbo zakona. Smisel predlagane določbe je pa naslednji. Zaradi
               lažjega organiziranja davčne obravnave dohodkov kmečkega gospodinjstva se določi eden
               od članov kmečkega gospodinjstva kot nosilec. Ampak nikjer ni rečeno, da se sme
               kmetijska dejavnost opravljati samo s sredstvi, ki so v njegovi lasti ali da se vsi
               dohodki dosežejo oziroma da jih doseže on. Se pa v bistvu vsi dohodki pripisujejo
               njemu in celotna davčna obveznost pripiše njemu. In s tem členom želimo zagotoviti,
               da so člani kmečkega gospodinjstva, ki so tesno povezani z izvajanjem osnovne
               kmetijske dejavnosti, ne dopolnilne, osnovne kmetijske dejavnosti, da so v bistvu v
               enakem položaju tudi ko se gre za poplačilo. Če se bodo oni med seboj dogovorili,
               kako <stage type="mag"/> <stage>(nadaljevanje)</stage> bo dolg
               poplačan, noben problem, to je njihova stvar. Gre za primere, ko se oni med seboj ne
               zmenijo in na koga lahko davčni organ, bom rekla, naslovil zahtevo za poplačilo
               dolga, kateri pogoji morajo biti izpolnjeni. Oseba mora biti član kmečkega
               gospodinjstva mora, ali opravljati osnovno kmetijsko, osnovno gozdarsko dejavnost ali
               biti lastnik osnovnih sredstev s katerim se v temu kmečkem gospodinjstvu ta dejavnost
               opravlja ali pa je obveznost pokojninsko in invalidsko zavarovan iz naslova kmetijske
               ali dopolnilne dejavnosti. Ta člen se ne uporablja za vse davčne dolgove nosilca
               kmečkega gospodinjstva ampak samo na davke, ki se nanašajo na osnovno kmetijsko in
               osnovno gozdarsko dejavnost, tudi drugo kmetijsko dejavnost ali dopolnilno dejavnost
               kmečkega gospodinjstva, ki so v bistvu vse tesno med seboj povezane.</p>
               <p>Ne uporablja pa se tudi za poračun dohodnine na letni ravni. Če kmečko gospodinjstvo
               ugotavlja davčno osnovo na podlagi dejanskih prihodkov in dejanskih dohodkov.
               Ocenjujemo, da je določba utemeljena, je tudi omejena da ne more povzročiti primera,
               da bi nekdo neupravičeno za drugega moral plačevati njegovo davčno obveznost in
               predlagamo, da se amandmaja ne podpore.</p>
               <p>Hvala.</p>
            </sp>
            <sp xml:id="SDT7-OZFIMP-redna-15-2015-11-05.sp123">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Zaključujem razpravo k amandmaju Poslanske skupine Slovenske demokratske stranke k
               36. členu. In dajem na glasovanje amandma Poslanske skupine Slovenske demokratske
               stranke.</p>
               <p>Glasujemo, kdo je za? <stage>(4 člani.)</stage> Je kdo proti? <stage>(11 članov.)</stage></p>
               <p>Ugotavljam, da je amandmaja zavrnjen.</p>
               <p>V razpravo dajem člene od 37. do 41. Ni razpravljavcev… Ja, izvolite, gospod
               Horvat.</p>
            </sp>
            <sp xml:id="SDT7-OZFIMP-redna-15-2015-11-05.sp124">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica.</p>
               <p>Jaz se opravičujem, pri prejšnjem členu sem pozabil povedati oziroma vprašati, da
               pravzaprav član kmečkega gospodinjstva ne dobi odločbe o odmeri, je tako? Se
               opravičujem, da se vračam nazaj, lahko me tudi zavrnete ampak tukaj mi ostaja odprto
               vprašanje.</p>
               <p>Hvala, če boste prijazni, da mi odgovorite.</p>
            </sp>
            <sp xml:id="SDT7-OZFIMP-redna-15-2015-11-05.sp125">

               <speaker>PREDSEDNICA URŠKA BAN:</speaker>

               <p>Hvala lepa za vprašanje.</p>
               <p>Boste odgovorila, gospa Vraničarjeva? Izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp126">

               <speaker>MAG. MATEJA VRANIČAR:</speaker>

               <p>Odločbo nosil nosilec kmečkega gospodinjstva. Če bo v bistvu slučajno prišlo do
               situacije, da bo davčni organ moral uporabiti ta instrument solidarne odgovornosti bo
               seveda moral tudi član kmečkega gospodinjstva biti najprej obveščen o tej obveznosti,
               na vsak način, drugače ne gre.</p>
            </sp>
            <sp xml:id="SDT7-OZFIMP-redna-15-2015-11-05.sp127">

               <speaker>PREDSEDNICA URŠKA BAN:</speaker>

               <p>V razpravo dajem člene od 37. do 41. Ni razpravljavcev.</p>
               <p>V razpravo dajem 42. člen in amandma koalicijskih poslanskih skupin. Dajem v
               razpravo, če želi kdo razpravljati? V kolikor ne glasujemo o amandmaju koalicije k
               42. členu.</p>
               <p>Glasujemo, kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem 43. in 44. člen predlaganega zakona, gospod Horvat, izvolite.</p>
            </sp>
            <sp xml:id="SDT7-OZFIMP-redna-15-2015-11-05.sp128">

               <speaker>JOŽEF HORVAT (PS NSi):</speaker>

               <p>Hvala lepa. Čisto na kratko.</p>
               <p>Nam se zdi 43. člen problematičen, kar sem tudi uvodoma že napovedal, namreč uvaja se
               obveznost za banke in hranilnice, da davčnemu organu sporočajo vse podatke o
               depozitih, tudi vezanih depozitih v višini in zapadlosti in na ta način bi FURS
               sprejel odločitev o drugih izvršilnih sredstvih, kot so premičnine,
                  nepremičnine.<stage type="mag"/> <stage>(nadaljevanje)</stage> In
               šele če na depozitih zavezanca ne bi bilo sredstev ali bi terjatev ob sprostitvi
               depozita že zastarala. In tukaj nas dejansko nekako misel navaja na bančno tajnost,
               ki se jo včasih tako strahovito oklepamo, na primer tudi pri parlamentarnih
               preiskovalnih komisijah, kjer v imenu bančne tajnosti ne dobimo prav nobenega
               podatka. No, zdaj se nekako zadeve počasi, počasi pomikajo naprej ampak s polžjo
               hitrostjo. In tukaj imamo problem, da bo dejansko FURS lahko vpogledal v depozite,
               vezane depozite in tako naprej. Ali ni to prekomerni nesorazmerni ukrep?</p>
            </sp>
            <sp xml:id="SDT7-OZFIMP-redna-15-2015-11-05.sp129">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Izvolite, gospa Vraničar.</p>
            </sp>
            <sp xml:id="SDT7-OZFIMP-redna-15-2015-11-05.sp130">

               <speaker>MAG. MATEJA VRANIČAR:</speaker>

               <p>Gre v bistvu za na nek način olajšanje izvršilnega postopka, tako kot mi zadevo
               razumemo. Namreč, doslej davčna uprava oziroma davčni organ ni mogel izterjati od
               banke sredstva, i so bila v obliki recimo vezanega depozita in je sklep o izvršbi
               banka vrnila in v bistvu naslednji mesec se je moral vložiti nov sklep o izvršbi. S
               tem je nastal dvojni strošek ali pa trojni, četvorni strošek izvršbe, izdaje sklepa.
               Trojni, "štirojni" strošek pri banki. Če pa mi dovolimo, da banka da informacijo
               finančni upravi, ta davčni dolžnik sicer nima sredstev na svojem transakcijskem
               računu ima pa toliko in toliko sredstev na depozitu, ki izteče na ta in ta dan. Potem
               davčni organ oceni ali je smotrno, da počaka z nadaljnjo izvršbo do sprostitve tega
               depozita.</p>
               <p>In če je to v nekih normalnih rokih na ta način v bistvu zmanjša tudi obveznost
               davčnega zavezanca in pa napore z novimi in novim vlaganjem sklepom o davčni izvršbi
               na različne izvršilne naslove. Ta zadeva je bila prediskutirana tudi z bankami in
               niso nanj imele nobenih pripomb oziroma, se jim zdi rešitev smiselna.</p>
               <p>Kar se tiče bančne tajnosti, v davčnih postopkih ne velja. Velja pa davčna tajnost,
               seveda.</p>
            </sp>
            <sp xml:id="SDT7-OZFIMP-redna-15-2015-11-05.sp131">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Prehajamo na 45. člen in amandma koalicijskih poslanskih skupin. Dajem v razpravo, če
               želi kdo razpravljati? V kolikor ne glasujemo o amandmaju koalicije k 45. členu.</p>
               <p>Glasujemo, kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem člene od 46. do 49. člena predlaganega zakona. Ni razpravljavcev. </p>
               <p>In dajem v razpravo 50. člen in amandma, vložen s strani koalicije k temu členu. če
               ni razpravljavcev o temu amandmaju koalicije, glasujemo.</p>
               <p>Glasujemo, kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem člene od 51. do 58. člena predlaganega zakona. Ni razpravljavcev. </p>
               <p>V razpravo dajem 59. člen h kateremu je vložen amandma koalicijskih poslanskih
               skupin. In o temu amandmaju glasujemo.</p>
               <p>Glasujemo, kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem 60. člen h kateremu ni vložen amandma. Ni razprave.</p>
               <p>V razpravo dajem 61. člen in amandma koalicijskih poslanskih skupin. Ni
               razpravljavcev, in o temu amandmaju glasujemo.</p>
               <p>Glasujemo, kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.<stage type="mag"/>
               <stage>(nadaljevanje)</stage> V razpravo dajem člene od 62. do 75. člena h katerim ni vloženih
               amandmajev. Ni razpravljavcev. </p>
               <p>V razpravo dajem 76. člen h kateremu je vložen amandma koalicijskih poslanskih
               skupin. In o temu amandmaju glasujemo.</p>
               <p>Glasujemo, kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem člene od 77. do 84. člena h katerim ni vloženih amandmajev. Ni
               prijavljenih razpravljavcev. </p>
               <p>Zato prehajamo na 85. člen in amandma koalicije, k temu členu. Glasujemo o amandmaju
               koalicije.</p>
               <p>Glasujemo, kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem člene od 86. do 88. Ni razpravljavcev. Naslednji člen je 89. h
               kateremu je vložen amandma koalicijskih poslanskih skupin. Če ni razpravljavcev,
               glasujemo o amandmaju koalicije.</p>
               <p>Glasujemo, kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem 90. do 91. člen h katerima ni vloženih amandmajev. Ni prijavljenih
               razpravljavcev. </p>
               <p>Prehajamo na 92. člen in amandma koalicijskih poslanskih skupin k temu členu. Če ni
               razpravljavcev, glasujemo o amandmaju koalicije.</p>
               <p>Glasujemo, kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem člene od 93. do 96. h katerim ni vloženih amandmajev. Ni
               prijavljenih razpravljavcev. </p>
               <p>Prehajamo na zadnji, 97. člen h kateremu je vložen amandma koalicijskih poslanskih
               skupin. V kolikor ni razpravljavcev, glasujemo o temu amandmaju.</p>
               <p>Glasujemo, kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>S tem tudi zaključujem razpravo o členih in razpravo in odločanje o vloženih
               amandmajih k temu predlogu zakona. In v skladu z, na začetku obravnave te točke
               sprejeto odločitvijo, prehajam na glasovanje o vseh členih skupaj.</p>
               <p>Glasujemo, kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da so členi zakona sprejeti.</p>
               <p>S tem smo zaključili drugo obravnavo predloga zakona na matičnem delovnem telesu.
               Sprejeti amandmaji se vključijo v dopolnjen predlog zakona, ki bo sestavni del
               poročila odbora. Predlagam, da poročam o tej obravnavi predloga zakona na seji jaz,
               kot predsednica, če se strinjate.</p>
               <p>S tem zaključujem 2. točko in tudi 15. sejo Odbora za finance in monetarno politiko
               in vam želim lep dan še naprej.</p>
               <p>Hvala. <stage type="time">Seja se je končala 5. novembra 2015 ob 12.49.</stage>
               </p>
            </sp>
         </div>
      </body>
   </text>
</TEI>
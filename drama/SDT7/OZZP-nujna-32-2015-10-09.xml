<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZP-nujna-32-2015-10-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">F877CF6A5FC442C6C1257ECF002BA1D9</idno>
               <idno type="custom" subtype="day">3CAE0D0D0CA41D8AC1257EDC002863B1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=3CAE0D0D0CA41D8AC1257EDC002863B1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZP-nujna-32-2015-10-09.OZZP" n="32">
               <name>nujna seja</name>
               <date when="2015-10-09"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZP-nujna-32-2015-10-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZP-nujna-32-2015-10-09.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZUNANJO POLITIKO</stage>
            <stage type="session">32. nujna seja</stage>
            <stage type="date">(9. oktober 2015)</stage>
            <stage type="chairman">Sejo je vodil Jožef Horvat, predsednik Odbora za zunanjo politiko.</stage>
            <stage type="time">Seja se je pričela ob 16.03. </stage>
            


            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Spoštovane kolegice, spoštovani kolegi.</p>
               <p>Pričenjam 31.<stage>(?)</stage> nujno sejo Odbora za zunanjo politiko.</p>
               <p>Obveščam vas, da imam nekaj opravičil in pooblastil. In sicer za današnjo sejo se je
               opravičila mag. Alenka Bratušek. Za današnjo sejo se je opravičil dr. Milan Brglez in
               gospod Janez Janša. Imam pa pooblastilo in sicer namesto Matjaža Nemca, je z nami
               kolega Jan Škoberne in namesto Kamala Izidorja Shakerja je z naši Saša Tabakavić.</p>
               <p>Vse vas prav lepo pozdravljam. Z nami je generalni sekretar Ministrstva za zunanje
               zadeve mag. Stanislav Vidovič. Z nami je tudi predstavnik Ministrstva za finance,
               gospod Alojzij Boh. Minister se nam bo pridružil čez kakšno minuto ali dve, ker ravno
               daje izjavo. Pozdravljam tudi ostale predstavnice Ministrstva za zunanje zadeve.</p>
               <p>Prehajamo na določitev dnevnega reda seje odbora. S sklicem seje ste prejeli dnevni
               red seje odbora. Ker v poslovniškem roku nisem prejel predlogov za njegovo spremembo
               je določen takšen dnevni red seje, kot ste ga prejeli s sklicem.  Odboru predlagam, da bi združili
               obravnavo obeh točk dnevnega reda. Sprašujem ali takšnemu načinu dela kdo nasprotuje?
               Ugotavljam, da ne. Pa še eno obvestilo. Želel bi vas tudi opozoriti, da imamo danes
               za obravnavo obeh proračunov eno uro. Nato je ob 17. uri sklicana skupna seja Odbora
               za zunanjo politiko in Odbora za zadeve Evropske unije v velikem salonu. V kolikor
               torej ne končamo z obravnavo obeh točk, nadaljujemo 10 minut po končani skupni seji
               in sicer v velikem salonu.</p>
               <p>Prehajamo torej <title>NA 1. IN 2. TOČKO DNEVNEGA REDA – PREDLOG PRORAČUNA REPUBLIKE SLOVENIJE ZA LETO
               2016, EPA 760-VII IN 2. TOČKA PREDLOG PRORAČUNA REPUBLIKE SLOVENIJE ZA LETO 2017, EPA
               761-VII.</title>
               </p>
               <p>Gradivo je bilo objavljeno na spletni strani Državnega zbora v Poročevalcu z dne 25.
               septembra 2015. Predlog obeh proračunov bomo v skladu s tretjim odstavkom 157. člena
               Poslovnika Državnega zbora obravnavali z vidika svojih pristojnosti, torej le v
               tistem delu, ki se nanaša na Ministrstvo za zunanje zadeve. Dokler minister še ima
               obveznosti, bi jaz dal besedo najprej predstavniku ministrstva za finance gospodu
               Alojziju Bohu. Izvolite.</p>
            </sp>
            <sp who="SDT7:BohAlojzij">

               <speaker>ALOJZIJ BOH:</speaker>

               <p>Hvala lepa gospod predsednik. Lepo pozdravljeni vsi skupaj. Morda vam bi za uvod pač
               predstavil neke splošne okvire zastavljenih proračunskih dokumentov za leti 2016 in
               2017. In sicer predloga proračunov za leti 2016 in 2017 sta bila pripravljena z
               upoštevanjem makroekonomskih okvirov iz jesenske napovedi UMAR. In po tej napovedi
               naj bi Slovenija v prihodnjih dveh letih dosegla gospodarsko rast v višini 2,3 % GDP
               letno. Pri pripravi predlogov proračunov so bili upoštevani naslednji dokumenti in
               sicer: ukrepi za nadaljnjo javnofinančno konsolidacijo, ki ga je Vlada Republike
               Slovenije sprejela s svojim sklepom, v aprilu 2015. Potem nacionalni reformni program
               za leti 205 in 2016, ki bo ravno tako sprejet v aprilu letošnjega leta. Nadalje
               program stabilnosti in njegova dopolnitev za leto 2015, ravno tako iz aprila
               letošnjega leta, na osnovi teh dokumentov so bila podana priporočila Evropske
               komisije in priporočila Evropskega sveta glede Nacionalnega reformnega programa in
               programa stabilnosti ter njegovih dopolnitev. Na osnovi vseh teh dokumentov je Vlada
               pripravila izhodišče za pripravo proračunov za leti 2016 in 2017. Vlada Republike
               Slovenije je pri pripravi državnih proračunov za te dve leti sledila ustavnim
               določbam in nedavno sprejetemu Zakonu o fiskalnem pravilu, ki predvideva postopno
               uravnoteženje prihodkov in izdatkov proračunov države brez zadolževanja. Zato si je
               Vlada Republike Slovenije za cilje postavila, da primanjkljaj državnega proračuna po
               denarnem toku za leto 2016 ne sme presegati 1,98 % GDP, primanjkljaj v letu 2017, pa
               ne 1,74 % GDP. Morda vam še predstavim te glavne številke in sicer planirani prihodki
               za leto 2016 so v višini 8 milijard 627 milijonov. Odhodki so načrtovani v višini 9
               milijard 417 milijonov, primanjkljaj iz tega sledi 789 milijonov evrov. Predlog
               proračuna za leto 2017 pa ima načrtovane prihodke v višini 8 milijard 706 milijonov
               in odhodke v višini 9 milijard 423 milijonov, kar rezultira primanjkljaj v višini 718
               milijonov evrov. Pri pripravi proračunov kot sem že omenil je Vlada sledila zahtevam
               in priporočilom Sveta EU v okviru zavez pakta stabilnosti in rasti, to pa pomeni, da
               je za leto 2016 načrtovan fiskalni napor v višini 0,6 % GDP, za leto 2017 pa 0,3 %
               GDP. Sektor države naj bi poleg državnega proračuna, ki zajema še blagajno ZPIZ,
               zdravstvene 
               zavarovalnice in občin ter posredne proračunske uporabnike, naj bi tako v letih 2016
               in 2017 izkazovali skupni primanjkljaj, ki se izkazuje po metodologiji obračunske
               realizacije pod 3 % GDP.</p>
               <p>Toliko bi bilo z moje strani v tem uvodnem delu, obrazložitev predlogov
               proračunov.</p>
               <p>Hvala lepa.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa, gospod Boh.</p>
               <p>Pridružil se nam je minister za zunanje zadeve gospod Karl Erjavec in mu kar dajem
               besedo v zvezi z vsebino današnje seje.</p>
            </sp>
            <sp who="SDT7:ErjavecKarlViktor">

               <speaker>KARL VIKTOR ERJAVEC:</speaker>

               <p>Hvala lepa za besedo. Tudi z moje strani lep pozdrav.</p>
               <p>Lahko povem, da pogajanja v zvezi s proračunom za Ministrstvo za zunanje zadeve so
               bila kar naporna, težka. Želeli bi več sredstev. Lahko povem, da je proračun
               ministrstva za zunanje zadeve za leto 2016 v primerjavi s sprejetim proračunom za
               leto 2015 nekako na isti ravni. Moram pa tudi pohvaliti sodelovanje z Ministrstvom za
               finance, moram reči, da so imeli razumevanje za težave Ministrstva za zunanje zadeve,
               ko gre za proračun. Tako, da predlog proračuna za leto 2016 znaša nekaj več kot 79
               milijonov evrov, od tega je namenskih sredstev nekaj več kot 4 milijone evrov, 74
               milijonov pa je pravzaprav integralnih sredstev. Ta namenska sredstva bomo pridobili
               na podlagi odprodaje nekaterih nepremičnin, zlasti gre za nepremičnino v Milanu,
               katere vrednost je ocenjena ne 3 milijone evrov in mi predvidevamo, da bi to
               nepremičnino prodali in potem ta sredstva po zakonu o zunanjih zadevah ponovno potem
               vložili v druge nepremičnine, zlasti mislim na diplomatsko mrežo Ministrstva za
               zunanje zadeve. Tudi za leto 2017 lahko rečem, da bo proračun integralna sredstva
               nekje na enaki ravni, celo nekaj višji, to se pravi nekaj več kot 75 milijonov evrov,
               so pa namenska sredstva nižja in znašajo samo milijon 200, zaradi tega je potem
               celotna vsota proračuna za leto 2017 nekaj nižja, kot v letu 2016. Če pa pogledate
               integralna sredstva, pa lahko ugotovitev da je proračun za leto 2017 nekaj višji.</p>
               <p>Kar se tiče same vsebine. Mi bomo s temi sredstvi zagotovili enako delovanje
               gospodarske diplomacije kot v letošnjem letu, ker so sredstva načrtovana v enakem
               obsegu in bodo zadostovala za redno delovanje. Nekaj sredstev bo zmanjkalo za plačilo
               članarin, obveznosti. Tukaj bi zlasti opozoril na obveznosti, ki jih imamo do OECD,
               ta obveznost znaša 2,9 milijona evrov in nekako 500 tisoč evrov primanjkuje, vendar
               jih bomo morali zagotoviti znotraj proračuna, s tem da bomo prerazporejali znotraj
               posameznih postavk, kar pomeni, da nekje bo treba pač privarčevati ta denar. V zvezi
               s tem bi tudi povedal, da v proračunu Ministrstva za zunanje zadeve ni več sredstev
               za plačilo članarin v zvezi z mirovnimi misijami, ki jih izvaja organizacija
               Združenih narodov. Povprečno je ta članarina letno nekje 8 milijonov evrov, seveda pa
               zavisi od tečaja, ker se pač plačuje v dolarjih. Odvisno pa je tudi od števila teh
               mirovnih misij, ki jih izvaja Organizacija združenih narodov. Lahko povem, da smo ta
               sredstva, da so zdaj prenesena na Ministrstvo za obrambo, ker gre za vsebino, ki bolj
               sodi na Ministrstvo za obrambo, kot pa na  zunanje zadeve, ker gre dejansko za izvajanje teh
               mednarodnih mirovnih misij.</p>
               <p>V dogovoru z ministrom za finance je bilo tudi sprejeto glede širitve mreže,
               diplomatsko-konzularne mreže, da bi v naslednjem letu odprli tudi veleposlaništvo v
               Teheranu. V ta namen imamo zagotovljenih 500 tisoč evrov, toliko znaša ta strošek.
               Moram pa reči, da kot minister za zunanje zadeve bi si pa želel, da bi se odprlo še
               kakšno diplomatsko-konzularno predstavništvo. Zlasti menimo, da bi bilo nujno v
               Zalivu. Tako da bomo videli, če se bodo našla ta sredstva, bomo morda tudi
               realizirali odprtje tega veleposlaništva v Zalivu, če ne, bo pa to naloga, ki ostane
               v letu 2017.</p>
               <p>Toliko morda za uvod. Treba je vedeti, da je proračun Ministrstva za zunanje zadeve,
               kar se tiče ministrstev, se mi zdi, da je najnižji proračun. Tu gre v glavnem za
               plače, materialne stroške, praktično pa ni nobenega drugega denarja za kakšne večje
               investicije ali pa za kakšno večjo razvojno pomoč. Tudi na področju te mednarodne
               razvojne pomoči bi si želeli več sredstev, vendar glede na proračunsko stanje v tem
               trenutku tega ni mogoče zagotoviti. Je pa to zelo koristno zlasti za slovensko
               gospodarstvo, ker skozi to mednarodno razvojno pomoč financiramo skupaj določene
               projekte v državah, ki potrebujejo to razvojno pomoč, in je to dober način pomoči
               tudi slovenskim podjetjem. Tako si želim, da bi v prihodnje zlasti ta postavka
               mednarodne razvojne pomoči bila višja. Več denarja tudi za to, da bi razširili
               diplomatsko-konzularno mrežo. Vendar na koncu ocenjujem, da ta proračun, ki je
               predlagan za leto 2016, omogoča normalno delovanje Ministrstva za zunanje zadeve.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa, gospod minister.</p>
               <p>Odpiram razpravo. Besedo dajem poslankam in poslancem. Mag. Andrej Šircelj,
               prosim.</p>
            </sp>
            <sp who="SDT7:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa, spoštovani predsednik. Spoštovani minister!</p>
               <p>Začel bom tu, kjer je minister končal, skratka, pri željah. Pri željah, da si
               minister želi več denarja, zato da bo razširil diplomatsko-konzularno mrežo, da bo
               več denarja za mednarodno razvojno pomoč, da bo morda okrepil tudi gospodarsko
               diplomacijo in tako naprej. Zakaj pravzaprav to govorim? Zaradi tega, ker pogosto
               pridejo ministri s kakšnimi željami v Državni zbor in povejo stanje, kakršno je. Pa
               vendar, prihodki za ta proračun naraščajo, se pravi, prihodki so ocenjeni pozitivno
               glede na prejšnje leto, z drugimi besedami, več jih je kot prejšnje leto ali
               predprejšnje leto, imamo trend rasti. Po drugi strani je primanjkljaj v nekih takšnih
               okvirih, ki jih narekuje Evropska unija. Skratka, na prvi pogled zgleda vse krasno.
               In nekatere postavke v tem proračunu, ne pri Ministrstvu za zunanje zadeve, se
               povečujejo za 2-krat, 3-krat, 4-krat, v 2016, pa potem padejo spet v letu 2017, ta
               denar, na primer, če gledamo na konkurenčnost gospodarstva ali pa za raziskave in
               razvoj se poveča za 200 milijonov v enem letu in tako naprej. Skratka, vem, da tu ni
               stvar tega, ampak mi govorimo o pogači Ministrstva za zunanje zadeve in govorimo o
               celotnem  proračunu, in
               ko vemo, da na Vladi si vsak minister nekaj izbori. In preko proračuna se vidi
               delovanje, strategija, politika Ministrstva za zunanje zadeve. Zdaj me seveda zanima,
               kakšna je pravzaprav ta politika. Mi si želimo več gospodarske diplomacije, želimo si
               dati podporo Ministrstvu za zunanje zadeve, da vse to dobi, ampak denarja pa ni.
               Zdaj, kakšne so možnosti. Možnosti so, da Ministrstvo za zunanje zadeve zmanjša
               določene stroške na določenih postavkah, z drugimi besedami, ne mislim, da se zmanjša
               tako, da se, ne vem, vsem zmanjšajo plače za 5 % ali pa vsem materialne stroške za 5
               %, ne, ampak se pač zaprejo taka in taka veleposlaništva, za katera se pa ugotovi, da
               niso, dajmo reči, zadosti uspešna ali pa rentabilna ali pa so na območju, ki ni naša
               prioriteta; to je seveda ena zadeva. In se ustanavlja veleposlaništva v tistih
               državah, kjer – eno je minister omenil -, mislimo, da bodo učinki večji. Zdaj jaz v
               bistvu ministra sprašujem, kje se vodi zdaj ta strategija. A veste, vi ste rekli,
               toliko denarja imamo približno kot lansko leto, za članarine ne bomo imeli vsega. Tu
               bi zdaj posebej vprašal, ne vem niti, ali to plačuje Ministrstvo za zunanje zadeve,
               članarino Združenim narodom za prehrano – namreč, določene članarine se plačujejo za
               prehrano na območja, od koder prihajajo begunci, to je v okviru Združenih narodov, v
               Turčijo, v Jordaniji, Egiptu, kjer so potencialna žarišča, kjer se to plačuje. In po
               nekaterih informacijah države Evropske unije želijo zdaj ustaviti to priseljevanje in
               tako naprej, vendar v razgovorih jim pač tamkajšnji voditelji povedo, veste kaj, zelo
               lepo in prav, vendar vi niti svojih obveznosti ne poravnavate v okviru Združenih
               narodov, program za prehrano, program za begunce, program za ne vem kaj, tu ne
               plačujete toliko in toliko. Mene zanima, ali Slovenija plačuje. Po nekaterih
               informacijah od vseh držav Evropske unije samo dve plačujeta te programe. Seveda se
               je potem težko pogajati s temi državami, da naredijo kaj več za begunce ali pa za
               migrante, kakor želite, ekonomske migrante, begunce, skratka, priseljevanje - jaz tu
               ne bi rad odprl te teme zdaj, karkoli je - skratka, za omejevanje ljudi, ki sem
               pridejo. O tem se danes pogovarjamo in to je zdaj temeljna zadeva. In to se nanaša
               tudi na Ministrstvo za zunanje zadeve, ne glede, kje je ta proračunska postavka.
               Seveda me zanima, ali smo poravnali vse te članarine, vse te prispevke, ki jih
               moramo. In v okviru tega dela kolača ali torte, ki jo ima Ministrstvo za zunanje
               zadeve, kaj so tu prioritete. Če je zdaj to gospodarska diplomacija, odprtje
               predstavništva v Teheranu – glejte, super! Po mojih informacijah je v septembru šla v
               Teheran avstrijska delegacija, vladna delegacija z 60 gospodarstveniki, v proračunu
               imajo oziroma planirano je, da bo Avstrija tja investirala 5 milijard. Vprašanje je
               zdaj, kdo pride prej, tam ni investicij po tem sporazumu med ZDA in Iranom, tam zdaj
               ni neskončno mnogo investicij, jih je pa nekaj. Ampak kdor prvi pride, prvi melje. To
               kažem samo kot primer, ker te investicije so seveda tudi še v drugih državah.
               Verjetno bomo tu, če bomo zdaj šele odpirali veleposlaništvo, najbrž kaj zamudili,
               ampak okej, smo že velikokrat kaj zamudili. Tako me tu zanimajo vseeno te prioritete,
               no, minister, če lahko poveste. Vem, da imate omejena sredstva, dobili ste za zunanje
               zadeve, kolikor ste dobili ali kolikor ste si izborili.  Saj pravim, moram pa reči, da druga
               ministrstva pa so si toliko več. To je zdaj v bistvu to vprašanje ali moja
               razprava.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega Šircelj.</p>
               <p>K besedi vabim dr. Mateja Tašnerja Vatovca.</p>
            </sp>
            <sp who="SDT7:TašnerVatovecMatej">

               <speaker>DR. MATEJ T. VATOVEC (PS ZL):</speaker>

               <p>Hvala, gospod predsednik. Lep pozdrav vsem.</p>
               <p>Jaz bi samo dve točki odprl.</p>
               <p>Prvo je predstavljanje Republike Slovenije v tujini. Zdaj če gremo pogledati postavke
               za 2016, 2017 je neko podobno gibanje, kot ga je že kolega Šircelj prej omenil.
               Skratka, zdaj z 2015 na 2016 se bo ta postavka zvišala za približno milijon 400,
               potem v letu 2017 pade na raven iz leta 2014, se pravi na 38 milijonov in pol.</p>
               <p>Mene predvsem zanima zakaj takšno povečanje v proračunu za prihodnje leto, se pravi
               ta dodaten milijon 400, predvsem v luči zadnjih afer, če tako rečem, na
               veleposlaništvih v tujini, se pravi, vse nepravilnosti, ki so v zadnjem času prišle
               na dan, od obračunavanja dnevnic, izplačevanja nagrad, potnih stroškov in vsega
               naprej, se pravi vsa opozorila, ki so prihajala o neracionalni porabi sredstev na
               veleposlaništvih. Zakaj zdaj to povečanje v tem času in kako temu potem sledi ta
               padec v letu 2017.</p>
               <p>Druga točka pa bi bila ravno v zvezi z razvojnim sodelovanjem in mednarodno pomočjo.
               Vemo, da se je Slovenija kot članica Evropske unije zavezala, da skušala držati ta
               nivo razvojne pomoči na 0,33 % bruto nacionalnega dohodka, kar je seveda razumljivo,
               da je težko dosegati, ampak po mojih podatkih smo od leta 2010 nekje na 0,13 %. Mene
               zanima kako bo to v nadalje, ali se bo ta odstotek vsaj deloma višal ali bomo ostali
               na tej ravni, bi pa rad tudi to postavil v perspektivo, ki ni nujno izključno v
               domeni Ministrstva za zunanje zadeve, ampak ali je kakršenkoli pomislek o količini
               vložka v mednarodno pomoč in po drugi strani v, naj tako rečem, vojaške akcije
               oziroma druge obveznosti, ki sledijo tudi iz članstva v mednarodnih organizacijah, ki
               na nek način ustvarjajo neko entropijo v teh dveh smereh. Se pravi, po eni strani z
               vplivom na ta območja, z vojaškimi posredovanji prihaja do neke škode, ki jo potem
               saniramo z bistveno manjšimi sredstvi mednarodne pomoči. To je potem posledično
               povezano tudi z vsemi ostali vprašanji, ki jih imamo z begunsko problematiko in tako
               dalje.</p>
               <p>Toliko za enkrat.</p>
               <p>Hvala.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala, kolega Vatovec.</p>
               <p>Razprava je odprta.</p>
               <p>Kolegica Ksenija Korenjak Kramar.</p>
            </sp>
            <sp who="SDT7:KorenjakKramarKsenija">

               <speaker>KSENIJA KORENJAK KRAMAR (PS SMC):</speaker>

               <p>Hvala lepa za besedo.</p>
               <p>Tudi jaz bi želela povprašati, povedali ste dosti o željah, ampak dejstvo je, da
               imamo proračun tak kot je, da so sredstva pač omejena in me zanima kateri projekti
               oziroma katere stvari bodo v letu 2016 in 2017 prioritetne. Torej, kateri projekti
               bodo tisti, mogočen enih par, tri do pet, verjetno, ki se bodo prioritetno izvajali,
               katerim bodo namenjena tudi večinoma sredstva.</p>
               <p>In verjamem, tudi mogoče z moje strani malo razočaranja glede tega, da temu
               predstavljanju in promocije Slovenije in slovenskega gospodarstva v tujini. Mislim,
               da če hočemo tukaj narediti premik naprej, vemo že zdaj in tudi v prihodnje moramo
               vedeti, da bomo morali temu namenjati mnogo večjo pozornost, kar je povezano s
               sredstvi. Tako, da tu se z vami strinjam, da bi bilo treba več sredstev vložiti, če
               želimo imeti določen učinek, tako da to zgolj stališče in res bi si želela videti, da
               bi ta sredstva ne bila v takšnem okviru kot so, ampak da bi bila malenkost višja, če
               ne pa vsaj enaka kot 2014, da ne bi bilo tega padca.</p>
               <p>Hvala lepa za odgovor.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa, spoštovana kolegica.</p>
               <p>Tudi sam se želim vključiti v razpravo.</p>
               <p>Odbor za zunanjo politiko in Državni zbor sta letos sprejela deklaracijo o zunanji
               politiki Republike Slovenije. Torej, Državni zbor je tisti, ki usmerja zunanjo
               politiko in na nek način je tudi varuh proračuna. Naj spomnim, da smo že oktobra 2013
               pri obravnavani proračunskih dokumentov  za spremembe proračuna Republike Slovenije za leto 2014 in ko smo
               govorili o predlogu proračuna Republike Slovenije za leto 2015 sta Odbor za zunanjo
               politiko in Odbor za zadeve EU sprejela zelo pomembna sklepa, in sicer je Odbor za
               zunanjo politiko takrat sprejel sklep, dovolite, da ga preberem: <q>"Odbor za zunanjo
               politiko predlaga Vladi, da proračunske postavke, ki so vezane na plačilo članarin
               mednarodnim organizacijam, plačilo mednarodnih operacije, druge mednarodne obveznosti
               Republike Slovenije prenese iz Ministrstva za zunanje zadeve na Ministrstvo za
               finance."</q> Takrat je Odbor za zadeve EU šel še naprej in k temu dodal: <q>"…s tem, da se
               obseg proračunskih sredstev na Ministrstvu za zunanje zadeve ne zmanjša."</q> Torej,
               poslanci, Državni zbor je dejansko na nek način želel in s temi sklepi jasno pokazal,
               da želi intenzivnejšo zunanjo politiko. In en del tega se je sicer sedaj realiziral
               kar zadeva financiranje mednarodnih misij znotraj OZN. Tu bi sicer bilo fino, če bi v
               tabeli bilo prikazano kakšna je bila realizacija ali ocena realizacije proračuna za
               2015 in potem bi morali imeti v tabeli oziroma v stolpcu Predlog proračuna 2016 cifro
               0, ko gre za financiranje misije pod okriljem OZN, da bi se to jasno videlo.</p>
               <p>Kolikor smo seznanjeni je s 1. oktobrom letošnjega leta začela veljati nova
               organiziranost, nova organizacijska struktura, nova organizacijska shema na
               Ministrstvu za zunanje zadeve. Jaz seveda v detajle je ne poznam. Jo pozdravljam, ker
               gotovo gre v tem smeri, da se poslovanje, če hočete, racionalizira, optimira, kar pa
               seveda tudi pomeni finančne prihranke, na drugi strani pa večjo učinkovitost. Zaradi
               tega pač delamo vedno tako v podjetjih ali kjerkoli že razne reorganizacije,
               racionalizacije, optimizacije.</p>
               <p>In ker sem uvodoma omenjal novo deklaracijo zunanje politike Republike Slovenije
               moram reči, da sem nekako pričakoval, da bo sedaj na podlagi tega in na podlagi nove
               strategije tudi nek nov veter. Torej, intenzivnejša zunanja politika, ki pa zahteva
               tudi angažiranje večjih finančnih sredstev. Razumem, da prav tako mi isti poslanci
               moramo biti tudi varuhi državnega proračuna, da moramo skrbeti za uravnotežen
               proračun in tako naprej. Ampak tukaj gre za delitev kolača, ki se mu reče državni
               proračun in gospod minister vi ste zelo izkušen politik, ste podpredsednik Vlade, jaz
               sem res pričakoval, da vam bo uspelo dobiti več denarja in seveda tudi potem, kot
               rečeno, nekako začeti v naslednjih dveh letih intenzivnejšo zunanjo politiko. Če
               pogledamo samo postave, ki so danes že bile omenjene, gospodarska diplomacija, ocena
               realizacije za letošnje leto je 5,7 milijona. Predlog proračuna za leto 2016 je
               manjši, 5,3 milijona. Ampak mislim, da prav na tem področju s tem, da izrekam
               priznanje gospodarski diplomaciji, je veliko dosegla, ampak mislim, da imamo tukaj še
               veliko rezerv. Tukaj imamo še veliko rezerv. Nekatere države, kakšna od držav
               nekdanje SFRJ imajo tudi, seveda so bogatejše, imajo tudi po 9 gospodarski atašejev,
               po mojih informacijah. In seveda 9 jih gotovo naredi v gospodarskem smislu lahko več
               kot samo eden.</p>
               <p>Pričakoval sem, da bo Vlada za ti dve leti tudi nekoliko bolj smele odločitve
               sprejemala kar zadeva našega članstva, pa sedaj bom omenjal samo dve takšni zelo
               znani organizaciji, eno je  Evropska vesoljska agencija, drugo je PCERN. Mimogrede, nekdanja SFRJ
               je bila ena od ustanoviteljic Pcerna. Slovenija, Republika Slovenija še ni članica,
               imamo pa tam kar nekaj zelo dobrih strokovnjakov in tudi nekaj podjetij, ki zelo
               dobro sodelujejo s to eminentno raziskovalno inštitucijo. To bi gotovo bil naše
               članstvo v teh dveh agencijah, organizacijah bi gotovo bil zelo dober signal in
               odpiranje vrat za slovenska podjetja. Toliko sedaj za enkrat z moje strani. Razprava
               je odprta. Še kdo? Ugotavljam, da v tem krogu ne, zato dajem besedo gospodu ministru.
               Izvolite minister.</p>
            </sp>
            <sp who="SDT7:ErjavecKarlViktor">

               <speaker>KARL VIKTOR ERJAVEC:</speaker>

               <p>Najprej v zvezi z gospodarsko diplomacijo. Strinjam se, da so sredstva prenizko
               odmerjena. Treba pa je vedeti, da praktično do nekaj let nazaj se gospodarska
               diplomacija ni obravnavala kot del zunanje politike. Ko sem postal prvič Minister za
               zunanje zadeve v letu 2012 in ko sem postavil kot prioriteto, kot eno od prioritet
               gospodarsko diplomacijo, sem povzročil vrsto negativnih reakcij, da pač to ni delo
               zunanje politike, da to sodi na Ministrstvo za gospodarstvo, da se diplomacija nima
               kaj s tem ukvarjati. Sem pa danes vesel, da tudi znotraj diplomacije je gospodarska
               diplomacija sedaj sprejeta kot pomembna vsebina dela zunanje politike. Tako, da jaz
               mislim, da gre za nek razvoj, tudi nek razvoj v smislu ozaveščanja in sem zelo vesel,
               da tudi poslanci podobno razmišljate kot sem razmišljal sam že leta 2012, da
               gospodarska diplomacija je del slovenske zunanje politike, je pomembna vsebina
               zunanje politike. Nenazadnje, če pogledate strategijo zunanje politike Republike
               Slovenije, ki ste jo letos sprejeli v Državnem zboru lahko ugotovite, da je
               gospodarska diplomacija pomemben steber. Seveda bo pa njen razvoj tudi odvisen od
               tega koliko sredstev bomo temu namenili. Tudi sam ocenjujem, da bi lahko več teh
               sredstev namenili, zato ker sem prepričan, da bi to posredno prineslo več prihodkov v
               državni proračun, ampak ta logika ni samo problem pri tem vprašanju gospodarske
               diplomacije, ampak imamo težave s tem tudi, ko gre za nekatera druga področja. Sedaj
               kar se tiče veleposlaništva v Teheranu, moram reči, da tukaj sledimo potrebam
               slovenskega gospodarstva. Neštetokrat še v času, ko so veljale sankcije, so bili
               pritiski s strani slovenskega gospodarstva, da vidijo tam priložnost in nenazadnje
               treba je vedeti, da nekatera podjetja so že v preteklosti imele utečene poslovne
               tokove z Iranom, tako da ocenjujem, da odprtje prihaja v pravem času. Ni važno ali si
               prvi, drugi, tretji, meni je pomembno, da drugo leto bo veleposlaništvo v Teheranu
               odprto in v času zasedanja generalne skupščine OZN prejšnji teden, sem imel tudi
               bilateralno srečanje z iranskim zunanjim ministrom Zafirjem, kjer sva se pravzaprav
               pogovarjala večji del poleg pač kriz, ki so na tem območju o gospodarskem
               sodelovanju. Tako, da naj povem, da slovensko gospodarstvo tam načrtuje, da bo imelo
               več podjetij svoje predstavništvo. Dogovorila sva se tudi za srečanje med obema
               gospodarskima zbornicama. Načrtuje obisk ministra za gospodarstvo, tako da bo vsak
               čas dobil tudi datum in vabilo z iranske strani. In tudi predsednik države pripravlja
               ta obisk. Tako, da menim, da to je ena taka prava poteza,  zdaj res je, da ta sredstva so omejena. Vendar
               so rezerve. Poglejte, mi tudi analiziramo ves čas, kaj prinaša rezultate, s kakšnimi
               inštrumenti v okviru gospodarske diplomacije doseči čim večji efekt. Vi veste, da so
               različni načini, od tega, da smo lahko gledali včasih, ko je predsednik države ali pa
               vlade z neštetimi števili gospodarstvenikom šel v neko državo, pa smo potem videli
               čez eno, dve leti, da ni bilo pravega izplena. Tako, da recimo se dela v tem trenutku
               bolj usmerjeno, bolj ciljno, na točno določene trge, kjer pač vidimo možnosti za
               slovensko gospodarstvo in tudi v strategij slovenske zunanje politike smo določili te
               prioritetne trge. Tudi v dokumentu mednarodni izzivi. In v okviru tega zneska bo
               treba pač uporabljati bolj učinkovite inštrumente. Ni samo to, da narediš eno veliko
               gospodarsko mednarodno konferenco, pa če na koncu ni nobenega izplena, ne glede na
               to, koliko smo denarja potrošili, to pomeni, da nima smisla na takšen način
               pristopiti. Tudi sam moram reči, na vseh bilateralnih srečanjih, vedno gre z menoj še
               nekaj gospodarstvenikov, vendar na takšen način, da v bistvu smo tik pred tem, da se
               bo kakšen posel realiziral. To se pravi, da te priprave tečejo bistveno prej kot se
               zgodi sam obisk. Da niso to neki spoznavni obiski in potem je cela procedura, pride
               do posla ali ne, ampak se pripravlja teren že zdavnaj prej. In to so po mojem mnenju
               bolj učinkoviti načini.</p>
               <p>Potem EXPO, vi veste, da za EXPO v Milanu vse vlade so razmišljale ali bi se sploh
               udeležili tega EXPO, finančna situacija je bila slaba, grozila je trojka, ampak danes
               lahko rečemo, da je bilo zelo smiselno, da Slovenija sodeluje na EXPO v Milanu, da so
               učinki veliki. In sedaj se bo postavilo vprašanje ali bomo sodelovali na EXPO 2017 v
               Astani. Čeprav smo Kazahstan določili kot prioriteten gospodarski trg, ampak
               prepričan sem, da bomo imeli to razpravo. Jaz seveda kot minister za zunanje zadeve
               bom podpiral odločitev, da se Slovenija tam pokaže in da skušamo čim bolj
               spromovirati, zlasti slovensko gospodarstvo. Nekaj podobnega bo tudi EXPO 2020 v
               združenih arabskih emiratih. Hočem reči, da tukaj bo treba bolj kontinuirano delati,
               glede na trenuten položaj, na trenutno situacijo.</p>
               <p>Potem je bilo vprašanje gospoda Vatovca, glede te razvojne pomoči in ta odstotek, ki
               je trenutno 0,13, naša zaveza je 0,30 in jaz sem imel tudi pogovore s komisarjem, v
               zvezi s tem in nekako smo dali zagotovilo, da bomo počasi prišli do tega zneska
               oziroma odstotka 0,30. Treba je pa reči, da je zelo težko seveda slovensko javnost
               prepričevati, da bomo dajali razvojno pomoč, pri tem pa imamo doma zelo velike
               potrebe in tudi socialna slika ni doma takšna, da bi lahko na hitro dosegli ta
               odstotek. Zlasti zato, ker vemo, da tudi s proračunom 2016, o tem bo lahko več
               povedal predstavnik Ministrstva za finance, lovimo javnofinančni okvir. Mi bi želeli
               čim bolj znižati ta javni finančni primanjkljaj. In zaradi tega, ne glede na to, da
               bodo prihodki večji, da je gospodarska rast, ampak glede na te cilje, ki si je zadala
               Vlada, da bi čim prej prišla do nule, kar se tiče javnofinančnega primanjkljaja, so
               pač potrebni te napori in tukaj ne gre zato, kako močan je minister,  da si izbori ali kako ni
               močen minister, da se ne izbori. Gre bolj za to, da je treba, da ministri damo eno
               realno ceno kaj so tiste najbolj nujne potrebe naših državljanov. Vedno se to s tem
               meri. Če bi vprašali državljana v tem trenutku, ali podpirate, da je Slovenija
               članica, ne vem, evropske vesoljne agencije, jaz verjamem, da bi bila večina
               odgovorov negativnih, bi rekli, kaj nam to sedaj treba in tako članarino, pri tem pa
               tam imamo probleme s plačilom malic, regresi za upokojence, itd. Nočem biti
               populističen, ampak hočem reči, da vlada mora širše pogledati na te zadeve. Sam kot
               minister za zunanje zadeve sem pa odgovoren, da ta resor funkcionira in sredstva, ki
               so odmerjena jaz lahko zagotavljam, da bomo opravljali tiste naloge, ki jih moramo
               opravljati po zakonu. Tudi, ker sem že omenil vesoljsko agencijo bi rad tudi
               komentiral sklep Odbora za zunanjo politiko iz prejšnjega leta, ko je bilo pač
               naloženo, da bi Ministrstvo za finance prevzelo plačilo članarin za mednarodne
               organizacije. Jaz ta sklep močno podpiram, ker ne gre za članstvo ministrstva za
               zunanje zadeve, saj ni Ministrstvo za zunanje zadeve članica organizacije Združenih
               držav, ampak je država Slovenija. Zato se mi zdi nekako absurdno, da imamo to
               postavko na Ministrstvu za zunanje zadeve in se, potem mučimo, da zagotovimo ta
               sredstva, da plačamo te članarine. V 90-ih letih smo se borili z vsemi močnimi, da bi
               postali članica organizacije Združenih narodov, danes pa nam je težko plačati te
               obveznosti. To so malce nelogične zadeve. Mislim, da bi bilo treba iti v to smer. Jaz
               sem na te stvari tudi letos opozarjal, ko smo imeli to proračunsko razpravo, vendar
               glede na to, da mi je bilo zagotovljeno, da članarine bodo plačane, da se bodo ta
               sredstva našla, nisem želel dodatno komplicirati tega vprašanja. Gospa poslanka je
               govorila o tem, da bi morali več skrbeti za promocijo, itd. Povedal sem, postavka za
               gospodarsko diplomacijo je 5.3 milijone evrov, postavka za Spirit za javno agencijo,
               ki jo skrbi, ki je to njena temeljna naloga je pa polovico proračuna Ministrstvo za
               zunanje zadeve. Če imamo mi 79 milijonov evrov imajo oni 40 milijonov evrov. Treba je
               razmisliti kje je tisti center, kje je tista prava promocija. Ali se to dogaja na
               področju gospodarske diplomacije, ki je skupaj izvajamo z Ministrstvom za
               gospodarstvo ali pa je agencija Spirit tista, ki obvladuje vso to vsebino. Potem
               težko pričakujete od nas čudeže s petimi milijoni. Res pa je, da imamo mi mrežo,
               imamo 55 diplomatskih konzularnih predstavništev, ki bi lahko tudi, če bi imeli nekaj
               več teh sredstev mogoče bolj učinkovito promovirali Slovenijo.</p>
               <p>Glede pripombe o zapravljanju in nepravilnosti in o dnevnicah, tega ne bom
               komentiral, to je del dnevnopolitičnega obračunavanja. Mi tam, kjer so nepravilnosti
               dajemo ovadbe, izrekamo ukrepe. Jaz to delam zlasti zato, da bi preventivno delovali,
               da se to ne bi dogajalo.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa gospod minister za vaše odgovore in komentarje. Odpiram naslednji krog
               razprav. Magister Šircelj.</p>
            </sp>
            <sp who="SDT7:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p> Hvala lepa. Jaz bi prosil še odgovor, če so bile plačane članarine v okviru
               programa Združenih narodov za begunske centre in za vse te zadeve, ki so bile, pač da
               dobim odgovor, potem od Vlade, če to ni s strani Ministrstva za zunanje zadeve,
                   če je to s
               kakšnega drugega ministrstva, tako da tukaj <stage>/ nerazumljivo/</stage> se mi zdi pomembno.</p>
               <p>Drugo kar bi rekel, samo kratek komentar, tudi bolj kot replika. Nobeden tukaj ne
               govori o tem, da so kakšni stroški, ki jih je ministrstvo tukaj zdaj navedlo in
               predvidelo s tem proračunom, razne članarine za vesoljno agencijo, itn., nepotrebni.
               Navsezadnje, če bomo mi od tega, da smo člani tam dobili morda tudi kakšen projekt,
               da bom naš inštitut, ne bom sedaj kakšnega omenjal, ampak vsekakor mislim, da jih
               imamo v Sloveniji take inštitute, dobili tam kakršenkoli projekt, je seveda to
               multiplicirana ta vsota, ki jo bomo za to članarino verjetno dali. Tako, da o tem
               govorimo. In tudi jaz ne govorim o tem, da je karkoli s Teheranom narobe. Mislim
               ravno nasprotno, na eni strani, jaz samo pravim, da smo prepozni, da mogoče bi bilo
               fino, če bi to že naredili prej, in da bomo morda pa lahko v nekateri drugi državi
               naredimo to že danes zaradi tega, da ko bo pa tam slovensko gospodarstvo, ne vem,
               naslednji Expo ali naslednja mednarodna svetovna prireditev, da se bo tam to zgodilo.
               O tem je razprava in tukaj ni sedaj razprava, čeprav bi lahko, kot je minister
               omenil, populistično kdo je sedaj za kaj. Ne govorimo, jaz ne govorim o tem, jaz ne
               govorim o teh zadevah. Jaz sem omenil, da nekatera postavke pri drugih ministrstvih
               pa so nekatere tudi nekajkrat povečane. Jaz upam, seveda je to vprašanje za druge
               ministre, ampak vi ste to že imeli sejo Vlade in verjamem, da ste to pravilno
               uskladili, in da so tam programi in projekti, ki bodo tudi multiplikativni glede
               tega. O tem govorimo, da je ena pa ena tri, štiri, pet, ne da je dve. In gospodarska
               diplomacija je tista, ki lahko seveda to zagotovi in zagotovi seveda potem tudi vpliv
               na finančne in ekonomske ali pa najprej ekonomske in potem seveda tudi na finančne
               rezultate države. O tem govorim.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala mag. Šircelj.</p>
               <p>Bi še dal besedo dr. Vatovcu. Imamo še 8 minut, 9 minut morda. Upam, da bomo to
               spravili v ta okvir.</p>
               <p>Dr. Vatovec.</p>
            </sp>
            <sp who="SDT7:TašnerVatovecMatej">

               <speaker>DR. MATEJ T. VATOVEC (PS ZL):</speaker>

               <p>Bom kratek, brez aktualnih notranjepolitičnih očitkov.</p>
               <p>Mene konkretno zanima sedaj postavka 030103 se zvišuje glede na letošnji proračun na
               43 milijonov 689 in se bo v letu 2017 zmanjšala. Mene zanima konkretno, čemu služi to
               povišanje in kaj pomeni potem to zmanjšanje za prihodnje leto?</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Mag. Logar.</p>
            </sp>
            <sp who="SDT7:LogarAnže">

               <speaker>MAG. ANŽE LOGAR (PS SDS):</speaker>

               <p>Poglejte, samo kratka opazka. Mi smo se o deklaraciji začeli pogovarjati leta 2014.
               Takrat je minister zelo glasno in trdno zagovarjal stališče, da je treba Ministrstvu
               za zunanje zadeve zagotoviti ustrezna sredstva za nemoteno delovanje. Mi smo se vsi
               strinjali s tem. Predsednik odbora je takrat tudi, pač smo sprejeli nek sklep,
               predsednik ga je tudi prej prebral in vse skozi je neko stališče in se mi zdi neko
               soglasje v tem odboru veljalo o tem, da je Ministrstvu za zunanje zadeve treba
               zagotovi dodatna sredstva. Ampak sedaj, če pogledamo realizacijo proračuna 2014, ko
               smo mi začeli to razpravo, in ko je minister izpostavil to, da za neko normalno
               delovanje ministra za zunanje zadeve potrebuje dodatna sredstva in to primerjamo s
               proračunom, predlogom proračuna za leto 2016, vidimo da temu ni tako, da ta cilj ni
               bil dosežen, da ni bil dosežen niti tisti cilj iz četrtega sklopa deklaracije, ki smo
               jo v maju sprejeli, torej da se zagotovijo neka ustrezna sredstva za delovanje, kajti
               če je bilo tedaj v letu 2014, ko smo začeli to razpravo, premalo sredstev, pa je bilo
               teh sredstev v skupnem proračunu več za sedem milijonov. Kako lahko torej nekdo trdi,
               da je z manjšimi sredstvi ta alineja četrtega dela deklaracije izpolnjena? Jaz se
               težko strinjam, da je to proračun, ki omogoča izpeljavo duha deklaracije o kateri smo
               se tudi strinjali na ravni Državnega zbora in na koncu koncev potem tudi strategije
               Vlade. Tako da, jaz bi vseeno rad tukaj neko kritično oceno kje se je zalomilo, kdo
               je tisti krivec, da dejansko tega kar smo se skupaj zavzemali, ne vidimo v tem
               predlogu proračuna. Na koncu koncev, ko govorimo o gospodarski diplomaciji in
               sredstva, ki se znižujejo. Poglejte sosednje države, vse investirajo v gospodarsko
               diplomacijo.  Poglejte
               primer Madžarske, kako smelo in močno je zastavila gospodarsko diplomacijo, koliko
               novih gospodarskih hiš odpira v povezavi z zunanjim ministrstvom. Kje smo mi tukaj?
               Dvomim, da s 300 milijonov manjšimi sredstvi lahko sledimo trendu tega kar ostale
               države delajo. Tako da, po mojem mnenju ta predlog proračuna ne izpolnjuje tistega
               kar smo se na tem odboru zavzemali.</p>
               <p>Hvala mag. Logar. Še pol minute bom vzel sam. Expo 2015, Milano, je zelo uspešno
               slovenska zgodba. Poslanska skupina Nove Slovenije si je vzela dva dni dopusta in šla
               tja na obisk. Tam je toliko ljudi, vedno polno vedno se dogaja kot recimo pri
               Kazahstanskem paviljonu, ki je narejen za 200 milijonov. In tukaj s tega mesta vse
               pohvale ekipi, ki tam dela in bo še delala. Upam pa, gospod minister in podpredsednik
               Vlade, da Vlada ima odgovor kam s paviljonom. Če ga boste dali kam v skladišče, bomo
               mi zelo glasni. In vesoljska agencija, ja seveda, ravno tako razmišljam kot Andrej
               Šircelj, če je 1,4 milijona članarina, mi moramo tri milijone dobiti na leto iz tega
               in imamo podjetja.</p>
               <p>Izvolite, imate besedo.</p>
            </sp>
            <sp who="SDT7:ErjavecKarlViktor">

               <speaker>KARL VIKTOR ERJAVEC:</speaker>

               <p>Hvala. Zdaj pa moram nekaj reči, ker ste pač želeli te odgovore.</p>
               <p>Poglejte, leta 2012, ko je bila, pa sem bil v vladi tudi minister za zunanje zadeve,
               smo zelo intenzivno gledali kam bomo šli povsod ven, iz katerih mednarodnih
               organizacij, pa tudi če je bilo koristno, ampak smo šli ven. Ni bilo te filozofije,
               tudi denarja ni bilo, tako kakor ga danes ni. tako, da mi je zanimivo sedaj ta zasuk.
               Jaz sem takrat opozarjal kot minister za zunanje zadeve, da ni pametno in ni modro,
               da gremo kar po nekem avtomatizmu ven iz nekaterih mednarodnih organizacij. Bodite
               prepričani, če bi takrat bila Slovenija članica Evropske vesoljne agencije, bi šli
               ven. Prepričan.</p>
               <p>Kar se tiče proračuna 2014. Zakaj je bil toliko višji? Zato, ker smo poplačali
               dolgove od članarin. 12 milijonov evrov je bilo dodatnega denarja za poplačilo dolgov
               iz naslova članarin. V tem trenutku je odprtih postavk iz naslova članarin 16
               milijonov evrov. In to so samo mirovne operacije in bo treba to, bo pač morala država
               ta sredstva najti. Tako da, ne drži ta teza. Tam smo mi imeli nekaj večji proračun
               zato, da smo te zaostanke plačevali. Povedal pa sem, da za proračun 2016 pa članarine
               za mirovne operacije gredo tako in tako na Ministrstvo za obrambo.</p>
               <p>Sedaj glede teh 3 milijone pa pol. Jaz sem mislil, da ste poslušali mojo uvodno
               obrazložitev, pa očitno jo niste. To gre za namenska sredstva, ki izhajajo iz prodaje
               nepremičnine v Milanu, zato bo tri milijone pa pol več namenskih sredstev v letu
               2016, ker v 2017 ne moremo še enkrat prodati nekaj kar smo prodali v 2016, je pa tam
               iz naslova namenskih sredstev milijon 200.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa gospod minister.</p>
               <p>Zaključujem razpravo. Vsem se zahvaljujem zanjo in ugotavljam, da se je Odbor za
               zunanjo politiko seznanil s Predlogom proračuna Republike Slovenije za leto 2016 in s
               Predlogom proračuna Republike Slovenije za leto 2017, ki se nanaša na njegovo delovno
               področje.</p>
               <p>Predlagam, da bi pri obravnavi predloga Proračuna Republike Slovenije za leto 2016 in
               pri obravnavi predloga proračuna za leto 2017 na seji matičnega delovnega telesa,
               seveda po potrebi kot predstavniku odbora, sodeloval sam, ker sem tudi član Odbora za
               finance. Ali kdo temu nasprotuje? Ugotavljam, da ne.</p>
               <p>S tem zaključujem 1. in 2. točko ter hkrati tudi 31. nujno sejo Odbora za zunanjo
               politiko in vidimo se v velikem salonu. <stage type="time">Seja se je končala 9. oktobra 2015 ob
                  17.00.</stage>
               </p>
            </sp>
         </div>
      </body>
   </text>
</TEI>
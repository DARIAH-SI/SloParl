<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-KZNJF-redna-53-2018-03-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">B3FB0D65DFB84033C125823C00233113</idno>
               <idno type="custom" subtype="day">74C15F2AE7CA5A62C1258259002AF244</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=74C15F2AE7CA5A62C1258259002AF244</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-KZNJF-redna-53-2018-03-08.KZNJF" n="53">
               <name>redna seja</name>
               <date when="2018-03-08"/>
            </setting>
         </settingDesc>
         <particDesc>
            <listOrg>
               <org xml:id="SDT7-KZNJF-redna-53-2018-03-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-KZNJF-redna-53-2018-03-08.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA  DRŽAVNI ZBOR  KOMISIJA ZA NADZOR JAVNIH FINANC</stage>
            <stage type="session">53. seja</stage>
            <stage type="date">(8. marec 2018)</stage>
            <stage type="chairman">Sejo je vodil mag. Andrej Šircelj, predsednik komisije.</stage>
            <stage type="time">Seja se je začela ob 9.05.</stage>
            <stage type="mag"/>


            <sp xml:id="SDT7-KZNJF-redna-53-2018-03-08.sp1">

               <speaker>PREDSEDNIK MAG. ANDREJ ŠIRCELJ:</speaker>

               <p>Spoštovane gospe in gospodje!</p>
               <p>Spoštovani vabljeni!</p>
               <p>Kolegi in kolegice!</p>
               <p>Lepo pozdravljeni na 53. seji Komisije za nadzor javnih financ.</p>
               <p>Obveščam vas, da se je opravičil gospod Luka Mesec, seje se ne more udeležiti in da
               gospod Jožef Horvat nadomešča gospoda Jerneja Vrtovca.</p>
               <p>Prehajam na določitev dnevnega reda seje, ki ste ga prejeli s sklicem.</p>
               <p>Edina in <title>1. TOČKA DNEVNEGA REDA</title> se glasi: <title>PROBLEMATIKA IN MOREBITNE FINANČNE POSLEDICE IZVRŠEVANJA SODB HRVAŠKIH SODIŠČ S
               STRANI NOVE LJUBLJANSKE BANKE D.D.</title>
               </p>
               <p>V zvezi s tem sklicem seje sem dne 5. 3. 2018 dobil pismo ministrice za finance, mag.
               Mateje Vraničar Erman. V tem pismo daje predlog, da se seja zapre za javnost, ker so
               gradiva povezana s to tematiko zaupne narave in so kot poslovna skrivnost. Ministrici
               sem odgovoril dne 5. 3. 2018, prejeli ste tudi člani komisije to pismo, kjer
               predlagam, da glede na to, da komisija ni prejela nobenega gradiva kot poslovna
               skrivnost, edino gradivo je bilo v bistvu dano s strani komisije. V tem gradivu so
               sami javni podatki, da <stage type="mag"/>(nadaljevanje)
               opravimo sejo javno, če pa se bo pokazala potreba, da se seja zapre za javnost, potem
               bomo sejo seveda, bomo o tem glasovali v skladu z Poslovnikom Državnega zbora. V
               zvezi s tem bi rad povedal, da uporabljamo in tudi osebno uporabljam podatke, ki so v
               javnosti, mednarodni in domači. In noben ni rekel, da je to kakršnakoli poslovna
               skrivnost, predsednik Vlade govori o številki, ki predstavlja potencialno obveznost
               za Novo Ljubljansko banko, 400 milijonov, to je njegova izjava. Kakšne so posledice
               tega pa verjetno ta komisija lahko ugotavlja, tudi s strani drugih sem dobil
               vprašanja s strani novinarjev, s strani Banke Slovenije o tem, kaj je ta in on, kaj
               ni ta in on. Kajti, če ima kdo probleme, da česa ne more povedati javno, potem tukaj
               naj ne pove tega javno. Za enkrat pa uporabljamo same podatke, ki so že v javnosti,
               tako, da jaz predlagam, da tako kot na prejšnji seji opravimo razpravo javno, če se
               bo pa pokazalo, recimo pokazalo bi se, če bi danes Vlada obravnavala v zvezi s tem
               informacije, ki pa je ne bo obravnavala in bi ti ta informacija pomenila neko zaščito
               slovenskih interesov, na primer napram Hrvaški ali kakorkoli, potem takoj zaprem sejo
               za javnost, če gre za zaščito državnih interesov. Drugo vprašanje pa je ali bomo v
               tajnosti obravnavali zadeve, ki pa se nanašajo na zaščito davkoplačevalcev in
               upravljanje z tem denarjem davkoplačevalcev, to je pa popolnoma drugo vprašanje in
               tukaj mislim, da imajo seveda davkoplačevalci vedeti komentarje na tiste podatke, ki
               so že javni, vsekakor pa bom ravnal v skladu s 101. členom Poslovnika Državnega
               zbora, če bo to seveda potrebno in bomo tudi sejo zaprli za javnost.</p>
               <p>Gradivo za to točko je objavljeno na spletni strani, na sejo sem vabil dr. Mira
               Cerarja, predsednika Vlade, ki se je opravičil, mag. Matejo Vraničar Erman,
               ministrico za finance, ki se je zdaj na koncu opravičila, prišla bi, če bi danes
               Vlada obravnavala to poročilo, kot sem razumel. Gospod Karl Erjavec, minister za
               zunanje zadeve, ki se je ravno tako opravičil, gospod Lidijo Glavina, predsednico
               uprave SDH d.d., gospoda Blaža Brodnjaka, predsednika uprave NLB d.d., gospoda
               Primoža Karpeta, predsednika nadzornega sveta NLB d.d., dr. Franceta Arharja,
               svetovalca predsednika republike, ki se mu opravičujem, ker smo ga navedli v sklicu
               kot svetovalca Vlade, svetovalca predsednika Vlade, ne svetovalca predsednika
               republike v sklicu. Dr. Ano Polak Petrič in dr. Andraža Zidarja iz sklada Republike
               Slovenije za nasledstvo, predstavnike Banke Slovenije, Vlade, Ministrstvo za finance,
               Ministrstvo za zunanje zadeve, Slovenskega državnega holdinga, Nove Ljubljanske
               banke, Sklada Republike Slovenije za nasledstvo, naknadno sem na sejo povabil še mag.
               Mojco Majič, direktorico Agencijo za javni nadzor nad revidiranjem, dr. Marjana
               Odarja, direktorja Slovenskega inštituta za revizijo ter seveda tudi predstavnike teh
               dveh inštitucij.</p>
               <p>Na začetku bom povedal razloge zakaj sem se odločil za sklic te seje, potem
               predlagam, da, predlagam, da dobimo besedo najprej člani komisije in seveda povemo
               svoje mnenje o tem in povemo seveda tudi vprašanja, če kogarkoli kaj zanima in potem
               predlagam, da dobijo besedo predstavniki Ministrstva za finance, Banke Slovenije,
               Nove Ljubljanske banke <stage type="mag"/>(nadaljevanje)
               in seveda tudi vseh ostalih. Tako da, nekoliko obrnjen je postopek, kot je bil
               običajno, gre pa seveda tudi za to, da je vse skupaj v skladu s poslovnikom, ki ureja
               delovanje te komisije.</p>
               <p>Gre za informacijo, namreč, iz mednarodnih krogov in razlog za sklic seje je ta
               informacija o tem, da je Nova ljubljanska banka plačala zahtevek, ki izhaja iz sodb
               (?) hrvaškega sodišča. Zdaj, ali gre za en zahtevek ali za dva zahtevka… Nekaj tega
               je bilo objavljeno v nemških časopisih, nekaj na agenciji Bloomberg. Tukaj je ocena,
               ocenjujem, da gre to v nasprotju s slovensko zakonodajo. Govorimo seveda o sporazumu
               o nasledstvu in govorimo o memorandumu, ki ste ga sprejeli in podpisali slovenska in
               hrvaška vlada. V tem memorandumu je Slovenija dejansko dala odprta vrata za vstop
               Hrvaške v Evropsko unijo, odprla ta vrata, na drugi strani pa se je Hrvaška zavezala,
               da bo odpravila kakršnekoli že obstoječe tožbe in da ne bo vlagala novih tožb. To se
               ni zgodilo, obstaja pa seveda tudi ustavni zakon iz leta 1994, zaradi česar je po
               mojem mnenju in mnenju še nekaterih nesprejemljivo, da Nova ljubljanska banka
               plačuje, če jih plačuje - to seveda domnevno plačuje, ni bilo to zanikano -,
               zahtevke, ki jih nalaga hrvaško sodišče. Menim, da to tudi ni v skladu s slovenskim
               pravnim redom. To seveda pomeni tudi ekonomske implikacije za samo banko. Zakaj?
               Zaradi tega, ker se v bistvu ustvarja neka praksa in teh zahtevkov ali pa vseh teh
               obveznosti naj bi bilo po izjavi predsednika Vlade, dr. Mira Cerarja, to izjavo imam
               tukaj, za 400 milijonov in on je govoril o tem, da je treba zaščititi slovenske
               davkoplačevalce in da se to ne sme plačevati in da bi bilo to seveda v nasprotju.</p>
               <p>V Slovenski demokratski stranki smo zaradi tega tudi dejansko vložili dopolnitev
               ustavnega zakona, ki eksplicitno določa, da je to prepovedano. Ne glede na to, da
               vemo, da je to že prepovedano, da to ni v skladu s slovenskim pravnim redom, smo
               dejansko naredili še to. Tukaj gre za več finančnih in ekonomskih implikacij, tudi v
               povezavi s tem, in tukaj pričakujem odgovor ministrice za finance oziroma državnega
               sekretarja, kaj je s prodajo Nove ljubljanske banke. Včerajšnje poročilo Evropske
               komisije govori o tem, da so v Sloveniji zaradi tega, ker je Nova ljubljanska banka
               še zmeraj v državni lasti povečana tveganja, povečana finančna tveganja. To se nanaša
               predvsem na kredite, na kreditno politiko, o tem govori samo poročilo. Kaj o tem meni
               Banka Slovenije, če imamo v Sloveniji povečana finančna tveganja in o tem govori
               Evropska komisija? In kaj je z zavezami o prodaji Nove ljubljanske banke in po kakšni
               ceni, če upoštevamo, pa še enkrat citiram predsednika Vlade, da ne bom koga drugega,
               ker so te informacije tudi od drugod, da gre za 400 milijonov, ki jih je treba
               zaščititi, da jih davkoplačevalci ne bodo plačali? To so glavni razlogi za sklic te
               seje. <stage type="mag"/>(nadaljevanje) Mimogrede, od leta
               1990 je država v Novo ljubljansko banko plačala skupaj s KAD in SOD 35 milijonov več
               kot 4 milijarde in dobila, vključno s tem, da smo prodali del Nove ljubljanske banke
               KBC, natančno 664 milijonov. Razlika je tukaj očitna. In zdaj govorimo na eni strani
               o ceni, ki naj bi bila zaradi tega nižja in zaradi tega bodo seveda na izgubi
               davkoplačevalci, na drugi strani pa govorimo o povečanju tveganja finančnega sistema,
               povečanem tveganju v Sloveniji, ker banka ni prodana in nas na to opozarja Evropska
               komisija, in govorimo o povečanem tveganju, da bo cena manjša zaradi tega, ker
               obstajajo neke potencialne obveznosti Nove ljubljanske banke. Kam je zdaj ta Vlada
               pripeljala to banko, vključno tudi s tem, kam jo je pripeljala uprava? Govorimo pa
               seveda o dobrih poslovnih rezultatih v letu 2017, ko govorimo o 220 milijonih, in
               tako naprej. Vendar, s temi potencialnimi obveznostmi ali brez in tukaj gre
               davkoplačevalski denar. Davkoplačevalci so poleg tega, da banke, tudi Nova
               ljubljanska banka, služijo na razliki med obrestnimi merami, ki se dajejo na kredite
               in depozite, in služijo na tako imenovanih neobrestnih prihodkih, ko za vsako plačilo
               davkoplačevalci plačajo neko provizijo, bodo zdaj še enkrat na izgubi. Zdaj, tukaj
               je, spoštovani državni sekretar, Banka Slovenija, predsednik uprave, predsednik
               nadzornega sveta Nove ljubljanske banke, vprašanje do kdaj še in ali je to dejansko
               res. Zaradi tega so moja vprašanja, potem bom dal besedo še ostalim poslankam in
               poslancem, ali je res, da je Nova ljubljanska banka plačala te hrvaške zahtevke ali
               kakršenkoli hrvaški zahtevek. Kaj seveda to dejansko pomeni? In v bistvu je to prvo
               moje vprašanje, da sploh vemo potem, kako naprej. Kaj to zdaj dejansko pomeni? Kajti,
               informacij o kakršnemkoli zanikanju te informacije jaz nisem dobil. Tukaj bi bilo
               treba najprej to razčistiti. Jaz upam, da to ni kakšna bančna tajnost. Odgovor je
               lahko samo »Ja« ali »Ne«.</p>
               <p>Zdaj dajem pa besedo ostalim kolegom in kolegicam. / oglašanje iz dvorane/</p>
               <p>Postopkovno, dr. Matić.</p>
            </sp>
            <sp xml:id="SDT7-KZNJF-redna-53-2018-03-08.sp2">

               <speaker>DR. DRAGAN MATIĆ (PS SMC):</speaker>

               <p>Hvala za besedo, gospod predsednik.</p>
               <p>V skladu s parlamentarno prakso na vseh odborih je običaj, da se najprej, potem ko
               predstavite razloge za sklic seje, daje besedo vabljenim, da potem slišimo odgovore
               na vprašanja, ki jih vi sami postavljate, in potem na tej osnovi lahko poteka tudi
               utemeljena razprava članov odbora oziroma komisije. Zdaj, zakaj je potrebno obrniti
               logiko in najprej opraviti razpravo članov komisije, meni pravzaprav ni jasno, ker
               sami ne vemo. Postavili ste vprašanja državnemu sekretarju in vsem vabljenim, oni
               niso uspeli niti odgovoriti, niti pojasniti in na osnovi vaših dvomov ali pa vprašanj
               opravljati razpravo, se mi zdi, nima smisla. Predlagam, da jim daste najprej besedo,
               tako kot je običaj v parlamentu, na vseh delovnih telesih in potem bo na osnovi
               njihov pojasnil verjetno naša razprava veliko bolj utemeljena in bomo lahko prišli
               tudi do kakšnih zaključkov. To je moj proceduralni predlog.</p>
            </sp>
            <sp xml:id="SDT7-KZNJF-redna-53-2018-03-08.sp3">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Glejte, v skladu s Poslovnikom, dr. Matić, je možno tudi obrnjeno in v skladu s
               parlamentarno prakso so te seje Komisije za nadzor javnih financ potekale tudi
               obrnjeno, morda manj v tem sklicu, ampak v drugem sklicu.</p>
               <p>Ampak glede na to, da sem jaz postavil že nekaj vprašanj, dajem možnost še drugim
               članom, da ne boste rekli, da samo jaz dajem vprašanja na začetku. Predlagam, da še
               drugi enakopravno, da si ne bi lastil te vloge predsednika in samo jaz v uvodu dajal
               ta vprašanja, da še drugi postavite vprašanja, če jih imate. Če jih nimate, jih potem
               ni treba, bomo naredili en krog, bodo gostje povedali, kar želijo ali pa bodo
               odgovorili na vprašanja - nekatera lahko, nekatera ne ali pa na vsa, upam, da na vsa
               - in potem bomo zadevo nadaljevali. Tako da bo, jaz tukaj računam, več <stage type="mag"/>(nadaljevanje) krogov, ampak v skladu s
               parlamentarno prakso in demokratičnostjo vodenja te seje dajem tudi vam, spoštovani
               kolegi in kolegice, to možnost, da postavite vprašanja na začetku.</p>
               <p>Dr. Horvat se je tukaj že javil. Se opravičujem, Jožef Horvat se je že javil.</p>
               <p>Izvolite. Pa Alenka Bratušek se je tudi javila.</p>
            </sp>
            <sp xml:id="SDT7-KZNJF-redna-53-2018-03-08.sp4">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik.</p>
               <p>Lep pozdrav vsem, še posebej vabljenim gostom.</p>
               <p>Ja, res nas, torej nas, parlamentarce nekoliko preseneča, da se Vlada dela, kot da
               nič ne ve o teh izplačilih, ki jih Nova ljubljanska banka na podlagi sodb hrvaških
               sodišč realizira. Številke so zaskrbljujoče. Morda mi bo zdaj spet kdo očital, da
               strašim. Ne strašim, sem pa zelo zaskrbljen. O potencialni številki teh izplačil je
               govoril premier in ne bom ponavljal.</p>
               <p>Naša vlada in hrvaška vlada sta 11. marca 2013 na Mokricah podpisali memorandum o
               soglasju med Vlado Republiko Slovenije in Vlado Republike Hrvaške, kjer sta se
               dogovorili in soglašali, da se rešitev za prenesene devizne vloge Ljubljanske banke
               na Hrvaškem najde na podlagi sporazuma o vprašanjih nasledstva, bolj konkretno
               priloga C. Naša vlada je potem ta memorandum tudi ratificirala z uredbo v skladu z
               Zakonom o zunanjih zadevah. Naša ocena je, da pravne podlage, bodisi pogodbene,
               bodisi zakonske, za bremenitev Nove ljubljanske banke ni, zato smo začudeni, da se ta
               izplačila na podlagi sodb hrvaških sodišč realizirajo. Vsaj tako beremo v dnevnem
               časopisju. Tudi sam želim spomniti na ustavni zakon iz leta 1994, s katerim je
               Slovenija zelo jasno sporočila, predvsem tujim upnikom, ki so bili upniki po novem
               finančnem sporazumu z Jugoslavijo, kjer so bili milijardni dolgovi v ameriških
               dolarjih, da NLB za te dolgove ne odgovarja. NLB je z ustavnim zakonom dejansko
               začela svoje življenje, stara Ljubljanska banka pa je nadaljevala poslovanje za
               obveznosti, ki so bile sprejete do takrat. Mi mislimo, upamo, da v NLB od vsega
               začetka vedo, kakšen je ustavni red v Republiki Sloveniji. Njihova pravna služba je
               imela takih primerov še in še, tako da ne vem, kaj je bil tisti sprožilec, da se je
               zgodilo to, kar se je zgodilo, ob tem pa preseneča, da Vlada kot predstavnica
               lastnika ali, bolj točno, kot delniška skupščina Nove ljubljanske banke, d.d.
               pravzaprav pravi, da o tem skoraj nič ne ve. Čudi se, da so bila ta plačila na
               podlagi sodb hrvaških sodišč realizirana. Se pa tukaj zdaj spet soočamo z neko
               situacijo, ko moramo braniti interes Republike Slovenije, to je seveda naša naloga,
               potem ko neka druga država ne spoštuje mednarodnih dogovorov. Hočem reči, da mi ne
               vodimo proaktivne politike. Tu kažem s prstom na celotno Vlado, ker pa gre za
               mednarodne sporazume, dogovore, pogodbe, pa morda toliko bolj na Ministrstvo za
               zunanje zadeve.</p>
               <p>Kot je že predsednik odprl vprašanje privatizacije, mi toliko govorimo, sploh pa od
               29. junija lansko leto naprej, o spoštovanju vladavine <stage type="mag"/>(nadaljevanje) prava in tako dalje in tako dalje, sami pa
               pravzaprav pozabljamo in je država Slovenija, obžalujem, velik kršitelj dogovorov,
               zavez, ki jih je dala sama. Stokrat ali pa še večkrat sem v tej hiši spomnil na
               zavezo slovenske vlade, ni važno, katere, slovenska vlada je slovenska vlada, iz 18.
               decembra 2013, dokument SA-33229, s katerim je Evropska komisija dovolila državno
               pomoč Novi Ljubljanski banki v višini 1.550 milijonov evrov, s tem je slovenska
               vlada, torej Slovenija, sprejela tudi zavezo, da Novo Ljubljansko banko privatizira
               do konca leta 2017, to je naloga vlade, te Vlade - te Vlade, ki je vladala leta 2017,
               ne neke prihodnje niti prejšnje, prav te. A to se ni zgodilo in lahko rečemo, da se
               je ta Vlada pofučkala na zavezo Slovenije. Zdaj, če kdo misli, da bomo tu izšli kot
               zmagovalci, se krepko moti. In to, poglejte, to mene zelo skrbi, mi izgubljamo
               generalno na celi črti, kar se tiče kredibilnosti te države. Saj nas nihče več resno
               ne jemlje, vsak dan imamo manj zaveznikov. Kdo bo za vse to odgovarjal - nihče,
               trpeli bodo pa davkoplačevalci.</p>
               <p>Zato je prav, da imamo to sejo, in je prav, da, gospod predsednik, tudi vztrajate pri
               tem, da pride, morda v nadaljevanju, na to sejo, kadarkoli pač, tudi predsednik Vlade
               in pove o tem, kaj se zdaj dogaja glede realizacije izplačil na podlagi sodb hrvaških
               sodišč in kaj se zdaj pravzaprav dogaja na področju privatizacije. Tu na nek način
               moram stopiti na stran ministrice za finance, ki je nekoč že imela neko rešitev, ni
               imela politične podpore na Vladi, ker sta tam vsaj dve koalicijski stranki zaustavili
               privatizacijo - in ti, ki so zaustavili, ki zaustavljajo, morajo prevzeti
               odgovornost. Ministrica je takrat ponudila odstop, Cerar tega odstopa ni sprejel. In
               mislim tudi, da se morajo nehati te procesije, ko Vlada pošilja ministrico za finance
               v Bruselj k pristojni komisarki, ta zadeva se mora dvigniti na nivo predsednika
               Vlade, predsednik Vlade se mora o nadaljnjih postopkih privatizacije Nove Ljubljanske
               banke pogovarjati v imenu Republike Slovenije.</p>
               <p>Toliko zaenkrat, gospod predsednik. Hvala lepa.</p>
            </sp>
            <sp xml:id="SDT7-KZNJF-redna-53-2018-03-08.sp5">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Mag. Alenka Bratušek, izvolite.</p>
            </sp>
            <sp xml:id="SDT7-KZNJF-redna-53-2018-03-08.sp6">

               <speaker>MAG. ALENKA BRATUŠEK (PS NP):</speaker>

               <p>Najlepša hvala.</p>
               <p>Lep pozdrav vsem prisotnim še z moje strani!</p>
               <p>Tudi sama bom začela s tem, da sem razočarana, da je Vlada danes poslala v ogenj samo
               državnega sekretarja. Mislim, da je neodgovorno, da ni z nami predsednika Vlade ali
               pa vsaj nekoga iz kabineta, ki se s tem ukvarja. Cel kup ima državnih sekretarjev,
               med njimi naj bi bil tudi državni sekretar, odgovoren za upravljanje ali pa
               razpolaganje ali karkoli z državnim premoženjem. Enako mislim, da bi tu morala biti
               ministrica za finance. Ker je to, kar imamo danes na mizi, po moji oceni v tem
               trenutku največji problem Slovenije, zato ker je tako ekonomski in mogoče še bolj
               politični. Jaz upam, da bomo prišli do tega, zakaj se je to naredilo, ali je lastnik
               to vedel, kdo v imenu lastnika je to vedel, je Vlada Republike Slovenije vedela, kaj
               Nova Ljubljanska banka namerava, in kako tudi akterji na drugi strani pravzaprav
               vidijo rešitev.</p>
               <p>Ja, leta 2013 nam je Evropska komisija, zato da smo lahko izpeljali državno pomoč in
               v Novo Ljubljansko banko dali <stage type="mag"/>(nadaljevanje) približno milijardo in pol davkoplačevalskega denarja,
               postavila neke pogoje. Lahko so to zaveze, lahko govorimo o zavezah, skratka, brez
               spoštovanja tega, kar v tisti odločbi piše, naša država ne bi smela pomagati Novi
               Ljubljanski banki z davkoplačevalskim denarjem. Ampak nekaj je treba povedati,
               Bruselj od nas ni zahteval nič, kar mi že sami ne bi sprejeli. Leta 2012 je Državni
               zbor sprejel odločitev, da proda Novo Ljubljansko banko, v enaki višini, 75 %,
               oziroma tako, da lastništvo države ostane v višini 25 % plus ena delnica. To je
               sprejel Državni zbor. Ker če tega Državni zbor ne bi sprejel, nihče v tej državi ne
               bi mogel dati zaveze, o katerih je prej govoril gospod Horvat, brez sklepa o prodaji
               Nove Ljubljanske banke v tem Državnem zboru. Da ne govorim, da so ta sklep podprle
               tudi stranke ali pa stranka, ki danes ostro nasprotuje prodaji Nove Ljubljanske
               banke, ampak to je pač politična realnost naše države. Neodgovorno je, da to zavezo
               gre Vlada skupaj s SDH spreminjati 21. 12. 2017 - 21. 12. 2017! -, rok za izpolnitev
               te odločbe je bil pa 31. 12. 2017. Zato, gospa Glavina, me zanima, kakšen je vaš
               komentar na odločitev Vlade, da deset dni, devet dni, deset pravzaprav, ja, pred
               iztekom roka za izpolnitev vsega, kar v tistem dokumentu piše, gre Vlada to odločitev
               spreminjati, in kakšne posledice bo to imelo za banko in za državo. Je pa res, da
               Vlada Mira Cerarja ni prvič takrat te odločbe želela spremeniti. Mislim, da je bil
               maj 2017, ko si je Vlada zaželela, da v letu 2017 proda samo polovico banke, in
               seveda ji je Evropska komisija tudi pritrdila oziroma se strinjala s spremembo in
               dobili so spremenjeno odločbo Evropske komisije. Potem naj bi svetovalci, ki so vam
               pomagali pri prodaji - tako pravi predsednik Vlade, mislim, da je šlo za tuje
               svetovalce -, naj bi kar naenkrat spremenili svoje mnenje glede vpliva teh tožb
               hrvaških varčevalcev na Novo Ljubljansko banko. Jaz želim slišati s strani SDH, ali
               obstaja dokument o tem, kako so marca 2017 ti, in domnevam, relativno veliki
               strokovnjaki, ker naj bi šlo za nemško veliko podjetje, ki vam je pomagalo pri
               postopku prodaje, kako lahko od marca do maja radikalno spremenijo svoje stališče, ob
               tem da je to stvar, ki je že 25 let na mizi, ti hrvaški varčevalci niso od včeraj in
               mi nismo junija ugotovili, da naša država in NLB imata s tem probleme. Tako jaz želim
               ali pa, predsednik, predlagam, da od SDH zahtevamo ta dokument, da ne bo predsednik
               govoril nečesa, kar ni res, če obstaja. In predvsem bi rada slišala od SDH, ali so
               temu tujemu svetovalcu določene stvari skrivali, mu niso bile poznane, če je sploh
               res, da je on oziroma ta svetovalec, svetovalna družba, spremenil stališče.</p>
               <p>Eden od razlogov za zamik prodaje naj bi bili tudi hrvaški varčevalci oziroma tožbe
               teh hrvaških varčevalcev, če govorimo poenostavljeno, da ne uporabljam vseh dolgih
               nazivov. Čeprav vem, ampak to je tudi vse neuradno, naj bi Vlada predlagala zamik
               samo za eno leto. Zdaj mi pa povejte, kako boste v enem letu to rešili. 25 let nismo,
               kako boste to rešili v enem letu? Ali je razlog samo ta, da ta vroč kostanj, to je
               problem varčevalcev in prodaja Nove Ljubljanske banke, pač prepustite novi Vladi,
               tako kot cel kup drugih stvari. Jaz ne bom govorila, če je bilo to izvršeno, ker, na
               žalost, so <stage type="mag"/>(nadaljevanje) tuje tiskovne
               agencije pač na Hrvaški strani dobile potrditev, da je ta tožba mislim, da v višini
               800 tisoč evrov bila plačana, tako, da za mene to več ni vprašanje ali da ali ne,
               vprašanje je samo zakaj in kaj je bil razlog, da prve v višini mislim, da 25 ali 75
               tisoč evrov ni Nova Ljubljanska banka plačala, je šlo za izvršbo, v drugi se je pa
               odločila, da se ta tožba plača. In Banko Slovenije, Ministrstvo za finance, SDH in
               NLB, sprašujem, če to pomeni, da banka mora dati vse morebitne zahtevke, to je
               približno 400 milijonov v rezervacije in kaj to pomeni za kapitalsko ustreznost
               banke? To bi želela zelo jasen odgovor. Najprej, minister Erjavec, mislim, da sem ga
               včeraj slišala po televiziji govoriti, da je šlo za nezakonito dejanje, je kdo
               ukrepal, kako ukrepal? Če ni, zakaj ni? Ste se z Vlado sestali oziroma s
               predsednikom, mogoče tudi z ministrom za zunanje zadeve, ja gre za politično in tudi
               mednarodno vprašanje in jaz mislim, da je še kar nekaj vprašanj, ki so zelo pereča.
               In na katere ne samo mi, tudi slovenska javnost mora dobiti odgovore, tako, da jaz
               upam, da bomo čim bolj eksaktni, tudi na drugi na drugi strani, čim bolj jasne
               odgovore, ker predvsem bi pa mogoče bilo dobro slišati kaj Vlada sploh namerava, ker
               že 14 dni vleče to odločitev, 14 dni se ne zgodi nič. Ja ministrica za finance
               predlaga nekaj, mi ne vemo točno kaj, enkrat prej je predlagala, da bi država pač
               prevzela jamstvo za to, se Vlada ni odločila za to, zdaj sploh ne vem kaj predlaga,
               ampak to se tako ne dela, gre za veliko denarja in kot drugo še enkrat, gre za
               prvovrsten politični problem. S sosedi imamo več stvari odprtih, tukaj smo jim pač še
               malo pomagali, da so določene stvari bolj na njihovi kot na naši strani in nekdo, pa
               tukaj ne mislim predvsem Nove Ljubljanske banke, ampak predvsem politiko bo za to kar
               se je zgodilo moral prevzeti odgovornost po moji oceni.</p>
            </sp>
            <sp xml:id="SDT7-KZNJF-redna-53-2018-03-08.sp7">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Gospod Janez Janša, izvolite.</p>
            </sp>
            <sp xml:id="SDT7-KZNJF-redna-53-2018-03-08.sp8">

               <speaker>JANEZ (IVAN) JANŠA (PS SDS):</speaker>

               <p>Ja, hvala lepa.</p>
               <p>Na začetku naj rečem, da je tudi meni žal, da tukaj ni predsednika Vlade, ki očitno
               podcenjuje problem katerega del je, včeraj je imel čas biti v Kopru na otvoritvi neke
               makete, kar je bom rekel unikatni primer v zgodovini predsednikov Vlad pri nas in
               drugod, danes ga pa tukaj ni. Čeprav danes Državni zbor dopoldne in popoldne
               obravnava neke stvari, ki so, mislim na delovnih telesih, ki so vitalnega pomena za
               prihodnost države in predvsem za žepe slovenskih davkoplačevalcev. Razpravljamo o
               nečemu česar sploh po mojem mnenju ne bi smelo biti, ne vem, če to poznate to
               knjižico, imenuje se Ustava Republike Slovenije in v 153. členu piše, Zakoni,
               podzakonski predpisi in drugi splošni akti morajo biti v skladu z Ustavo, zakoni
               morajo biti v skladu z splošno veljavnimi načeli mednarodnega prava in z veljavnimi
               mednarodnimi pogodbami, ki jih je ratificiral Državni zbor, podzakonski predpisi in
               drugi splošni akti morajo biti v skladu z Ustavo in z zakoni, posamični akti in
               dejanja državnih organov, organov lokalnih skupnosti in nosilcev javnih pooblastil
               morajo temeljiti na zakonu ali na zakonitem predpisu. Predpisi morajo biti objavljeni
               preden začnejo veljati, se pravi najkasneje od decembra leta 91 imamo v tej državi
               neko hierarhijo pravnih aktov, ki je določena v najvišjem pravnem aktu, kjer na vrhu
               Ustava, potem so ratificirane mednarodne pogodbe, zakoni, podzakonski akti na ravni
               Vlade in tako naprej. In nižji akti morajo biti v skladu z višjimi, ker, da pride do
               nasprotij, o tem odloča Ustavno sodišče. Nekje sredi poletja leta 94 je v tej hiši
               prišlo do neke situacije, ki je bila unikatna.<stage type="mag"/>(nadaljevanje) Državni zbor oziroma poslopje Državnega zbora je bilo
               takrat blokirano, poslanci niso smeli ne ven, ne notri, niti novinarji, sklicana je
               bila izredna seja in na tej seji se je sprejel ustavni zakon. Postopek je bil
               izpeljan v nekaj urah od začetka do konca. Ta ustavni zakon je objavljen skupaj z
               Ustavo, še vedno in še vedno velja, v veljavo pa je stopil takoj, ko je bil sprejet.
               Ta zakon je izhajal iz dejstva, ki je napisano na samem začetku. Piše: »Izhajajoč iz
               ugotovitev, da je zaradi pomanjkanja volje nekaterih drugih držav, nastalih na
               ozemlju nekdanje SFRJ in bank s sedežem v teh državah, zaradi dejanskih in pravnih
               razlogov Republika Slovenija prisiljena sprejeti ustavni zakon o dopolnitvah
               ustavnega zakona za izvedbo Temeljne ustavne listine o samostojnosti in neodvisnosti
               Republike Slovenije.« V Državni zbor so takrat prišli guverner Banke Slovenije gospod
               Arhar, finančni minister gospod Gaspari, predsednik vlade dr. Drnovšek in razložili
               situacijo, na podlagi katere je potem Državni zbor, mislim da, soglasno na zaprti
               seji z združevanjem vseh možnih postopkov sprejel med drugim tudi naslednje:
               »Ljubljanska banka d.d., Ljubljana in Kreditna banka Maribor, d.d. Maribor prepustita
               poslovanje in premoženje novima bankama, ustanovljenima po določbah tega ustavnega
               zakona. Ne glede na določbo prejšnjega odstavka Ljubljanska banka d.d., Ljubljana in
               Kreditna banka Maribor, d.d. Maribor obdržita: prvič, celotne potencialne obveznosti
               iz naslova solidarne odgovornosti po NFS in druge potencialne obveznosti iz razmerij
               do Narodne banke Jugoslavije in nekdanje SFRJ za tisti del, za katerega so dolžniki v
               drugih republikah nekdanje SFRJ; obdržita tudi pripadajoče terjatve iz teh naslovov.«
               Oboje je bilo. Od dne, ko je bil ta ustavni zakon, 27. julija 1994 objavljen v
               Uradnem listu, je ta zakon veljaven in s temi terjatvami Nova ljubljanska banka in
               Nova kreditna banka Maribor nimata nič po slovenskem pravu. Ta zakon še vedno velja.
               Zdaj, če obstaja še kakšen tajni Uradni list, ki ga mi ne poznamo, kjer je bil ta
               zakon razveljavljen, naj mi ga kdo pokaže, mislim pa, da ga ni. Tudi nobenih izrednih
               razmer v tem času ni bilo, kjer bi bilo to možno. Torej, ta zakon še vedno velja in
               se je do nedavnega tudi izvajal. Ker seveda sosednja država tudi na tem področju ni
               veliko dala na svoje zaveze, Republika Hrvaška je namreč podpisala sporazum o
               nasledstvu, kjer so te terjatve prepoznane tudi iz njihove strani kot del pogajanj o
               nasledstvu… Skratka, Hrvaška se tega ni držala in hrvaška sodišča so začela postopke,
               na podlagi katerih so skušala izterjati nekaj, kar ni možno izterjati od subjektov,
               kot sta Nova ljubljanska banka ali pa Nova kreditna banka Maribor. Ta ustavni zakon
               je Slovenija prenesla tudi v Evropsko unijo. Se pravi, temu nihče ni osporaval, ko
               smo stopili v Evropsko unijo. Takrat smo morali spremeniti in evropskemu pravu
               prilagoditi vrsto zakonov, nekatere tudi anulirati, tega pa nismo in še vedno velja.
               Ker je <stage type="mag"/>(nadaljevanje) ustavna
               materija, je tudi nad morebitnimi predpisi na evropski ravni. Ti ne morejo biti, če
               veljajo za Slovenijo, v nasprotju s slovensko Ustavo in s tem ustavnim zakonom in
               pravno formalno je ta stvar popolnoma čista za Slovenijo. Čista bi morala biti tudi
               za Republiko Hrvaško, kajti, ker so hrvaška sodišča ob opogumljanju s strani hrvaške
               vlade, predvsem njihovega Ministrstva za finance in centralne banke kljub Sporazumu o
               nasledstvu, ki so ga podpisali, sprožala postopke proti slovenskim finančnim
               institucijam in ker hrvaška centralna banka ni dovolila Novi ljubljanski banki in
               Novi kreditni banki Maribor poslovanja na Hrvaškem, zaradi česar je nastala velika
               škoda in zaradi česar bi seveda morala Slovenija blokirati poglavje o prostem pretoku
               kapitala, ko je Hrvaška vstopala v Evropsko unijo in ga je tudi blokirala, dokler ni
               prišla blagoslovljena vlada Boruta Pahorja, ki je to potem kljub vsem opozorilom
               spregledala. Problem se je potem zaradi naših spregledov, pa seveda zaradi ravnanja
               Hrvaške in kršenja nekega sporazuma, ki ga niso razveljavili, so ga pa kršili,
               izpostavil tik pred dokončnim vstopom Hrvaške v Evropsko unijo. Zdaj, naslednji
               teden, 13. marca bo minilo pet let, od kar smo pravno formalno to vprašanje potem
               ponovno zaprli. Po dolgih pogajanjih, neprespanih nočeh in poskusih številnih
               mediacij smo 13. marca leta 2013… Sva 11. marca 2013 (trinajstega je bil potem /
               nerazumljivo/ ratificiran) s predsednikom hrvaške vlade, takrat je bil to gospod
               Milanović, podpisala memorandum, v katerem piše: »Vlada Republike Slovenije in Vlada
               Republike Hrvaške soglašata, da se rešitev za prenesene devizne vloge Ljubljanske
               banke na Hrvaškem najde na podlagi Sporazuma o vprašanjih nasledstva (Priloga C).«
               Hrvaška je ponovno podpisala, da se bo držala nečesa, za kar se je enkrat itak že
               zavezala. Potem, v tretjem odstavku 1. člena tega memoranduma tudi piše: »Vlada
               Republike Hrvaške na podlagi tega memoranduma o soglasju do končne rešitve tega
               vprašanja skladno z drugim odstavkom zagotovi ustavitev vseh sodnih postopkov, ki sta
               jih začeli dve hrvaški banki zvezi s prenesenimi deviznimi vlogami. Vlada Republike
               Slovenije zagotovi, da bo Ljubljanska banka kot tožena stranka v teh postopkih
               soglašala z ustavitvijo.« In: »Vlada Republike Slovenije se zavezuje, da bo v
               Državnem zboru nemudoma začela postopek za ratifikacijo Pogodbe o pristopu Republike
               Hrvaške k Evropski uniji.« To smo tudi naredili in Slovenija je ratificirala to
               pogodbo in Hrvaška je šla v Evropsko unijo. Zdaj, ta memorandum je bil dva dni po
               podpisu v Sloveniji ratificiran in objavljen v Uradnem listu in je postal del
               pravnega reda te države, ki velja za vlado, Banko Slovenije, Novo ljubljansko banko,
               Novo kreditno banko Maribor in vse ostale banke, ki poslujejo v Sloveniji.</p>
               <p>Zaradi vsega naštetega je eno majhno presenečenje kljub vsemu, kar smo že dali skozi
               v poskusih urejanja razmer s sosednjo državo, da se v sosednji državi vlada, sodišča
               ne držijo tega sporazuma. Ampak, kot pravim, to je majhno presenečenje, ker tega
               nismo doživeli prvič. Zelo veliko presenečenje pa je, da se Nova ljubljanska banka v
               100-odstotni državni lasti pet let potem, ko je bil ta memorandum objavljen, in 24
               let potem, ko je bil sprejet ta ustavni zakon, dela, da tega ni, <stage type="mag"/>(nadaljevanje) če držijo ti podatki, in očitno
               držijo, da je bila ena od teh tožb, iztožena na hrvaških sodiščih, plačana. Kako se
               je to dogajalo, kakšne so bile okoliščine, bomo zelo z zanimanjem prisluhnili tem
               razlagam. V nobenem primeru se to ne bi smelo zgoditi.</p>
               <p>Da zadeva ni slučajna in da se to ni zgodilo po kakšni računovodski pomoti, dokazuje
               tudi izjava predsednika Vlade, iz katere izhaja, da je Vlada to očitno sprejela kot
               neko dejstvo, ki ga je treba vzeti v obzir, in zdaj Vlada razpravlja o tem, kako
               omogočiti rezervacije za primer, če se na hrvaških sodiščih iztoži vse, za kar se
               lahko toži, vključno z obrestmi tam za 400 in več milijonov evrov. To, da se Vlada
               sploh pogovarja o tem, ob dejstvu, da ustava in ustavni zakon še vedno veljata, je
               zame, bom rekel, prvovrstno presenečenje. Čakali smo dva tedna, da bi od nekod prišlo
               neko logično pojasnilo, in tega pojasnila nimamo. Vse, kar je še dodatno bilo rečeno,
               je samo potrjevalo naš vtis, da gre za eklatantno kršitev pravnega reda v Republiki
               Sloveniji. Zaradi tega smo skupaj z Novo Slovenijo včeraj vložili - smo bili
               prisiljeni vložiti ustavni zakon za dopolnitev že citiranega ustavnega zakona, kjer
               se enostavno na ustavnopravni ravni takšno ravnanje prepoveduje, dodatno, in
               vzpostavlja mehanizme, da se stvari, če do kršitev pride, praktično avtomatsko
               povrnejo v prejšnje stanje, tako da slovenski davkoplačevalci, glede na to, da je
               banka v državni lasti, niso oškodovani. Kot že rečeno, tak zakon bi pravzaprav bil
               nepotreben, če do tega ne bi prišlo, in do tega sploh ne bi smelo priti, vidimo pa v
               situaciji, ko je do tega vendarle prišlo, v tem edini izhod, da se prepreči
               nadaljevanje škode in da zadeva deluje tudi preventivno.</p>
               <p>Preden rečem še kaj več o odgovornosti, pa, kot že rečeno, bom zelo z veseljem
               prisluhnil razlagam predstavnikov Vlade, Slovenskega državnega holdinga in Nove
               Ljubljanske banke, ker ne glede na neke očitnosti v tej zadevi je meni vse skupaj še
               zmeraj zadeva na meji verjetnosti.</p>
            </sp>
            <sp xml:id="SDT7-KZNJF-redna-53-2018-03-08.sp9">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Ugotavljam, da ni več razpravljavcev s strani članic in članov komisije, zato dajem
               besedo gostom. Kdo želi prvi besedo? Državni sekretar Ministrstva za finance, gospod
               Gorazd Renčelj, izvolite.</p>
            </sp>
            <sp xml:id="SDT7-KZNJF-redna-53-2018-03-08.sp10">

               <speaker>MAG. GORAZD RENČELJ:</speaker>

               <p>Hvala lepa za besedo.</p>
               <p>Dobro jutro vsem! Spoštovani predsedujoči, spoštovane članice in člani komisije, jaz
               bom na začetku, kljub temu, kako se je seja začela, podal nekaj uvodnih razlag, pa
               potem poskusil odgovoriti na vprašanja, ki so bila postavljena v razpravi.</p>
               <p>Tema današnje seje se nanaša na nerešeno vprašanje prenesenih deviznih vlog stare
               Ljubljanske banke oziroma njene podružnice, ki je delovala na Hrvaškem. Tema zadeva
               eno od bistvenih nevralgičnih točk v naših odnosih s sosednjo državo, ki izhaja
               predvsem iz nerazrešene dediščine sobivanja v skupni državi in kjer se Slovenija še
               enkrat več sooča s posledicami nespoštovanja mednarodnopravnih obveznosti sosednje
               države. Kot taka je tematika izredno občutljiva in narekuje skrajno mero previdnosti
               pri komuniciranju. Takšnega pristopa smo se na Ministrstvu za finance doslej vedno
               držali in tudi danes bo to tako. Ta seja je javna in treba je upoštevati, da je njena
               vsebina dostopna tudi javnosti onkraj meja Slovenije. Zato vnaprej napovedujem, da
               bom v tej uvodni razpravi, pa tudi v nadaljevanju se omejil zgolj na vsebine, ki smo
               jih doslej že javno komunicirali v zvezi s to problematiko. <stage type="mag"/>(nadaljevanje) Sama problematika nerešenega vprašanja
               deviznih vlog seveda ni nova, kot je bilo tudi razbrati iz dosedanjih razprav.
               Privredna banka Zagreb in Zagrebačka banka sta tožbe proti Ljubljanski banki in Novi
               Ljubljanski banki v imenu in za račun Republike Hrvaške začeli vlagati v bistvu leta
               1994. Slovenija vse od takrat vztraja, da gre za nasledstveno vprašanje, in tega
               stališča do danes ni nikoli spremenila in ga tudi ne bo. To pomeni, da iz vprašanja
               prenesenih deviznih vlog ne izhaja nikakršna obveznost, niti za Ljubljansko banko
               niti za NLB, niti za Republiko Slovenijo. Da gre za vprašanje nasledstva, so izrecno
               potrdile, kot je bilo danes tudi že ugotovljeno, vse države naslednice nekdanje
               Jugoslavije, ko so junija 2001 na Dunaju sklenile sporazum o vprašanjih nasledstva.
               Sporazumele so se, da se obveznosti nekdanje Jugoslavije, Narodne banke Jugoslavije v
               povezavi z deviznimi vlogami v bankah in njihovih podružnicah rešuje med državami
               naslednicami pod pokroviteljstvom Banke za mednarodne poravnave, ki ima sedež v
               Baslu. Poleg tega sta marca 2013 predsednika slovenske in hrvaške vlade sklenila
               memorandum o soglasju med vladama, s katerim je prišlo do dogovora, da bo rešitev za
               prenesene devizne vloge za Ljubljansko banko, Podružnico Zagreb, temeljila na
               sporazumu o nasledstvu in da bo hrvaška vlada ustavila vse sodne postopke, ki sta jih
               sprožili omenjeni banki v zvezi s prenesenimi deviznimi vlogami na Hrvaškem. Kljub
               temu Hrvaška ni izpolnila svojih obveznosti po memorandumu o soglasju in noben od
               sodnih postopkov v teku ni bil prekinjen. Hrvaška sodišča še naprej nadaljujemo s
               temi sodnimi postopki, izdane so bile tudi že prve pravnomočne sodne odločbe. Te
               sodne odločbe finančne obveznosti nalagajo tako Ljubljanski banki kot Novi
               Ljubljanski banki. To je, kot je bilo tudi že ugotovljeno, v izrecnem nasprotju z
               Ustavnim zakonom za izvedbo Temeljne ustavne listine o samostojnosti in neodvisnosti
               Republike Slovenije, pa tudi z dejstvom, da NLB skladno s slovenskim pravnim redom ni
               univerzalni pravni naslednik Ljubljanske banke. V nasprotju s tem je Vrhovno sodišče
               Republike Hrvaške ugotovilo solidarnostno sporništvo /?/ NLB kot univerzalnega
               pravnega naslednika Ljubljanske banke. Na tej podlagi hrvaška sodišča izdajajo sodbe
               tudi v škodo Nove Ljubljanske banke. Finančne posledice, ki lahko nastanejo iz
               takšnih ravnanj Hrvaške oziroma hrvaških sodišč, so povezane predvsem z vplivom na
               vrednost kapitalske naložbe države v Novi Ljubljanski banki, ki je še posebej
               izrazito v luči predvidene privatizacije Nove Ljubljanske banke in pa z možnimi
               odzivi regulatorja. Pri tem ni nepomembno dejstvo, da je NLB kot sistemska banka v
               okviru enotnega mehanizma nadzora pri Evropski centralni banki regulirana neposredno
               s strani Evropske centralne banke. Torej, zaradi ravnanj Hrvaške, ki so v nasprotju z
               njenimi mednarodnopravnimi obveznostmi, pa tudi v nasprotju z našim ustavnopravnim
               redom, bodo nastala finančna in poslovna škoda Novi Ljubljanski banki, pa tudi škoda
               Sloveniji.</p>
               <p>Zaradi tveganj, ki jih prinašajo sodbe hrvaških sodišč, bi torej lahko prišlo tudi do
               oškodovanja slovenskih davkoplačevalcev. Zato je Vlada že sprejela odločitev za niz
               ukrepov, nekatere pa še pripravlja, ki so namenjeni zaščiti kapitalske naložbe v NLB
               in s tem državnega premoženja. O podrobnosti teh ukrepov na odprtem delu seje, žal,
               ne morem govoriti. Hvala za pozornost.</p>
               <p>Kar se tiče vprašanj, ki so bila izpostavljena do zdaj v razpravi. Kot doslej tudi
               danes ne moremo komentirati konkretnih sodnih postopkov, na javnem delu seje gotovo
               ne. V skladu s sedanjo prakso lahko ponovim zgolj načelna stališča. Torej, postopki
               proti Ljubljanski banki in Novi Ljubljanski banki na hrvaških sodiščih so v nasprotju
               z mednarodnopravnimi obveznostmi Republike Hrvaške in so tudi izrazito v nasprotju z
               ustavnopravnim redom Republike Slovenije.</p>
               <p>Glede morebitnih plačil takšnih pravnomočnih sodnih odločb je treba jasno poudariti,
               da bi bilo kakršnokoli plačilo iz naslova teh odločb, ki se nanašajo na problematiko
               prenesenih deviznih vlog na Hrvaškem, v nasprotju s slovenskim pravnim redom in
               sklenjenimi mednarodnimi pogodbami. To stališče Vlade, kot je tudi predsednik Vlade
               že povedal javno, daje jasno sporočilo vsem relevantnim deležnikom, kaj naš pravni
               red dopušča in kako je treba ravnati v primeru teh sodb. Gospod Horvat je govoril o
               tem, da je predsednik Vlade govoril o potencialnem znesku izplačil. Tu moram
               popraviti, predsednik Vlade je govoril o celotnem obsegu tveganj, ki izhajajo iz
               sodnih postopkov na Hrvaškem, ne pa o potencialnem znesku izplačil, to je pomembna
               razlika. <stage type="mag"/>(nadaljevanje) Dejal je
               tudi, da Vlada ne kaže proaktivne politike, ko gre za soočanje s temi tveganji. Kot
               rečeno, Vlada je o določenih ukrepih, ki jih bo Slovenija in jih je že začela
               izvajati, v bistvu že odločala. O določenem in glavnem, to pomeni zaščito banke in
               premoženja države, ki ga ima v tej banki, pa namerava odločati v kratkem.</p>
               <p>Gospod Horvat je očital tudi nedoslednost pri spoštovanju vladavine prava. Naj tu
               opozorim na dve dejstvi, predvsem v povezavi s privatizacijsko zavezo, ki smo jo dali
               leta 2013 Evropski komisiji. Prvič, Slovenija je v položaju, ko je spoštovanje te
               zaveze otežkočeno ali pa celo onemogočeno, ravno zaradi tega, ker druga država
               članica krši svoje obveznosti. To je, če pogledamo čas, ko je Republika Slovenija
               sprejemala to zavezo, posledica novega momenta - namreč, memorandum iz Mokric je bil
               podpisan marca 2013, zaveze pa so bile sprejete konec leta 2013, torej, ko se je še v
               bistvu črnilo na memorandumu še ni dobro posušilo. Takrat, ko je Slovenija sprejemala
               te zaveze, je imela določeno garancijo, da do nadaljnjih kršitev na hrvaških
               sodiščih, do katerih prihaja danes, ne bo prihajalo. In je takšno zavezo lahko
               sprejela brez tveganja, da bi vprašanje prenesenih deviznih vlog vplivalo na
               privatizacijski postopek. In drugo, Slovenija trenutno je v kršitvi glede
               privatizacijske zaveze, tu gre za NLB, ampak se s komisijo še vedno in zelo
               konstruktivno pogovarja o alternativnih rešitvah, kako bi to zavezo izpeljala. Torej,
               od te zaveze ne odstopamo, ampak iščemo alternativno rešitev.</p>
               <p>Poslanka Bratušek je omenjala, da je neodgovorno, da je šla Vlada 21. decembra
               spreminjati zaveze glede privatizacije. Kot veste, in smo tudi javno komunicirali o
               tem, da bi poskušali zaveze spremeniti, nismo začeli govoriti decembra 2017, to je
               res tik pred iztekom roka, ampak mnogo prej, v trenutku, ko se je izkazalo, da
               vprašanje prenesenih deviznih vlog in s tem povezano tveganje za prodajni postopek
               predstavlja veliko oviro, glavno oviro v resnici za izpeljavo privatizacije, to je
               bilo maja 2017, in smo takoj stopili v kontakt z Evropsko komisijo in začeli pogovore
               o tem, kako bi lahko našli skupno rešitev. 21. 12. predstavlja datum, ko je Slovenija
               formalno vložila predlog za spremembo zavez.</p>
               <p>Poslanka Bratušek je tudi spraševala, ali je vprašanje prenesenih deviznih vlog in s
               tem povezane prošnje Slovenije za odlog privatizacije za eno leto zgolj izgovor, da
               se prepusti vprašanje privatizacije novi Vladi - to ni tako. Kot rečeno, ta problem
               je bil, glavni razlog, zakaj do privatizacije ni prišlo doslej, ampak to leto odloga,
               kakršenkoli odlog pač naj bi bil, se bo izkoristilo za to, da se išče rešitev, kako
               banko in državno premoženje v njej zaščititi, zato da bi lahko prodajni postopek
               stekel.</p>
               <p>Sprašujete tudi, kakšen je predlog ministrice za takšno zaščito banke. Jaz lahko v
               tem trenutku, glede na to, da Vlada o tem sploh še ni govorila, se pa rešitev
               pripravlja, povem samo to, kar je ministrica do zdaj rekla, da gre za princip
               odškodovanja banke v primeru, če bi prišlo oziroma bi prihajalo do prisilnih
               izvršitev hrvaških sodb. Torej, odškodovanje banke v primeru in samo v primeru, če
               prihaja do prisilne izvršitve sodb hrvaških sodišč.</p>
               <p>Poslanec Janša je omenjal oblikovanje rezervacij in da Vlada o tem razpravlja. Vlada
               o tem ne razpravlja. Seveda ima ta scenarij, da bi bilo treba oblikovati rezervacije
               iz naslova tveganj, ki izhajajo iz prenesenih deviznih vlog oziroma sodnih postopkov
               na Hrvaškem, v mislih, zato ker to tudi pomembno vprašanje za finančno stabilnost,
               ampak razprava o oblikovanju rezervacij pa ni v njeni pristojnosti, o tem odločata
               revizor in poslovni subjekt, glede na tveganje, torej verjetnost, da bi se ta
               tveganja uresničila in bi v bistvu banka morala oblikovati dodatne rezervacije.</p>
               <p>Toliko zaenkrat. Hvala lepa. <stage type="mag"/>
               </p>
            </sp>
            <sp xml:id="SDT7-KZNJF-redna-53-2018-03-08.sp11">

               <speaker>PREDSEDNIK MAG. ANDREJ ŠIRCELJ:</speaker>

               <p>Replika, mag. Bratušek.</p>
            </sp>
            <sp xml:id="SDT7-KZNJF-redna-53-2018-03-08.sp12">

               <speaker>MAG. ALENKA BRATUŠEK (PS NP):</speaker>

               <p>Jaz mislim, da je vseeno prav, da razčistimo eno stvar, ali sem jaz napačno razumela.
               Državni sekretar je rekel: »Ne odstopamo od zaveze, ne odstopamo od prodaje.«
               Ministri Erjavec, Židan, cel kup ostalih govorijo pa ravno obratno: »Nove ljubljanske
               banke ne bomo prodali.« Jaz mislim, da je prav, da določene stvari razčistimo ali pa
               vsaj, da tisti, ki prihajate iz Vlade, uporabljate podobno terminologijo, ker, če gre
               pa res za zamik za eno leto, je pa to točno dejstvo, ki sem ga povedala - samo zato,
               da boste vse skupaj prepustili novi vladi. Tako da, samo potrditev, če sem prav
               razumela … Vlada, koalicija ne odstopa od prodaje?</p>
            </sp>
            <sp xml:id="SDT7-KZNJF-redna-53-2018-03-08.sp13">

               <speaker>PREDSEDNIK MAG. ANDREJ ŠIRCELJ:</speaker>

               <p>Na kratko, ja.</p>
            </sp>
            <sp xml:id="SDT7-KZNJF-redna-53-2018-03-08.sp14">

               <speaker>MAG. GORAZD RENČELJ:</speaker>

               <p>Vlada ni nikoli sprejela kakršnekoli odločitve, da bi odstopila od prodaje.</p>
            </sp>
            <sp xml:id="SDT7-KZNJF-redna-53-2018-03-08.sp15">

               <speaker>PREDSEDNIK MAG. ANDREJ ŠIRCELJ:</speaker>

               <p>Okej. Če lahko nadaljujemo z gosti … Kdo želi? Tukaj je zdaj eno vprašanje…oglašanje
               iz dvorane/ Ampak, bom rekel, tisto temeljno je, ali je prišlo do plačila hrvaškega
               zahtevka. Lahko kdo na to odgovori?</p>
               <p>Gospod Blaž Brodnjak, predsednik uprave Nove ljubljanske banke.</p>
            </sp>
            <sp xml:id="SDT7-KZNJF-redna-53-2018-03-08.sp16">

               <speaker>BLAŽ BRODNJAK:</speaker>

               <p>Spoštovani, gospod predsednik in ostali.</p>
               <p>Verjamem, da se zavedamo, da se pogovarjamo o vodenju poslov sistemske banke v
               Evropski monetarni uniji na javni seji pred hrvaško, evropsko, regulatorno,
               nadzorniško in drugimi javnostmi. Kakršnokoli javno razkrivanje že izvedenih ali
               načrtovanih konkretnih aktivnosti banke v okviru dolgotrajnih, zelo kompleksnih in
               materialno zelo pomembnih sodnih postopkov, bi lahko dodatno poslabšalo položaj banke
               v nadaljnjih postopkih, zato vodstvo banke žal ne more javno govoriti.</p>
               <p>Zagotavljam vam, da banka v teh postopkih uporablja in bo še bolj odločno
               uveljavljala vsa razpoložljiva pravna in druga komunikacijska sredstva v domovini in
               v mednarodnem kontekstu. Prosim, dovolite mi, da izjavim sledeče … Poslovno
               bančništvo (?) v Evropi, in še posebej to velja za sistemske institucije v Evropski
               monetarni uniji, je v letu 2018 izjemno obširno in podrobno regulirana ter striktno
               nadzirana dejavnost. Slednje pomeni, da regulatorni, zakonski in ustavni okvir zelo
               jasno usmerjajo delovanje / nerazumljivo/ organa bank, ki ga sestavljata nadzorni
               svet in uprava banke. Ta okvir ne zajema zgolj direktiv in priporočil evropskih
               regulatornih organov ter izvedbenega nadzora s strani Evropske centralne banke, ampak
               tudi Zakon o bančništvu, Zakon o gospodarskih družbah in mnoge druge pravne akte,
               vključno z Ustavo, ki opredeljuje osnovne elemente pravne države. Zakon o bančništvu,
               sprejet v Državnem zboru v tem sklicu, v / nerazumljivo/ določbah med drugim
               predvideva tudi denarne kazni za poslovodstvo banke v višini do pet milijonov evrov,
               kar se približa stoletni neto plači predsednika uprave Nove ljubljanske banke, zato
               je povsem logično, da mora upravljavski organ ravnati skrajno previdno in izključno v
               imenu ter za račun banke, ki jo zastopa. Regulatorni okvir je tako zaostren, ker so
               najpomembnejši deležniki poslovnih bank njihovi varčevalci in ne lastniki, zato je že
               za pridobitev več kot 5-odstotnega kvalificiranega lastniškega deleža v taki
               instituciji potrebno pridobiti soglasje pristojne nadzorniške institucije, v primeru
               NLB to pomeni Evropske centralne banke. ECB v našem primeru validira tudi člane
               nadzornega sveta in mu vnaprej podeljuje soglasja za upravljanje funkcij članov
               uprave banke. Ob vseh pozivih na odgovornost organov banke lahko povem le, da, četudi
               se umaknemo dokazano neodvisni in profesionalni bančniki, ki so to bančno skupino
               pomagali uspešno sanirati, bodo dnevne posle banke tudi v prihodnje morali voditi
               odgovorni, neodvisni, profesionalni in s strani Evropske centralne banke potrjeni
               ljudje.</p>
               <p>Nazadnje, pa bi bilo moje razmišljanje zelo preprosto. V banki imamo občutek, da
               zaradi dreves ne vidimo gozda in se posledično meddržavna razmerja lomijo na plečih
               sistemske regijske bančne skupine. Kljub navedbam o pravnem in ustavnem redu v
               Republiki Sloveniji banka de facto ni zaščitena za primere negativnih razsodb in
               morebitne rubeže njenega premoženja na Hrvaškem. Kakršnekoli rezervacije in vplivi na
               kapitalsko ustreznost, ki bi iz teh razsodb izhajale, so pogojene z nadaljnjimi
               razpleti zadevnih sodb in z nepodelitvijo omenjene zaščite. Vodstvo banke ne daje
               vrednostnih sodb o tem, ali je banko potrebno privatizirati, saj je to vprašanje za
               lastnika in njegovo razmerje z Evropsko komisijo. V kolikor pa je ta ali katerakoli
               vlada dejansko banko pripravljena privatizirati, je na podlagi izsledkov skoraj
               dokončno uspešno izvedenega poskusa privatizacije v letu 2017 povsem jasno, da je
               brez zaščite pred negativnimi razsodbami vpliv na kupnino tako velik, da bi s tem
               ceno slovenski davkoplačevalci za celoten paket dejansko in v celoti plačali vnaprej,
               ne glede na sodne postopke, ki bodo v bodoče morda dokazali drugače. Investitorji žal
               niso pripravljeni čakati neznano število let, <stage type="mag"/>(nadaljevanje) da bodo nekoč morda o tem pozitivno razsodili
               pristojni organi na evropski ravni, zato ceno, ki so jo pripravljeni plačati,
               ustrezno znižajo. Neodvisno od postopkov morebitne privatizacije banke pa bi jaz v
               primeru, ko bi volkovi napadli mojo drobnico, slednjo zaščitil z dovolj zanesljivo
               ograjo.</p>
               <p>Več vam žal ne morem povedati in se zahvaljujem za razumevanje.</p>
            </sp>
            <sp xml:id="SDT7-KZNJF-redna-53-2018-03-08.sp17">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa, gospod Brodnjak.</p>
               <p>Gospa Lidia Glavina, želite besedo?</p>
            </sp>
            <sp xml:id="SDT7-KZNJF-redna-53-2018-03-08.sp18">

               <speaker>LIDIA GLAVINA:</speaker>

               <p>Ja, lepo pozdravljeni vsi tudi iz moje strani.</p>
               <p>Jaz bom še enkrat poudarila, da je SDH v skladu z zavezami Evropske komisije in v
               skladu s slovensko zakonodajo, strategijo vodil postopek prodaje ali privatizacije
               NLB. Postopek smo pripeljali do točke, da je o tem odločala skupščina SDH in
               skupščinski sklep je šel v smeri, da se je skupščina odločila, da banke v tistem
               trenutku ne bo prodala zaradi velikega vpliva na ceno, ker ima pač odprto vprašanje
               hrvaških varčevalcev. Vsakršno drugačno pogajanje z Evropsko komisijo ni v domeni
               SDH, s tem se ukvarja Ministrstvo za finance, SDH pa ministrstvu seveda nudi vso
               potrebno strokovno podporo. Kot je povedal tudi predsednik uprave NLB, je vprašanje
               prenesenih hrvaških vlog izredno komplicirano. Težko je bilo predvideti, kakšen vpliv
               in kakšno oceno tega tveganja bodo o tem imeli tuji investitorji. To smo v postopku
               ugotovili in moram poudariti, da o ceni, po kateri se bo banka prodala, ne odloča
               SDH, ampak odloča trg. Trg se racionalno obnaša in investitorji so se pač odločili,
               da je to tveganje, tudi glede na časovno dolgo in na pač kompliciranost zadeve,
               veliko in zato so v skladu s tem tudi ponudili nižjo ceno. Vse ostalo pa je v domeni
               skupščine.</p>
            </sp>
            <sp xml:id="SDT7-KZNJF-redna-53-2018-03-08.sp19">

               <speaker>PREDSEDNIK MAG. ANDREJ ŠIRCELJ:</speaker>

               <p>Ostali vabljeni …</p>
               <p>Ja, izvolite, če se lahko predstavite, gospod.</p>
            </sp>
            <sp xml:id="SDT7-KZNJF-redna-53-2018-03-08.sp20">

               <speaker>DR. ANDRAŽ ZIDAR:</speaker>

               <p>Ja, najlepša hvala, gospod predsednik.</p>
            </sp>
            <sp xml:id="SDT7-KZNJF-redna-53-2018-03-08.sp21">

               <speaker>PREDSEDNIK MAG. ANDREJ ŠIRCELJ:</speaker>

               <p>Andraž Zidar.</p>
            </sp>
            <sp xml:id="SDT7-KZNJF-redna-53-2018-03-08.sp22">

               <speaker>DR. ANDRAŽ ZIDAR:</speaker>

               <p>Andraž Zidar, sem pooblaščeni visoki predstavnik za nasledstvo. To funkcijo opravljam
               za čas enega leta in nadomeščam dr. Ano Polak Petrič, ki je visoka predstavnica za
               nasledstvo, prihajam pa iz zunanjega ministrstva.</p>
               <p>Torej, jaz bi se referiral predvsem na gradivo, ki smo ga dobili za to sejo, in pa na
               druge informacije, ki so javno dostopne, tako da bi se omejil predvsem na te
               stvari.</p>
               <p>Namreč, začel bi s tem … V gradivu, ki smo ga dobili oziroma ki je dostopno na
               internetu, piše, da hrvaška sodišča interpretirajo naš ustavni zakon v smislu pravne
               zmote. Jaz mislim, da temu ni tako. Ne gre za pravno zmoto, ker vemo, kaj pravna
               zmota pomeni oziroma pravno zmotno. To pomeni, da njim niso jasna določena pravna
               pravila, da jih ne poznajo. Oni dobro poznajo naše pravno pravilo, dobro poznajo naš
               ustavni zakon. Tudi obe banki, ki sta stranki v teh postopkih, pač nasilno, tako
               rekoč, sta jasno posredovali stališča, kaj ta ustavni zakon pomeni. Skratka, to
               izhodišče je problematično, kar se tiče hrvaških sodišč.</p>
               <p>Potem bi se navezal na eno temeljno načelo v mednarodnem pravu in v mednarodnih
               odnosih, ki se v latinščini glasi »par in parem non habet imperium«, kar pomeni, da
               med enakimi nobena država ne more nadvladati. V tem primeru gre dejansko za to, da
               tisto, kar se dogaja na hrvaških sodiščih, pomeni poseg v slovensko finančno
               suverenost, pomeni poseg v slovensko pravno suverenost. Skratka, to je zelo
               problematično in gre preko njihovih pristojnosti. Iz tega vidika moram reči, da
               osebno podpiram idejo o ustavnem zakonu oziroma o amandmaju ustavnega zakona, ki je
                  <stage type="mag"/>(nadaljevanje) bilo predstavljeno
               pred kratkim v tem visokem zboru, seveda strokovno je treba še dodatno preučiti
               rešitve, izhodišča, ki pa so v tem ustavnem zakonu in to je, da se zaščiti državno
               premoženje, da se zaščiti davkoplačevalce, da se zaščiti suverenost Republike
               Slovenije, pa so tista izhodišča s katerimi se lahko strinjamo. Tukaj bi tudi rekel,
               da seveda v okviru vladnih skupnih, strokovnih in delovnih teles smo obravnavali pač
               podobne ukrepe in gre tukaj tudi za neko skladnost med ukrepi, ki jih predvideva
               ustavni zakon, se pravi novela UZITUL-a iz leta 94 in pa tisto kar, o čemer
               razmišljamo. Se pravi to kar predstavlja ustavni zakon in pač želel bi tukaj dodati
               glede na to, da sem ekspert za mednarodno pravo, v komparativnem pogledu predstavlja
               nekaj kar se imenuje v angleščini »clawback legislation«, se pravi za varčevalne
               ukrepe, do tega pa pride takrat kadar neka država neopravičeno posega v suverenost
               druge države, na različnih področjih, lahko je to gospodarsko, pravno, finančno.
               Seveda te ukrepi, jih je treba, so kompleksni, jih je treba dobro preučiti, obstaja
               pa v praksi, poznamo primere med ZDA in Veliko Britanijo, poznamo primer med Evropsko
               unijo in ZDA, skratka gre za legitimne ukrepe. Navezal bi se še na, da tako rečem
               komentar oziroma vprašanje, ki ga je dal poslanec gospod Horvat, namreč, da je
               slovenska zunanja politika tukaj, da ni proaktivna. Jaz lahko rečem, da iz mojega
               vidika smo proaktivni, na tem področju delujemo, obvestil bi to komisijo tudi o tem,
               da smo pred kratkim ponovno obudili pogajanja po prilogi C, se pravi 7. člen priloge
               C v okviru sporazuma o nasledstvu, gre za pobudo, ki jo je dala že moja predhodnica,
               dr. Ana Polak Petrič na srečanju visokih predstavnikov leta 2015, takrat je bil, se
               pravi odgovori so bili zelo pičli, dobili smo odgovor samo od Srbije, ustnega od
               Makedonije, od ostalih držav pa odgovorov nismo dobili. Ravno zato, ker je ta zadeva
               pendentna smo in glede na to kaj se dogaja, smo ponovno zaprosili države naslednice
               za njihovo stališče do pogajanj, odgovore pričakujemo do 15. marca. Za enkrat nismo
               dobili odgovorov.</p>
               <p>Glede memoranduma o nasledstvu oziroma memoranduma iz Mokric, bi poleg tega kar je
               bilo že rečeno, bi dodal naslednje, dejansko gre za resne mednarodne zaveze obeh
               strank, se pravi predvsem Hrvaške v smislu, da je treba postopke ustaviti in ne
               vzpostavljati novih, in do tega seveda ni prišlo, Hrvaška kljub obljubi po teh
               pogajanjih, pogodbe ni vnesla v svoje mednarodno pravo in ni ratificirala, seveda
               naše stališče je, da gre za pogodbo, ki je popolnoma pravno veljavna in se mora
               prenesti v notranji sistem. Poleg, da je šlo, to se pravi za obvezo ustaviti
               postopke, je šlo tudi za obvezo, da se pogajanja nadaljujejo, to je jasno napisano v
               tem memorandumu, v tej povezavi tudi navezava s tem kar sem predhodno rekel, da smo
               pogajanja ponovno ugodili, se pravi jih zaprosili za stališče ali grejo na prej ali
               ne. Dodal bi pa še nekaj, kar se meni zdi tudi zelo pomembno, pa je bilo tudi
               nakazano, namreč, ta memorandum je dejansko regulariziral stanje glede prenesenih
               deviznih vlog v smislu, da, če se seveda vse to naredi kar je bilo v memorandumu, je
               ta problematika skladna z pravom EU, standardi in prakso, ki obstaja v EU. Skratka,
               to je bila tudi ena roka, ki je bila ponujena Hrvaški, da se ta problematika zopet
               prenese v neke legalne pravne okvirje. Na koncu bi dejal še nekaj, da seveda mi
               razmišljamo v okviru Vlade, v okviru pač teles, ki so za to pristojna o tem, da se o
               tej problematiki, ker gre za navezavo na pravo EU oziroma na standarde običajne
               prakse, ki obstajajo v EU in vrednotne, kot je vladavina prava, da seveda o tej
               zadevi obvestimo Evropsko komisijo, več o tem pa na tej seji pač ne morem
               povedati.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-53-2018-03-08.sp23">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Predstavniki Banke Slovenije, Agencija za nadzor nad revidiranjem, glejte, tukaj je
               vprašanje zdaj, predsednik Vlade je govoril o 400 milijonih potencialnih obveznosti,
                  <stage type="mag"/>(nadaljevanje) ki vplivajo,
               seveda. Vprašanje je, a je to po standardih dolgoročna rezervacija ali ne, a mora
               banka to imeti kot dolgoročno rezervacijo ob teh bilancah. Na podlagi javnih podatkov
               lahko to poveste. Navsezadnje je to stvar revizorjev, vi pa njih kontrolirate.</p>
               <p>Gospod… Se opravičujem. Luka Kumer.</p>
            </sp>
            <sp xml:id="SDT7-KZNJF-redna-53-2018-03-08.sp24">

               <speaker>LUKA KUMER:</speaker>

               <p>Tako. Hvala lepa, gospod predsednik, za besedo. Lepo pozdravljeni.</p>
               <p>Torej, tako kot ste sami omenili, zadeve lahko komentiram samo na podlagi čisto javno
               razpoložljivih informacij, pa tudi moje vse, kar bom povedal, bo v bistvu zgolj
               hipotetično. V smislu računovodskih standardov, torej mednarodnih računovodskih
               standardov, v skladu s katerimi Nova Ljubljanska banka poroča, so rezervacije za
               tožbe pravzaprav stvar presoje poslovodstva in poslovodstvo seveda banke zavzame neko
               stališče in potem revizor preveri, ali se strinja s tem stališčem ali ne. Zdaj na
               koncu pride do tega, da revizor presoja, ali je ocena poslovodstva, ki oblikuje
               morebitno rezervacijo ali pa je ne oblikuje, je osnovana zgolj na podlagi
               pričakovanja, kakšen bo ta izid tega. In zdaj letno poročilo za 2017, vsaj, kakor je
               meni znano, še ni na voljo, tudi revizorjevega poročila ni, ampak pred seboj imam
               letno poročilo za 2016 in tudi revizorjevo poročilo. Iz tega izhaja, da revizor se je
               z zadevo ukvarjal, jo je smatral tudi za pomembno revizijsko zadevo, torej pomeni, da
               je temu namenil veliko pozornosti, ampak po drugi strani je pa lahko, če obratno to
               interpretiram, očitno sprejel oceno poslovodstva, da rezervacija na podlagi
               dokumentacije, ki mu je bila predložena, je sprejel, da je očitno ta izid tožb ugoden
               za banko, posledično te rezervacije niso oblikovane. In to je tudi banka na ta način
               tudi razkrila. Tako.</p>
            </sp>
            <sp xml:id="SDT7-KZNJF-redna-53-2018-03-08.sp25">

               <speaker>PREDSEDNIK MAG. ANDREJ ŠIRCELJ:</speaker>

               <p>To se vam zdi v redu?</p>
            </sp>
            <sp xml:id="SDT7-KZNJF-redna-53-2018-03-08.sp26">

               <speaker>LUKA KUMER:</speaker>

               <p>Tega ne morem komentirati zaradi tega, ker tudi dokumentacije, ki je bila podlaga za
               revizorjevo odločitev, nisem videl in zdaj komentiram, kot rečeno, zgolj na podlagi
               tega, kar imam pred seboj.</p>
            </sp>
            <sp xml:id="SDT7-KZNJF-redna-53-2018-03-08.sp27">

               <speaker>PREDSEDNIK MAG. ANDREJ ŠIRCELJ:</speaker>

               <p>Okej.</p>
               <p>Namestnik guvernerja, želite besedo? Banka Slovenije, gospod Dolenc.</p>
            </sp>
            <sp xml:id="SDT7-KZNJF-redna-53-2018-03-08.sp28">

               <speaker>DR. PRIMOŽ DOLENC:</speaker>

               <p>K temu, kar je bilo, k temu, kar je bilo rečeno, zaenkrat nimam komentarja.</p>
            </sp>
            <sp xml:id="SDT7-KZNJF-redna-53-2018-03-08.sp29">

               <speaker>PREDSEDNIK MAG. ANDREJ ŠIRCELJ:</speaker>

               <p>Dobro.</p>
               <p>Gospod Karpe, izvolite. Nadzorni svet Nove Ljubljanske banke, predsednik.</p>
            </sp>
            <sp xml:id="SDT7-KZNJF-redna-53-2018-03-08.sp30">

               <speaker>PRIMOŽ KARPE:</speaker>

               <p>Bom jaz malo manj formalen, kot so bili moji predhodniki. Jaz sem tak bolj direkten
               človek. Za začetek mislim, da je ta vaša pobuda za spremembo ustavnega zakona, saj je
               v bistvu to korak v pravo smer. Pri temu jaz osebno ne vidim nobene sporne stvari
               oziroma mislim, da se mora to v tej smeri odvijati. Zagotavljam pa vam brez pri vsem,
               s čemur razpolagamo, pri moji familiji, da ta banka ni naredila ničesar nezakonitega.
               Da poznamo Ustavo, vemo, kaj smo morali narediti, kaj nismo naredili, jaz tega javno
               ne smem komentirati, kot je že predsednik uprave rekel, z veseljem to pojasnimo… Mimo
               zainteresirane javnosti je predvsem zaradi odnosa s Hrvaško. Ta odnos je kompleksen.
               Hrvaška je naša tretja največja trgovinska partnerica. Zame še toliko bolj boleče, ko
               se soočam s tem, da pač imam tudi privatno življenje, vezano na to Hrvaško. Po drugi
               strani pa se morate zavedati, da NLB si nikoli ne sme privoščiti, da bi bila plenjena
               ali rubljena. Mislim, ampak Hrvati so tukaj precej nemilosrdni in mi moramo banko
               zaščititi pred potencialnimi takimi potezami. Kaj sem še hotel povedati. Mogoče samo
               ena stvar v samem materialu, ki nima bila pojasnjena v samem začetku geneze tega
               problema. Nihče nikoli ni se vprašal, zakaj je sploh NLB oblikoval podružnico v
               Zagrebu. Ker če, ker to je bilo včasih družbena lastnina, še tam malo pred razpadom
               Jugoslavije je to bila<stage type="mag"/>(nadaljevanje)
               družbena banka, če se ne bi nič naredilo in se ne bi anektiralo te banke k združeni
               banki, bi to bil hrvaški problem. In prenese in neprenesene devizne vloge, mogoče
               pustimo to zgodovino, ker jaz je res ne morem soditi, verjemite mi, želimo samo
               najbolje za banko in v tej smeri tudi delujemo in imamo kaj za pokazati v teh dveh
               letih, kakšno je pa naše stališče, moje stališče do privatizacije sem že večkrat
               javno poudaril, upam pa no, da se bo Slovenija čim bolje postavila pri tej
               zadevi.</p>
            </sp>
            <sp xml:id="SDT7-KZNJF-redna-53-2018-03-08.sp31">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala gospod Krpe.</p>
               <p>Mag. Alenka Bratušek in potem gospod Janez Janša.</p>
            </sp>
            <sp xml:id="SDT7-KZNJF-redna-53-2018-03-08.sp32">

               <speaker>MAG. ALENKA BRATUŠEK (PS NP):</speaker>

               <p>Jaz vsekakor predlagam, da v nadaljevanju sejo zapremo in nam pač tisti, ki nam lahko
               na zaprti seji potem poveste, zakaj so se določene stvari zgodile, ker jaz sem
               povedala, da v to več ne dvomim, če druga stran prizna, da je dobila denar, potem
               verjamem, da, mislim, ne moremo več dvomiti, bom zelo vesela, če bo ugotovitev na
               zaprti seji drugačna. Zdaj po zagotovilu, zdaj tem zadnjem predsednika nadzornega
               sveta, da ni šlo za kršenje zakona ali Ustave, potem to pomeni, da je ta zakon
               malček, ne vem, slabo ali pa pomanjkljivo napisan, če pravite, da bi sprememba stvar
               rešila. Zdaj, da ne rečem, da je tudi zaskrbljujoče, da tak zakon mora predlagati
               opozicija in ne Vlada, če je to res rešitev. Predstavnik zdaj tukaj kot visoki
               predstavnik, ampak zaposlen na Ministrstvu za zunanje zadeve in predstavnik Nove
               Ljubljanske banke, oba sta rekla, da bi ta dopolnitev ustavnega zakona stvar rešila.
               Se pravi ne vem kje smo bili potem toliko let, ampak jaz se bom vrnila nazaj na te
               rezervacije oziroma zavedanje problema. Gospod je prebral iz letnega poročila za leto
               2016, da je to ta problem bil na mizi, da je revizor ga obravnaval in se odločil kot
               se pač je odločil. Zdaj mi pa gospa iz SDH in gospod iz Ministrstva za finance
               razložite, kako ste vi to šele jeseni 2017 ugotovili, kako ste lahko šli v pogajanja
               z Evropsko komisijo za spremembo odločbe za polovico, skratka, da bi prodali polovico
               banke v letu 2017, potem ste pa ugotovili, ne vem kdaj in ne vem iz česa in ne vem
               kdo, da ta problem na mizi je, čeprav je že na mizi 25 let. Gospo Glavina sem tudi
               spraševala, če obstaja dokument, kjer je ta svetovalec to razkril vam, predsedniku
               Vlade, ministrici za finance, ker mislim, da se malo skrivamo in, da vlečete te
               razloge na mizo, zato, da bi pokrili svojo nedejavnost, tako Vlada kot SDH. Povejte
               kdaj je svetovalec pri prodaji Nove Ljubljanske banke spremenil mnenje, jaz upam, da
               si je ta gospod pogledal vsaj poslovno poročilo banke za leto 2016, če je mislil
               oziroma je gospod ali gospa, svetovalec, svetovalna družba, če je mislil svetovati in
               pomagati pri prodaji, jaz mislim, da kar največjega podjetja v tem trenutku s katerim
               SDH razpolaga in, če tako delate z največjim podjetjem, jaz ne vem kaj delate in kako
               delate z ostalimi, in nas mora pa to skrbeti in mislim, da bi v Državnem zboru lahko
               tudi o naredili eno obširno ali pa malo bolj široko razpravo, upravljanje državnega
               premoženja. Da ne dam zdaj na mizo še enega 100 milijonskega problema, to je tožba
               Telekoma oziroma tožba T-2 proti Telekomu, kjer bi tudi naj SDH rekel, da je lažje,
               da malo po volitvah stvari rešujemo. In očitno boste novi Vladi pustili, jaz ne vem,
               milijardne, ne samo milijonske probleme, tako, da jaz vztrajam na tem, da se pove
               kdaj je ta svetovalec ugotovil, da problem teh hrvaških varčevalcev obstaja, ker, če
               je to ugotovil septembra 2017, takrat, ko ste dali javno to na mizo, potem ne vem kje
               ste ga našli in kaj je za teh, <stage type="mag"/>(nadaljevanje) mislim da, skoraj 10 milijonov evrov, ki jih je dobil
               pri, za svetovanje pri prodaji, kaj je naredil, če niti poslovnega poročila iz leta
               2016 očitno ni prebral ali pa Vlada in predsednik Vlade zavajajo. Tukaj nekaj na
               žalost ne gre skupaj. Kot sem pa že rekla, jaz mislim, da je prav, da te podatke
               danes dobimo, tudi če na zaprti seji. Tako da jaz predlagam, da v nadaljevanju sejo
               zapremo in damo stvari na mizo in pridemo temu do dna.</p>
            </sp>
            <sp xml:id="SDT7-KZNJF-redna-53-2018-03-08.sp33">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa, gospa Bratušek.</p>
               <p>Naredili bomo še en krog, lahko tudi 2, odvisno kakšen bo interes za javno razpravo.
               Potem bomo naredili odmor in v skladu s poslovnikom glasovali na zaprti seji o tem,
               da se seja zapre. Zdaj bomo naredili en krog tukaj. Najprej gospod Janez Janša, potem
               gospa Julijana Bizjak Mlakar, potem bom dal besedo gostom.</p>
               <p>Gospod Janša, izvolite, beseda je vaša.</p>
            </sp>
            <sp xml:id="SDT7-KZNJF-redna-53-2018-03-08.sp34">

               <speaker>JANEZ (IVAN) JANŠA (PS SDS):</speaker>

               <p>Ja, hvala lepa še enkrat za besedo.</p>
               <p>Zdaj veliko razpravljavcev se je sklicevalo na javno dostopne vire in hkrati trdilo,
               da so tudi javno nedostopni viri. Se pravi neko vrsto tajnega uradnega lista očitno
               imamo. In jaz bi rad vedel, kaj v tem tajnem uradnem listu piše, da ne bomo potem čez
               kakih 5 let spet tako kot na dveh nadzornih komisijah v tem mandatu odkrivali razne,
               razna nakazila za Supermane, Miki Miške in Jake Racmana v višini 1 milijarde evrov,
               ki so prišli iz države pod trojnimi sankcijami in bili potem razbiti na 33 tisoč
               individualnih računov, preko katerih se je plačevala celotna iranska agentura na
               zahodni polobli in materiali za izdelavo jedrskega orožja. Torej izogib, da kaka
               preiskovalni komisija te stvari preiskuje naknadno čez 5 let ali pa 6 let. Tisto se
               je dogajalo v Novi Ljubljanski banki leta 2009 in 2010. Poglejmo, kaj piše v teh
               neformalnih uradnih listih, zato jaz podpiram to idejo, da se zapre sejo, da teh
               izgovorov, da se javno ne da povedati tistega, kar smo sicer prebrali v Bloombergu,
               pa v Reutersu, da teh izgovorov ne bo več. Očitno so nekatere stvari zaupne samo za
               Državni zbor ali pa za opozicijo, ki je enakopravni sestavni del tega Državnega
               zbora, zakonodajnega telesa, pa za slovenske medije, niso pa zaupne za Bloomberg.
               Tako da zadeva je nekoliko nenavadna. Mislim, da bi tudi na javni seji lahko dobili
               odgovor na vprašanje, kako lahko nezakonite sodbe, nezakonite glede na slovensko in
               mednarodno pravo, hrvaških sodišč ogrožajo bilanco Nove Ljubljanske banke. Mogoče je
               tukaj kak racionalen odgovor. Kolikor jaz vem, Nova Ljubljanska banka na Hrvaškem
               kakih podružnic nima, se pravi Hrvaška lahko te sankcije izvaja na ozemlju Republike
               Slovenije ali mogoče kake druge tretje države, ampak ključno vprašanje je tudi pri
               tem nakazilu, ki je že bilo izvedeno, ali je na tistem plačilnem nalogu, s katerim je
               Nova Ljubljanska banka plačala teh 800 tisoč evrov, podpis koga iz Nove Ljubljanske
               banke ali je bilo to vzeto iz nekega računa mimo volje Nove Ljubljanske banke. Če je
               na tistem nalogu podpis nekoga iz Nove Ljubljanske banke, je šlo za kršitev tega
               ustavnega zakona. Nova Ljubljanska banka je prevzela neko obveznost, ki jo po
               ustavnem zakonu nima. Ne glede na to, kaj piše v Zakonu o bankah, gospod Brodnjak, ta
               zakon ne more biti v neskladju z ustavnim zakonom ne glede na to, kaj piše v kakih
               predpisih, regulativah, smernicah katerekoli evropske inštitucije, kjer noben od teh
               predpisov ne sme biti v nasprotju s slovenskim ustavnim redom oziroma so vsi organi v
                  Sloveniji,<stage type="mag"/>(nadaljevanje) vse
               institucije, vsa podjetja dolžna, vse ustanove dolžne spoštovati ustavni zakon, če bi
               slučajno se odkrilo, da gre za kako nasprotje. In odgovornost za kršenje ustavnega
               zakona je zagotovo bistveno večja, kot pa je odgovornost za kršenje kakega predpisa,
               ki je očitno, če obstaja, v nasprotju s tem ustavnim zakonom. Tako da tukaj »no
               escape«, tukaj ni izhoda. Še bolj od tega moti ta dvoumnost, ki je bila izražena ne
               toliko tukaj kot pa v teh izjavah predstavnikov Vlade, predvsem predsednika Vlade, ko
               se dopušča možnost te grožnje, bilanca Nove Ljubljanske banke tam do 400 milijonov.
               Zdaj te, tega se enostavno ne sme niti teoretično dopuščati v Republiki Sloveniji, v
               kateri velja ta Ustava in ta ustavni zakon, niti teoretično se tega ne sme dopuščati.
               Če slučajno Vlada ugotovi, da takšna grožnja obstaja, mora Vlada predlagati nekaj
               takšnega, kot je zdaj predlagala opozicija, ne se pa sprenevedati. Tako da zdaj nekaj
               razprav je šlo v smislu podpore te dodatne zaščite. Jaz bom zelo vesel, če bomo na
               koncu to soglasno sprejeli. Pripravljeni smo na kakršnekoli dopolnitve tega ustavnega
               zakona v smislu večje vodotesnosti, noben problem, vrata odprta. Mislim pa, da je ta
               dodatna zaščita potrebna zgolj v primerjavi, če pride do nasilne izterjave, se pravi
               do izterjave na način, da tukaj ni zraven nobene volje Nove Ljubljansko banke. V
               nasprotnem primeru pa že vse imamo. Zdaj, če taka nevarnost obstaja, če ima Nova
               Ljubljanska banka na ozemlju Republike Hrvaške premoženje, račune in tako naprej,
               potem je v tem delu to seveda smiselno in, kot že rečeno, vrata so odprta za
               kakršnekoli dodatne predloge pri tem ustavnem zakonu. Ni se pa, ni se pa možno
               izogniti vtisu, da se je ta zadeva nekolika uporabila kot izgovor, da je Vlada videla
               v teh tožbah, zdaj dokaz za to je tudi nek čuden molk, ki je bil ob tem, nobenega
               protesta, ničesar, da je pač Vlada videla v tem nek priročen izgovor, češ saj ta
               bilanca je dodatno ogrožena še za skoraj 400 milijonov, kdo bo takšno banko kupil.
               Torej to je dodaten argument, ki ga bomo nesli v Bruselj, ko se bomo pogajali za to,
               da se NLB ne privatizira. Nemogoče se je izogniti tem vtisu. Zdaj, če to slučajno
               drži, to pomeni, da je nekdo v Republiki Sloveniji pripravljen plačati 400 milijonov,
               do 400 milijonov evrov Hrvaški neupravičeno na podlagi nezakonitih, po našem in
               mednarodnem pravu, sodb hrvaških sodišč, zato da se izogne privatizaciji, neki
               zavezi, ki je bila dana in kateri se takrat ni bilo možno izogniti ne glede na to, na
               kakšen način bi reševali bančni sistem. Tukaj ima gospa Bratuškova prav. Zdaj jaz
               predlagam, da do teh odgovorov pridemo danes tukaj, kolikor se da na javni seji, tako
               da ne bodo bralci Bloomberga bolje obveščeni od bralcev ali pa gledalcev nacionalnih
               medijev v Sloveniji. Če je pa res kaj takšnega, kar bi ogrozilo, bi rekel, to smer, o
               kateri razmišljamo v smislu dodatne zaščite, pa lahko to tudi na zaprti seji. Zdaj
               zanimive so tukaj izjave ministra za zunanje zadeve, ki je nekajkrat ponovil, da
               Vlada o teh stvareh nič ne ve, da ni o ničemer sklepala. Se pravi nekdo drug zadaj
               sklepa, odloča, sprejema neke odločitve. In jaz se bojim, da neke resne koordinacije,
                  <stage type="mag"/>(nadaljevanje) bom rekel, med temi
               deležniki »tajnega uradnega lista«, v narekovaju, če se pošalim, ni in da je do prve
               prišlo tukaj na tej seji komisije za nadzor proračuna in drugih javnih financ. Bolje
               pozno kot nikoli, ni pa to, ni pa to nekaj, kar bi si lahko šteli v čast. Zdaj, da
               ponovim besede iz začetka, mislim, o tej temi sploh ne bi smeli razpravljati, ker ne
               bi smelo biti, razen eventualno v primeru, če dejansko obstaja nevarnost, da Hrvaška
               mimo volje Vlade Republike Slovenije, Slovenskega državnega holdinga, Nove
               Ljubljanske banke prisilno izterja iz računov ali premoženja Nove Ljubljanske banke
               iztožene vsote na hrvaških sodiščih. Ta nevarnost obstaja. Jo pač preprečimo
               neposredno z dopolnitvijo tega ustavnega zakona, ki, kot že rečeno, ga lahko glede na
               izvirno inačico sprejmemo danes ali pa jutri. Nobenih omejitev tukaj ni glede na to,
               da še vedno velja ista Ustava in isti postopki za njeno spremembo, dopolnitev ali
               spremembo ustavnega zakona kot leta 1994.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-53-2018-03-08.sp35">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod Janša.</p>
               <p>Mag. Julijana Bizjak Mlakar, izvolite.</p>
            </sp>
            <sp xml:id="SDT7-KZNJF-redna-53-2018-03-08.sp36">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Hvala lepa za besedo. Lep pozdrav vsem prisotnim.</p>
               <p>Glede na to, da je danes državni sekretar med drugim tudi omenil, da gre za
               občutljivo temo, in res gre za občutljivo temo, kadar gre za zadeve, ki se tičejo
               tudi Hrvaške, se seveda tudi sama strinjam, da danes pridemo do vseh odgovorov, če je
               možno na tajni seji, ker danes nismo, na tej javni seji nismo dobili odgovorov na vsa
               vprašanja, ampak na nekatere pa smo dobili. Namreč tako s strani državnega
               sekretarja, tudi kot s strani gospoda Andraža Zidarja iz Ministrstva za zunanje
               zadeve smo lahko ugotovili, da to, kar počne Hrvaška, naj bi ne bilo skladno ne z
               memorandumom iz Mokric niti ne s sporazumom o nasledstvu. Hrvaška tiste pogodbe iz
               Mokric niti ni ratificirala, skratka, glede prenesenih deviznih vlog. In v tem
               primeru naj bi šlo za neupravičeno poseganje Hrvaške v drugo državo, konkretno v
               Slovenijo, s čimer gre za poseg v finančno in pravno suverenost Slovenije glede na
               to, kar se dogaja na hrvaških sodiščih. S tega vidika seveda se nikakor ne da
               strinjati s tem, kar se je zgodilo v okviru Nove Ljubljanske banke d. d. in tudi ne
               glede, kar… Seveda tudi ta korak je bil narejen. Če je prišlo do tega izplačila,
               pomeni, da je tudi v nasprotju s samo oceno poslovodstva, namreč da rezervacije, to
               je bilo v letu 2016, da rezervacije niso potrebne. Skratka lahko ugotovimo, da je
               nekaj, kar se dogaja z nadzornim svetom Nove Ljubljanske banke oziroma z upravo Nove
               Ljubljanske banke, da je močno narobe, ker po drugi strani pa dobivamo tukaj izjave,
               da se ni naredilo nič nezakonitega, da morajo banko zaščititi pred plenjenjem in
               rubljenjem, brez da bi bili sploh kdaj o tem seznanjeni, da se nekaj takšnega obeta.
               In tudi, kaj to zdaj pomeni? Da boste povsod podružnicam, torej da boste različnim
               državam popuščali glede kakršnihkoli njihovih zahtevkov, zato da vas ne bi slučajno
               plenili ali rubili. Torej to se mi zdi povsem nesprejemljivo. Tako da ne glede na to,
               kar bomo potem zvedeli, upam pa, da bomo zvedeli, da bo država terjala tudi
               odgovornost tako od uprave in od nadzornega sveta NLB in glede na Zakon o bankah, ki
               ste ga tudi sami omenili, tisti člen, da bo prišlo do razrešitve uprave in nadzornega
               sveta oziroma tistih, ki so to omogočili, in da se bo terjalo tudi finančno
               odgovornost od teh ljudi, ki so to izvedli, če je to res v neskladju z zakonom in z
               našo pravno ureditvijo. <stage type="mag"/>(nadaljevanje) Upam, da Vlada tudi v to smer razmišlja in da se bo nekaj
               na tem področju tudi naredilo. In tukaj tudi SDH ne bi smel biti povsem neobčutljiv
               na to, kar se dogaja v Novi Ljubljanski banki. Upam, da bo to nadaljevanje in da se
               bo ukrepalo na tem področju, ker to očitno neskladje med tistim, kar govorijo
               predstavniki države, in tem, kar govorijo predstavniki Nove Ljubljanske banke,
               pomeni, da nekaj tu močno zaudarja in je treba na tem področju nekaj spremeniti. Tako
               bom z veseljem prisluhnila na zaprtem delu seje, kaj namerava Vlada storiti v tem
               primeru, ker do teh neskladij očitno prihaja in to se ne bi smelo dogoditi, da na tej
               javni seji ugotovimo ta neskladja med enimi in drugimi.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-53-2018-03-08.sp37">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Gospod Blaž Brodnjak, izvolite.</p>
            </sp>
            <sp xml:id="SDT7-KZNJF-redna-53-2018-03-08.sp38">

               <speaker>BLAŽ BRODNJAK:</speaker>

               <p>Bom na zaprti seji, če bo predlog izglasovan… / izklapljanje mikrofona/, ker sem
               dobil… / izklop mikrofona/, da moram odgovoriti.</p>
            </sp>
            <sp xml:id="SDT7-KZNJF-redna-53-2018-03-08.sp39">

               <speaker>PREDSEDNIK MAG. ANDREJ ŠIRCELJ:</speaker>

               <p>Dobro.</p>
               <p>Andraž Zidar.</p>
            </sp>
            <sp xml:id="SDT7-KZNJF-redna-53-2018-03-08.sp40">

               <speaker>DR. ANDRAŽ ZIDAR:</speaker>

               <p>Najlepša hvala, gospod predsednik.</p>
               <p>Jaz bi se samo odzval na to, kar je gospa poslanka Bratuškova rekla. Rad bi poudaril,
               da to mnenje, ki sem ga dal o starem zakonu, je moje osebno mnenje, ki ga pa kot
               pooblaščeni visoki predstavnik lahko imam. Mislim, da je zelo dober predlog, ki je
               vreden razmisleka, seveda pa je prišel na mizo oziroma v javnost šele nedavno, tako
               da morate tudi razumeti, da za neko podrobno preučitev še nisem imel časa oziroma se
               še vedno lahko preuči. Lahko pa rečem - vprašanje je bilo, zakaj zdaj o tem
               razmišljamo oziroma zakaj konkretno osebno se s tem strinjam -, lahko rečem to, da je
               ta dinamika, ki se dogaja pred hrvaškimi sodišči, pač dobila neko novo hitrost.
               Doslej smo vsi pričakovali, upali in se zavzemali za to, da se te zadeve uredijo v
               skladu z našimi interesi. Zadeve so se začele odvijati malo hitreje, tako sem vsak
               predlog, ki je strokovno kvaliteten, s svojega vidika pripravljen podpreti in o njem
               razpravljati.</p>
               <p>Bi pa ob tem dodal še nekaj, gospod predsednik. Namreč, zelo dobrodošlo bi bilo, če
               bi Državni zbor, če pač pride v to vlogo ustavodajalca, naredil tudi avtentično
               razlago, podal avtentično razlago ustavnega zakona iz leta 1994, ker bi nam tudi to
               zelo pomagalo pri raznoraznih postopkih pred sodišči na nacionalnih ali mednarodnih
               ravneh. Tako bi s tega vidika uradno dal to na zapisnik. Hvala lepa.</p>
            </sp>
            <sp xml:id="SDT7-KZNJF-redna-53-2018-03-08.sp41">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa, gospod Zidar. Jaz mislim, da glede vaših predlogov bomo še govorili. Res
               je dinamika malo hitrejša, kot pravite. Upam, da samo vas preseneča, zaradi tega, ker
               če tudi druge, potem je dejansko Slovenija v pasivnem položaju, in vas bi morala
               najmanj presenečati ta dinamika. Glede avtentične razlage pa po tolikih letih,
               glejte, ni problema, Državni zbor bo naredil tisto, kar po poslovniku mora, vendar ne
               prelagati dela. Vi bi morali zdaj oziroma druga področja bi morala veliko več
               narediti, zaradi tega, da ne bi prišlo do teh tožb in da ne bi prišlo tudi do tega,
               da se te sodbe najbrž lahko že izvršujejo.</p>
               <p>Ker ni več razpravljavcev… / oglašanje v ozadju/ So še, aha, se opravičujem, gospa
               Glavina.</p>
            </sp>
            <sp xml:id="SDT7-KZNJF-redna-53-2018-03-08.sp42">

               <speaker>LIDIA GLAVINA:</speaker>

               <p>Hvala za besedo.</p>
               <p>Jaz bi pojasnila samo dve stvari. Naš finančni svetovalec za prodajo oziroma
               neprodajo NLB ni dobil nič, dela samo na podlagi sukcesije in ker do prodaje ni
               prišlo, ni dobil nič. Dobil je samo neko poročilo stroškov, mislim, v neki višini, če
               me zdaj pamet ne zavaja, v višini do 50 tisoč evrov.</p>
               <p>Še nekaj. S problemom prenesenih hrvaških vlog je SDH seznanjen od vsega začetka
               prodajnega postopka, ki se je začel v upravi, ki je pred mano. Ves ta čas smo naše
               svetovalce o tem obveščali, iskali smo možne rešitve, sodelovali <stage type="mag"/>(nadaljevanje) z Ministrstvom za finance. Zato bi
               želela, da se javno pove, da tu ni prišlo do nobenega skrivanja, zadeva je, kot je
               gospod povedal, tudi objavljena v uradnih poročilih, v letnih poročilih NLB. Seveda
               je pa tu treba povedati, da ena zadeva je pač oblikovanje rezervacij, kar je, kot ste
               slišali, v domeni poslovodstva in revizorja družbe. Druga zadeva je pa vpliv
               tveganja, ki ga lahko vsak investitor po svoje oceni, ko gre v nakup in se o tem
               odloči, to sta dve ločeni zadevi.</p>
               <p>Hvala.</p>
            </sp>
            <sp xml:id="SDT7-KZNJF-redna-53-2018-03-08.sp43">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Gospa Bratušek, izvolite.</p>
            </sp>
            <sp xml:id="SDT7-KZNJF-redna-53-2018-03-08.sp44">

               <speaker>MAG. ALENKA BRATUŠEK (PS NP):</speaker>

               <p>Ja, gospod Zidar, jaz vam ne očitam, da ta zakon, ustavni, oziroma predlog podpirate,
               če ste me slučajno narobe razumeli. Res je, pred kratkim je prišel na mizo, tako ga
               podrobno še nismo proučili. Jaz se samo sprašujem, kje je bila Vlada - ni najbolj
               običajno, da mora takšne stvari v Državnem zboru reševati opozicija. To je moj edini
               pomislek ali pa očitek, če želite. Nikakor vam nisem očitala, da se vi zdaj
               opredeljujete do tega, imate vso pravico, tako kot zaposlen na Ministrstvu za zunanje
               zadeve v svojem imenu kot trenutni visoki predstavnik. Mislim, da če bomo naredili še
               dva kroga, bomo imeli na mizi še več problemov, kot jih imamo zdaj, gospa Glavina. Če
               poslušate predsednika Vlade, pravi, da je v tem postopku prišlo do preobrata, ko je
               njega finančni svetovalec obvestil tam nekje poleti 2017, da je zaradi teh tožb
               hrvaških varčevalcev cena, morebitna cena, prodajna, za Novo Ljubljansko banko zaradi
               teh tožb nižja, kot bi bila sicer, poleti, nekje poleti leta 2017. Že prej sem
               povedala, spomladi istega leta je šla Vlada v Bruselj spreminjat zaveze, predlog
               odločbe, kakorkoli temu rečete, pa tega vpliva ni čutila, ni vedela. To mene moti, da
               se z milijardno naložbo razpolaga kot z vrečo krompirja, da maja ne veste nečesa, kar
               daste na mizo septembra, ob tem da to v poslovnem poročilu obstaja, iz leta 2016.
               Konec koncev, tudi 50 tisoč evrov, ki jih je dobil ta svetovalec, ni tako malo, za
               nič, ker na koncu bo država od vsega tega postopka, ki ga peljete, imela, ne »bo
               imela«, že ima škodo. Tako da vas jaz zato, da bomo predsednika Vlade lahko držali za
               besedo, prosim, da poveste, kdaj je ta finančni svetovalec oziroma, ja, finančni
               svetovalec pri prodaji spremenil svoje stališče, jasno, kdaj, in kdaj je o tem bil
               obveščen predsednik Vlade. Ker če tega ni, potem on zavaja, da ne rečem laže
               slovenski javnosti. Ampak še veliko večji problem je ta, če bi naša Vlada verjela, da
               Slovenija tega ni dolžna plačati, potem ji ne bi bil problem dati jamstva oziroma
               garancije. In to je bil signal naši sosedi, da niti sami ne verjamemo, da nismo tega
               dolžni, to je problem, to je problem naše slovenske politike v tem trenutku. In to
               očitno je tako, niti mi sami ne verjamemo, da nas ustavni zakon in vse, kar smo do
               danes govorili, ščiti - to je problem. Ampak to je pa res problem in velik, velik
               problem. Ne vem, žalostno je pravzaprav vse, kar se v zvezi z Novo Ljubljansko banko
               dogaja. Seveda je zdaj najlažje pokazati na upravo in nadzorni svet in jih zamenjati,
               ampak s tem problem ne bo rešen, če kdo to misli, kajne, s tem problem ne bo rešen.
               Problem je na mizi, problem ostaja na mizi in problem tudi do konca leta 2018, kot
               predlagate spet samo zato, da si umijete roke in se s tem ne ukvarjate, ne bo, do
               konca leta 2018 ne bo nič drugače, samo novi Vladi, ki bo nastopila septembra 2018,
               boste dali ta najbolj vroč kostanj v roke in sami sebe oprali problemov, če temu
               rečem tako. <stage type="mag"/>(nadaljevanje) Ampak kaj
               to pomeni za banko, kaj to pomeni za državo vas pa očitno ne briga, kar je res
               najmanj žalostno, da ne rečem drago.</p>
               <p>Jaz sem tudi za to, da stvari, ki se jih da razčistiti na odprti seji tukaj
               razčistimo. Vse prevečkrat se Vlada in tudi ostali predstavniki želijo skriti pred
               javnostjo in potem lahko vsak po svojo interpretiramo in povemo kar lahko povemo. To,
               kar sedaj sprašujem zakaj oziroma kdaj je predsednik Vlade to izvedel dokumente, ker
               verjetno z milijardno naložbo ne operirate kar malo je rekla kazala. Verjetno
               obstajajo kakšni dokumenti, na podlagi katerih je predsednik Vlade bil o tem
               obveščen, da je tako radikalno spremenil svoje mnenje. O teh stvareh se moramo
               pogovarjati na odprti seji.</p>
            </sp>
            <sp xml:id="SDT7-KZNJF-redna-53-2018-03-08.sp45">

               <speaker>PREDSEDNIK MAG. ANDREJ ŠIRCELJ:</speaker>

               <p>Gospa Glavina? Ne</p>
               <p>Ugotavljam, da ni več razpravljavcev, zaradi tega bom prekinil sejo. Pred
               prekinitvijo bi jaz prosil še malo za pozornosti.</p>
               <p>Jaz sem dobil od ministrice za finance mag. Mateje Vraničar Erman informacijo dne 5.
               3. 2018, kjer predlaga, da se seja zapre za javnost. V tej informaciji piše, citiram:
               »Ker so gradiva povezana s to tematiko zaupne narave oziroma označena kot poslovna
               skrivnost predlagamo, da se seja zapre za javnost. Na ta način bo omogočena bolj
               poglobljena razprava.« </p>
               <p>Jaz razumem, da gre tukaj za poslovno skrivnosti tudi v primeru podatkov s strani
               Nove Ljubljanske banke. Zaradi tega mi strokovne službe pravijo, da gre tukaj za
               interno zadevo, kar pomeni, da se izključijo kamere. Govorim o tem dokumentu.
               Kakršnokoli drugačno stališče seveda zapleta situacijo, zaradi tega bo seja potekala
               na podlagi tega dokumenta, ki ga je predpisala ministrica v tej dvorani ob zaprtju
               kamer s tem, da so lahko prisotni tisti, ki so vabljeni na seji. Ali ima Ministrstvo
               za finance kakršnokoli drugačno mnenje?</p>
            </sp>
            <sp xml:id="SDT7-KZNJF-redna-53-2018-03-08.sp46">

               <speaker>MAG. GORAZD RENČELJ:</speaker>

               <p> Jaz sicer nimam izvoda pred seboj. Spominjam se pa, da piše v njem, da bodo
               obravnavana gradiva zaupne narave oziroma poslovna skrivnost…</p>
            </sp>
            <sp xml:id="SDT7-KZNJF-redna-53-2018-03-08.sp47">

               <speaker>PREDSEDNIK MAG. ANDREJ ŠIRCELJ:</speaker>

               <p> Oziroma označena kot poslovna skrivnost. Oziroma piše, še enkrat citiram: »oziroma
               označena kot poslovna skrivnost«. Potem pomeni, da je seja v skladu z našimi
               predpisi… Kako so označena gradiva za Vlado, ali jih ni?</p>
            </sp>
            <sp xml:id="SDT7-KZNJF-redna-53-2018-03-08.sp48">

               <speaker>MAG. GORAZD RENČELJ:</speaker>

               <p>Zaupno. Torej, vladna gradiva so označena zaupno. Dokumenti, ki se nanašajo na banko
               pa so označene kot poslovna skrivnost. Za oboje gre.</p>
            </sp>
            <sp xml:id="SDT7-KZNJF-redna-53-2018-03-08.sp49">

               <speaker>PREDSEDNIK MAG. ANDREJ ŠIRCELJ:</speaker>

               <p>Potem prekinjam sejo in bomo nadaljevali sejo čez 10 minut v tej dvorani. Če je pa
               zaupno pa tistega ne boste povedali bomo pa šli še enkrat v klet, če kaj sedaj s tem
               ne morete povedati. <title>(ODPRTI DEL SEJE JE BIL PREKINJEN 8. MARCA 2018 OB 11.04.)</title>
               </p>
            </sp>
         </div>
      </body>
   </text>
</TEI>

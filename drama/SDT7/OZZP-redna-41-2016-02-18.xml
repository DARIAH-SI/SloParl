<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZZP-redna-41-2016-02-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">034F513107365749C1257F4E004B0273</idno>
               <idno type="custom" subtype="day">BFDA25B4EBE8CB47C1257F720048B1F6</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=BFDA25B4EBE8CB47C1257F720048B1F6</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZP-redna-41-2016-02-18.OZZP" n="41">
               <name>redna seja</name>
               <date when="2016-02-18"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZP-redna-41-2016-02-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZP-redna-41-2016-02-18.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZUNANJO POLITIKO</stage>
            <stage type="session">41. redna seja</stage>
            <stage type="date">(18. februar 2016)</stage>
            <stage type="chairman">Sejo je vodil Jožef Horvat, predsednik Odbora za zunanjo politiko.</stage>
            <stage type="time">Seja se je začela 16.03.</stage>


            <sp xml:id="SDT7-OZZP-redna-41-2016-02-18.sp1">

               <speaker>PREDSEDNIK JOŽEF HORVAT:</speaker>

               <p>Spoštovane članice, spoštovani člani Odbora za zunanjo politiko, spoštovani
               vabljeni.</p>
               <p>Pričenjam 41. sejo Odbora za zunanjo politiko. Obveščam vas, da imam opravičila in
               pooblastila in sicer s pooblastilom namesto mag. Branislava Rajića na seji sodeluje
               gospa Erika Dekleva, namesto mag. Aleksandra Kavčiča gospod Saša Tabaković, namesto
               člana odbora Marka Ferluga je na seji prisoten gospod Tilen Božič. Za današnjo sejo
               se je opravičil gospod Janez Janša in gospod Branko Grims. Prav tako se je za
               današnjo pisno opravičila tudi ministrica za obrambo gospa Andreja Katič.</p>
               <p>Med nami pozdravljam državno sekretarko na Ministrstvu za zunanje zadeve gospo Darjo
               Bavdaž Kuret, njene sodelavke in sodelavce in tudi predstavnika Ministrstva za
               obrambo mag. Igorja Vaha, vodjo sektorja za evroatlantske integracije in vse vas
               kolegice in kolegi. <stage type="mag"/>(nadaljevanje)
               Predstavnikov medijev ne vidim, sicer pa jih pozdravljam, če nas spremljajo.</p>
               <p>Prehajamo na določitev dnevnega reda seje odbora. S sklicem seje ste prejeli dnevni
               red. Ugotavljam, da je tako določen dnevni red seje kot je bil predlagan s
               sklicem.</p>
               <p>Prehajamo na <title> 1. TOČKO DNEVNEGA REDA – PREDLOG DEKLARACIJE O USMERITVAH ZA
                  DELOVANJE REPUBLIKE SLOVENIJE V INSTITUCIJAH EVROPSKE UNIJE V OBDOBJU JANUAR 2016
                  DO JUNIJ 2017 – EPA 971-VII EU U 614. </title> Kolegice in kolegi v Državnem zboru
               danes že desetič obravnavamo predlog deklaracije kot to predvidevata zakon o
               sodelovanju med Vlado in Državnim zborom o zadevah Evropske unije in Poslovnik
               Državnega zbora. Do sedaj je bila že opravljena obravnava na matičnih delovnih
               telesih, danes pa poteka obravnava še na našem odboru, ki je pristojno delovno telo v
               zadevah zunanje in varnostne politike, za druga področja pa je pristojen Odbor za
               zadeve Evropske unije, ki je pravkar delo zaključil.</p>
               <p>V skladu s 154.g členom Poslovnika Državnega zbora bo tako Odbor za zunanjo politiko
               kot pristojni odbor opravil obravnavo predloga deklaracije za področje zunanje in
               varnostne politike, torej poglavje Zunanje zadeve in obramba stran 54 do 60.</p>
               <p>Predlog deklaracije je bil objavljen v Poročevalcu z dne 24. decembra 2015. Končno
               besedilo bo na naslednji redni seji sprejel Državni zbor. Člani odbora ste prejeli
               poročilo Odbora za obrambo z dne 5. 2. 2016 in tudi mnenje Komisije za mednarodne
               odnose in evropske zadeve Državnega sveta.</p>
               <p>Besedo najprej dajem državni sekretarki na Ministrstvu za zunanje zadeve gospe Darji
               Bavdaž Kuret in jo prosim, da predstavi predlog deklaracije s poudarkom na zadevah in
               pristojnosti Odbora za zunanjo politiko. Izvolite.</p>
            </sp>
            <sp xml:id="SDT7-OZZP-redna-41-2016-02-18.sp2">

               <speaker>DARJA BAVDAŽ KURET:</speaker>

               <p>Hvala lepa. Spoštovani gospod predsednik Jožef Horvat, spoštovane poslanke in
               poslanci. Dovolite mi, da predstavim predlog deklaracije o usmeritvah za delovanje
               Republike Slovenije v institucijah Evropske unije v obdobju januar 2016 junij 2017
               tudi Odboru za zunanje zadeve.</p>
               <p>Ta dokument je pripravljen na osnovi zakona za sodelovanje med Državnim zborom in
               Vlado v zadevah EU in mora na tej osnovi Vlada najmanj enkrat letno poročati
               Državnemu zboru o stanju v EU in položaju Slovenije v njej. Državni zbor pa nato
               sprejme stališča o političnih usmeritvah za delovanje Republike Slovenije v
               institucijah v prihodnjem osemnajstmesečnem obdobju.</p>
               <p>Naj v uvodoma poudarim, tako kot ste že vi rekli, gospod predsednik, to je Vlada že
               desetič pripravila. S tem dokumentom prispevamo k preglednemu in ciljno usmerjenemu
               delovanju Slovenije v institucijah. Deklaracija predstavlja dosjeje, ki se bodo v
               prihodnjem obdobju obravnavali v telesih Evropske unije ter usmeritve, ki jih bodo
               zagovarjali slovenski predstavniki. Deklaracija hkrati nudi tudi okvir za pripravo
               posamičnih stališč v kasnejšem izvedbenem delu.</p>
               <p>Naj poudarim, da je Vlada začela pripravo deklaracije septembra 2015, novembra in
               decembra pa je gradivo ažurirala na podlagi novih dokumentov, in sicer:
               osemnajstmesečnega programa tria predsedovanja Nizozemske, Slovaške in Malte in
               delovnega programa komisije. Vlada je gradivo obravnavala 23. decembra 2015.</p>
               <p>Kot sami veste, je deklaracija sestavljena iz dveh delov: Predlog deklaracije o
               usmeritvah za delovanje Republike Slovenije v institucijah Evropske unije v tem
               obdobju, kjer so predstavljene ključne politične usmeritve Republike Slovenije za
               delovanje v institucijah in prednostne naloge za delo v svetu v obdobju januar 2016
               junij 2017, kjer so predstavljene podrobne sektorske prednostne naloge po področjih.
                  <stage type="mag"/>(nadaljevanje) Deklaracije je
               predvsem obsežna. Naj samo omenim, da s področja tega delovnega telesa obravnava novo
               migracijsko politiko, boj proti terorizmu in krepitev unije kot verodostojnega
               svetovnega akterja.</p>
               <p>Če mi dovolite bi prešla kar na področje skupne zunanje in varnostne politike. To
               področje je glede na naravo skupne zunanje in varnostne politike in na dogajanje v
               svetu najtežje zajeti. Narava dela na področju oblikovanja skupne zunanje in
               varnostne politike je namreč takšna, da se dogodkov in izzivov za obdobje osemnajst
               mesecev ne da z gotovostjo in vnaprej napovedati, vendar kljub temu je zajeto precej
               vprašanj, za katere lahko anticipiramo, da bodo unijo kot celoto angažirale v
               naslednjem obdobju. Za Slovenijo je zelo pomembno vzhodna in južna soseščina. V tej
               soseščini se je v zadnjih letih na žalost varnostna situacija in zunanjepolitična
               situacija precej spremenila. Iz neke relativne stabilnosti se je to področje
               spremenilo v območje novih izzivov, nestabilnosti in novih groženj. Za Slovenijo je
               pomembno, da je ta širša soseščina tako evropsko vzhodna kot južna soseščina varna,
               stabilna in demokratična ter da v njej veljajo sprejete zaveze in mednarodne norme,
               vključujoč spoštovanje ozemeljske celovitosti, s katerim vprašanjem se soočamo v
               vzhodnem sosedstvu.</p>
               <p>Evropska unija mora tudi v praksi igrati vlogo pomembnega svetovnega
               zunanjepolitičnega akterja. Slovenija si bo prizadevala za krepitev te vloge v
               mednarodni skupnosti. Del tega je tudi priprava globalne strategije Evropske unije,
               ki jo bo visoka predstavnica Mogherini predstavila evropskemu svetu junija meseca. To
               je praktično ena od prednostnih nalog Slovenije na tem področju. Mi pozdravljamo
               pozitivno oziroma proaktivno vključevanje slovenskega parlamenta in vašega odbora pri
               te procedure. Naj povem, da tudi mi pripravljamo refleksijo na globalno strategijo,
               in sicer v sredini marca, mislim natančneje 21. marca 2016. Seveda bo Slovenija še
               naprej podpirala razvoj skupne varnostne in obrambne politike Evropske unije skladno
               z začrtanimi cilji in možnostmi. Ključna pri tem je učinkovita uporaba instrumentov
               in sredstev, ki so evropski uniji na voljo, vključujoč krepitev sodelovanja s
               strateškimi partnerji, še posebej z Nato, kar se je pokazalo tudi v zadnjem sklepom
               ministrov za obrambo Nata v skupnem sodelovanju v boju proti nelegalnim
               migracijam.</p>
               <p>Dejstva, da v tem mandatu ne bo prišlo do dejanske širitve Evropske unije, ne gre
               zamenjevati s samim procesom širitve, ki potrebuje vzdržno dinamiko in temu ustrezna
               sporočila. Mi smo še naprej zavezani k trdni podpori procesa širitve. Slovenija bo v
               globalnem smislu še naprej zagovarjala delovanje Evropske unije s ciljem odprave
               revščine, uresničevanja trajnostnega razvoja vključno z Agendo 2030 ter zagotavljanja
               hitrega in učinkovitega odzivanja na humanitarne krize.</p>
               <p>Zavedamo se tudi pomena zunanje trgovine kot enega ključnih orodij za spodbujanje
               gospodarske rasti in zaposlovanja v evropski uniji. Na področju zunanje trgovine je
               bila v preteklem letu objavljena nova strategija Evropske unije, ki promovira
               vrednote Evropske unije, odgovornost, preglednost ter skladno z drugimi politikami
                  <stage type="mag"/> (nadaljevanje) Evropske unije, kot
               so trajnostni razvoj, človekove in socialne pravice, vzpodbujanje razvoja
               najrevnejših držav.</p>
               <p>Nadaljuje in začenja se vrsta pogajanj o bilateralnih trgovinskih sporazumih.
               Decembra je potekala 10 ministrska konferenca Svetovne trgovinske organizacije v
               Nairobiju. Pred slabe pol leta sem se vrnila iz Indije in naj vam povem, da bi bila
               dokončanje in nadaljevanje pogajanja v trgovinskem sporazumu z Indijo pozitivna tako
               za Evropsko unijo kot za Slovenijo in Indijo. Slovenija se bo še naprej zavzemala za
               preglednost pogajanj o uskladitvi trgovinskih sporazumov ter za ohranitev doseženih
               standardov v evropski uniji tudi na področju zaščite zdravja ljudi, živali, rastlin
               in okolja. Nismo naklonjeni naglici v pogajanjih. Vsebina mora imeti prednost pred
               hitrostjo. Glede pravne narave sporazuma zagovarjamo njihovo mešano-pravno naravo,
               tako da bi jih morali ratificirati nacionalni parlamenti.</p>
               <p>Zaenkrat toliko, gospod predsednik, spoštovani poslanke in poslanci. Hvala lepa.</p>
            </sp>
            <sp xml:id="SDT7-OZZP-redna-41-2016-02-18.sp3">

               <speaker>PREDSEDNIK JOŽEF HORVAT:</speaker>

               <p>Hvala lepa, spoštovana državna sekretarka. Sedaj sprašujem, če želi mag. Igor Vah,
               predstavnik Ministrstva za obrambo Republike Slovenije še kaj dodati. Prosim,
               izvolite.</p>
            </sp>
            <sp xml:id="SDT7-OZZP-redna-41-2016-02-18.sp4">

               <speaker>MAG. IGOR VAH:</speaker>

               <p>Hvala. Spoštovani gospod predsednik, članice in člani odbora. Rad bi predstavil še
               prispevek Ministrstva za obrambi v tej omenjeni deklaraciji. Lahko povem, da
               Ministrstvo za obrambo aktivno sodeluje v skupni varnostni obrambni politiki. Prav
               tako smo zelo aktivni v evropski obrambni agenciji in vojaških obrambno-političnih
               delovnih telesih Evropske unije. Sodelujemo in bomo še naprej sodelovali v operacijah
               in misijah Evropske unije na različnih operativnih območjih s poudarkom na zahodnem
               Balkanu, v Bosni in Hercegovini, v pomorski operaciji EU NAFOR Sofija v Sredozemlju
               in tudi v Afriki v Sahelu, kjer usposabljamo pripadnike EUTM v Maliju.</p>
               <p>Vsekakor bomo podpirali še naprej izgradnjo evropskih obrambnih zmogljivosti skladno
               z načelom enotnega nabora sil in z dejanskimi potrebami in finančnimi zmožnostmi.
               Ključno vlogo pri tem bo opravila evropska obrambna agencija, ki zagotavlja
               koordinacijo pri več nacionalnih projektih kot je pooling in sharing smart defense,
               skratka ta koordinacija med Evropsko unijo in Natom se nam zdi zelo pomembna. Prav
               tako v okviru razvoja zmogljivosti bomo dali velik poudarek na razvoj bojnih skupin,
               ki se nam zdi pomemben instrument kot vojaška zmogljivost za hitro posredovanje, ki
               jo ima Evropska unija na razpolago.</p>
               <p>V tem okviru bomo v drugi polovici 2017 na nekem stand by(?) za bojno skupino v
               okviru regionalne skupine / nerazumljivo/ MLF, se pravi pod vodstvom Italije v
               sodelovanju z Madžarsko, Avstrijo in Hrvaško.</p>
               <p>Kar se tiče operacije bo Slovenija zelo aktivna in zopet prisotna na zahodnem
               Balkanu, predvsem v Bosni, na Kosovu. Varnostno polje v Bosni je po naši oceni še
               vedno izpostavljeno določenim destabilizacijskim tveganjem glede na občutljive in
               krhke razmere predvsem na socialno-ekonomskem področju in mora zato Evropska unija
               ostati aktivno zavezana Bosni in Hercegovini.</p>
               <p>Prav tako se vključujemo v zagotavljanje stabilnosti v afriškem Sahelu, kjer
               sodelujemo v okviru misije EU za usposabljanje malijskih oboroženih sil že od leta
               2013 in si s tem prizadevamo za stabilizacijo države in posledično širše regije
               Sahel.</p>
               <p>Kar se tiče razvoja zmogljivosti oziroma obrambne industrije bomo tu zagovarjali
               stališča vključevanja malih in srednjih podjetij v industrijski in tehnološki razvoj
               in s tem tudi povezovanje evropske obrambne industrije. To bi bilo vse za uvod.
               Hvala.</p>
            </sp>
            <sp xml:id="SDT7-OZZP-redna-41-2016-02-18.sp5">

               <speaker>PREDSEDNIK JOŽEF HORVAT:</speaker>

               <p>Hvala lepa, mag. Vah. <stage type="mag"/>(nadaljevanje)
               Sedaj bi nam moral poročilo predstaviti predstavnik Odbora za obrambo. Je kakšen član
               odbora in bi želel spregovoriti? Ugotavljam, da ne. Prav tako ne vidim predstavnika
               Državnega sveta, zato odpiram razpravo poslank in poslancev, ki jo bo začel mag.
               Andrej Šircelj. Izvolite.</p>
            </sp>
            <sp xml:id="SDT7-OZZP-redna-41-2016-02-18.sp6">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa, spoštovani predsednik, predstavniki Vlade, kolegice in kolegi. Pri tem
               gradivu imam malo zadrege. Predvsem zadrega ali je to gradivo sploh še realno.
               Pisano, kot je bilo rečeno predstavnice Ministrstva za zunanje zadeve, je bilo nekje
               septembra. Potem je bilo še malo dopolnjeno decembra, kakor sem razumel. Državni zbor
               ga je sprejel 24. decembra 2015, danes smo v drugi polovici februarja, kar pomeni, da
               usmeritve za delovanje Republike Slovenije v institucijah Evropske unije že delujejo.
               Mi ga pa obravnavamo šele sedaj in vprašanje je kakšen cilj oziroma smoter ima to. To
               je pač po poslovniku in ga moramo obravnavati. Vprašanje pa je ali sploh še lahko k
               temu gradivu karkoli vsebinskega prispevamo.</p>
               <p>Zaradi tega imam tu eno postopkovno mnenje, predsednik, da se tovrstna gradiva
               obravnavajo v rokih, ki so določeni za proračun Republike Slovenije. Mislim, da je to
               enkrat oktobra. To je dejansko, kar se sedaj dogaja – ne vem zaradi katerih razlogov
               – tudi če bi mi to obravnavali še pred koncem leta 2015 bi bilo to prepozno.
               Obravnavamo pa ga koncem februarja.</p>
               <p>Poglejte, to je podcenjevanje Državnega zbora. Da nam Vlada pošlje neko gradivo za
               to, da se bo tukaj z nekim poslovnikom to uskladilo, da bo vse narejeno, hkrati pa
               dejansko nimamo nobene vloge. Oprostite, predsednik, ne vem kaj to uvrščate na dnevni
               red, če vsebinsko po eni strani to ne drži več, kar tu piše. Sedaj grem lahko od
               točke do točke, od politike do politike, pa vam povem kaj se je od septembra do danes
               že spremenilo. Vprašanje je kakšne so potem strateške usmeritve Slovenije glede na to
               spremenjeno področje glede na to, da se je toliko stvari že spremenilo. Saj nekaj jih
               bom omenil. Tudi to, kar se sedaj tukaj predstavi ni tisto, kar je dejansko danes
               pomembno za Slovenijo.</p>
               <p>Mi smo tukaj že obravnavali Brexit. Ta tukaj notri ni omenjen, ampak je ključen za
               delovanje Evropske unije kot take. Če pogledate področje migracij, je tukaj tako kot
               da se cedijo med in mleko. Kot da Avstrija danes še ni sprožila nekaterih ukrepov, ki
               bodo bistveno vplivali na to. In kot da nekatere druge države že tega niso
               naredile.</p>
               <p>Spoštovani predsednik, sam ne vem. To je za mene podcenjujoče do Državnega zbora in
               do poslank in poslancev. Strinjam se, da je treba aktivno sodelovati. Poglejmo že
               drugi odstavek te deklaracije. Najprej imamo navedene vse izzive, s katerimi se
               srečuje Evropska unija v zadnjem obdobju, potem pa neko ugotovitev, da ti izzivi tudi
               jasno kažejo, da jih nobena posamezna država članica ne more uspešno reševati sama.
               Tukaj imamo od ozemeljske celovitosti do vprašanja morebitnega izstopa Združenega
               kraljestva iz unije, pridobitve in prednosti članstva v evropski uniji, po drugi
               strani nestabilnost v južni in vzhodni soseščini, nespoštovanje ozemeljske
               celovitosti, potem imamo migracijski val itd. Ampak nekatere države to delajo. Same
               rešujejo to zadevo. <stage type="mag"/>(nadaljevanje)
               Nove okoliščine imamo. Novo stanje imamo. To novo stanje tu notri ni niti omenjeno.
               Skratka nič, ker je tudi zastarel dokument. Enostavno je zastarel dokument.</p>
               <p>Ne vem če je tukaj na eni strani solidarnost in medkulturni dialog pomemben za to, da
               bomo reševali migracijski val oziroma migracijsko krizo, kot tukaj piše. Ampak še
               marsikaj drugega. Ampak to temelji samo na tem. Še marsikaj drugega. Danes je
               vprašanje pri migracijskem valu ali bo Slovenija žepna država za migracije ali ne. To
               je danes prvovrstno vprašanje danes. Mi se ukvarjamo pravilno v medkulturnem dialogu
               itd. Ampak ali je to bistvo vsega? Strinjam se, da je to navedeno, manjka pa še
               veliko drugih stvari.</p>
               <p>Verjamem, da je tudi Slovenija zagovornica tesnejšega povezovanja in večje
               konvergencije unije, kot tukaj piše. Ali dejansko obstaja večja konvergenca v
               evropski uniji ali govorimo o divergenci v evropski uniji, kot se začne prvi stavek
               četrtega odstavka. Ali je to realno stanje?</p>
               <p>Strinjam se, da je EU tista in da bo Slovenija preko povezovanja z EU in izvajanjem
               pravnega reda svojim državljanom zagotovila visoko raven varnosti in omogočila
               uživanje temeljnih svoboščin, ki jih prinaša članstvo EU, kot je tukaj navedeno,
               kamor sodi tudi prosto gibanje v schengenskem območju, če citiram spet en stavek od
               tukaj. Pa ga ne želim samo izvzeti. Želim ga gledati v kontekstu celotnega teksta.
               Ali imamo danes Slovenci večjo varnost? Ali imamo danes Schengen v EU? Ali se
               izvaja?</p>
               <p>Poglejte, govorim o dokumentu. Dokument je nerealen in težave in problemi so
               popolnoma drugi in rešitve, ki jih bo morala sprejemati EU so druge narave. Slovenija
               se bo morala opredeliti do rešitev, ki so drugačne narave.</p>
               <p>Danes sem vas, žal gospod predsednik, mislil vprašati ali je to zaprta ali ne zaprta
               seja. Vi ste pozdravili novinarje. Tudi jaz jih pozdravljam, če je kakšen tu. Tu ni
               niti kamere, tako da smo sami. Razumem, da se to posluša itd., ampak tukaj mislim, da
               interesa ravno ni. Ta dokument tudi dejansko ni realen. Ali pa vsaj ne omenja tisto,
               kar je danes aktualno in kar bo aktualno v naslednjem letu. Vseeno bi lahko vplivali
               na vse te zadeve. Zadeve se prehitro spreminjajo. Tudi v obrazložitvah ni bilo
               podanih nobenih novih dejstev, ki bi kazale realno stanje.</p>
               <p>Mislim, da bodo prišle tu popolnoma druge zadeve na plano in da so že danes. Če
               govorimo tudi o novi migracijski politiki mora biti skupno ravnanje solidarno in
               odgovorno. To piše v drugem odstavku na strani 5. Ali sploh je? Ali danes sploh imamo
               skupno ravnanje EU? Ali imamo institucije glede migracijske politike, ki lahko
               zagovarjajo neko skupno ravnanje? Mislim, da ne. Mislim, da vsaka država to dela po
               svoje. Vprašanje migracije se mora obravnavati celostno. Kaj je cilj Slovenije tukaj?
               Ali bo dosegla Slovenija s svojo politiko, da se bo v evropski uniji vprašanje
               migracije obravnavalo celostno kot piše tukaj v tretjem odstavku poglavja Nova
               migracijska politika? Kaj so tukaj cilji Slovenije? Kako se meri?</p>
               <p>Prej je bilo omenjeno večje sodelovanje malih, srednjih podjetij itd. v določeni
               industriji. Kaj je cilj? Koliko srednjih podjetij bo več sodelovalo v industriji, ki
               se bo nanašala na obrambne zadeve? <stage type="mag"/>(nadaljevanje) Kaj bo Slovenija tukaj naredila? Kje so določeni cilji?
               Teh ciljev tukaj notri ni. Ni eksaktnih ciljev.</p>
               <p>Če je to eden izmed dokumentov, ki ga je Vlada tukaj predstavila, ki ga želi
               predstaviti, lahko govorim tudi o skupni trgovinski politiki v EU in o tem kaj se
               dogaja s tem sporazumom z ZDA. Tudi tukaj ne vem, če imamo realno situacijo. Zaradi
               tega se dejansko sprašujem ali imamo realni dokument. Ali imamo dokument, ki kaže na
               realno stanje?</p>
               <p>Še ena zadeva je. Mogoče nekatere s koalicije moti to, da ta dokument ni realen. Naj
               si ga preberejo, ker se že dvojnost ali pa kot je že rekel gospod Logar shizofrenost
               kaže pri institucionalnih zadevah stran 13. Na eni strani želimo imeti in podpiramo
               prizadevanje za učinkovitejšo EU, vendar ne s ciljem, da se pristojnosti njenih
               institucij prenesejo nazaj na prestolnice in da se zmanjša njihov pomen …</p>
            </sp>
            <sp xml:id="SDT7-OZZP-redna-41-2016-02-18.sp7">

               <speaker>PREDSEDNIK JOŽEF HORVAT:</speaker>

               <p>Gospod Šircelj, se opravičujem. Mi smo sedaj Odbor za zunanjo politiko, ki je
               pristojen za poglavje Zunanja politika in obramba stran 54 do 60. Vsaj dovoljujem
               širšo razpravo, ampak to pa kar vi govorite pa smo kar nekaj razpravljali na Odboru
               za zadeve Evropske unije in tudi na drugih odborih. Se opravičujem, nadaljujte.</p>
            </sp>
            <sp xml:id="SDT7-OZZP-redna-41-2016-02-18.sp8">

               <speaker>MAG. ANDREJ ŠIRCELJ (PS SDS):</speaker>

               <p>V redu. Samo govorim, da če se ne tiče migracijska politika, če to ni stvar zunanjih
               zadev, v redu. Se strinjam, predsednik, potem je brez veze, da o tem tudi razpravljam
               tukaj. In je brez veze, da sploh razpravljamo, če imamo samo od strani 54 do 60. Tega
               v poslovniku nisem bral.</p>
               <p>Dejansko imamo shizofreno situacijo, na drugi strani pa večjo vlogo nacionalnih
               parlamentov pri obravnavi zadev EU. Ne vem ali zadeve EU spadajo pod zunanjo politiko
               ali ne. Kaže tukaj, da to spada pod nek drug odbor. Potem pa sploh ne vem kaj spada
               sploh v politiko tega odbora. To morate vi povedati.</p>
               <p>Kakorkoli že. Če govorimo o mednarodnem obdavčenju, potem verjetno tudi to ni stvar
               tega odbora, čeprav Odbor za zunanjo politiko sprejema tudi neke sporazume o
               izogibanju dvojne obdavčitve ali pa jih vsaj potrjuje. Tukaj je sedaj to vprašanje še
               kako aktualno. Govorim o celem dokumentu, da je dejansko ta zadeva neuporabna danes
               in ne vem zakaj se to lansko ne novelira vključno z zunanjo politiko in obrambo, če
               želite, da bo vsaj realna slika prikazana.</p>
               <p>Prosil bi pa tudi, glede na vašo pripombo, da v sklicu poveste potem, na katera
               poglavja se bo zunanja politika oziroma ta odbor samo osredotočil, če ni zaželeno, da
               se govori o celotnem dokumentu. Hvala.</p>
            </sp>
            <sp xml:id="SDT7-OZZP-redna-41-2016-02-18.sp9">

               <speaker>PREDSEDNIK JOŽEF HORVAT:</speaker>

               <p>Gospod Šircelj, hvala za vašo razpravo. Ne želim polemizirati. Razumem pa, da niste
               najbrž na mene osebno kazali, ko ste govorili o poniževanju Državnega zbora. Da pa
               imamo s tem dokumentom težave zaradi izjemne dramatične dinamike na področju EU na
               vseh področjih, ne samo glede na področju zunanje politike, pa se absolutno najbrž
               oba strinjava.</p>
               <p>Sklic je bil v skladu z zakonom, ki definira sodelovanje Vlada - Državni zbor v
               zadevah EU in v skladu s poslovnikom. Ta Odbor za zunanjo politiko je pristojen za
               poglavje Zunanja politika in obramba, za vsa ostala poglavja pa je pristojen Odbor za
               zadeve Evropske unije. Na matičnih delovnih telesih pa smo že obravnavali to
               materijo. Se pa strinjam, da bo najbrž potreben razmislek kako naprej. Kot rečeno, je
               to sedaj obravnavano desetič. Potreben je razmislek, <stage type="mag"/> (nadaljevanje) kako naprej tudi v skladu s tem, ker gre za
               18-mesečno področje, se pravi trojke predsedujočih držav Svetu Evropske unije
               Nizozemska, Slovaška, Malta ob tem, da še takrat, ko se je ta dokument pisal Vlada še
               najbrž ni poznala prioritet Nizozemske. Ali kdo danes pozna prioritete Slovaške? Ali
               kdo danes pozna prioritete Malte? In v tem kontekstu nočem kazati s prstom na
               nikogar. Vabim pa k razmisleku kako sploh naprej s tovrstnim dokumentom.</p>
               <p>Toliko samo v pojasnilo. Vi ste želeli postopkovno, gospod Šircelj? Izvolite.</p>
            </sp>
            <sp xml:id="SDT7-OZZP-redna-41-2016-02-18.sp10">

               <speaker>MAG. ANDREJ ŠIRCELJ (PS SDS):</speaker>

               <p>Postopkovno bi prosil, če se lahko navede člene poslovnika v skladu s katerim se loči
               nek dokument na posamezne strani in tudi v zvezi s tem, da določene zadeve, ki se
               nanašajo na primer na strategija je 20 in evropski semester, makroekonomske zadeve,
               skupna trgovinska politika EU, migracijska politika EU, da to ni stvar Odbora za
               zunanjo politiko.</p>
            </sp>
            <sp xml:id="SDT7-OZZP-redna-41-2016-02-18.sp11">

               <speaker>PREDSEDNIK JOŽEF HORVAT:</speaker>

               <p>Hvala za to vprašanje. V sklicu smo navedli, da bo obravnava na podlagi 154.g člena
               Poslovnika Državnega zbora. Odkrito pa povem, da bi potrebovali malo več časa, da
               natančno povemo tudi v skladu s katerimi členi zakona o sodelovanju med Vlado in
               Državnim zborom o zadevah EU ta zadeva poteka. Moram reči, da ne vem kdaj se to
               odloča, ali to sploh kje piše, da smo mi pristojni za zunanje zadeve in obrambo. Po
               neki logiki meni to ne rabi biti nikjer zapisano. Zdrava pamet mi pove, da smo
               pristojni za to, za vse ostalo pa Odbor za Evropske unije. Kdaj se bo to začelo
               obravnavati, me ne sprašujte, ker sem najbrž premalo časa v Državnem zboru. Glejte,
               ne znam navesti členov. Lahko pa sejo prekinemo in bomo dali neko obrazložitev ali pa
               če boste zadovoljni post festum. Nisem pa vam želel zagreniti življenja s sklicem te
               seje. Če ima Vlada kakšen odgovor na to vprašanje, bom zelo vesel. Razprava je
               odprta. Nadaljujemo. Gospod Anže Logar.</p>
            </sp>
            <sp xml:id="SDT7-OZZP-redna-41-2016-02-18.sp12">

               <speaker>MAG. ANŽE LOGAR (PS SDS):</speaker>

               <p>Hvala za besedo, predsednik. Ni čisto tako, da danes ne vemo kakšne bodo prioritete
               naslednjega predsedstva. Tudi pričujoča predsedstva vedno pripravijo 18-mesečni
               program v naprej. Sam se ne bi tako posipal s pepelom zaradi tega dokumenta s strani
               parlamentarnega odbora, češ da ne vemo kaj se bo v prihodnosti zgodilo. Saj zato
               imamo mi našo diplomatsko mrežo po članicah Evropske unije in tudi naše stalno
               predstavništvo v Bruslju. Če kdo, potem so ti prvi poklicani, da vnaprej predvidijo
               kaj se bo v prihodnjih 18 mesecih dogodilo.</p>
               <p>Ta deklaracija, ki je tu pred nami, tu se moram strinjati s gospodom Šircljem, ne
               odpira in ne rešuje popolnoma nobene dileme. Če se osredotočimo na zunanjo politiko,
               ne vem, preberite odstavke, ki so tu in mi tolmačite kaj je dodana vrednost tega
               stavka: Slovenija si bo prizadevala za dejaven dialog med EU in ZDA v vseh globalnih,
               varnostnih in drugih vprašanjih. Ali pa: Za prisotnost Slovenije v Aziji je ključno
               sodelovanje na politični delovni ravni v azijsko-evropskih forumih. Ali pa: Slovenija
               si bo še naprej prizadevala za krepitev odnosov EU z regijo Latinske Amerike in
               Karibov. Povejte mi kaj je to zunanjepolitična usmeritev Republike Slovenije za
               delovanje v organih EU v naslednjih 18 mesečnih obdobjih. <stage type="mag"/>(nadaljevanje) Niti ene konkretne usmeritve v teh tekstih ni.
               Morda še ena kontra usmeritev, ki je v nasprotju z do sedaj veljavno doktrino v
               primeru Rusije. Izpostavljala bo pomembno vlogo Ruske federacije v večini aktualnih
               kriznih žarišč in potreba po ustrezni vključenosti Rusije v njihovo učinkovito
               reševanje in iskanje dolgoročnih rešitev. Slovenija bo torej izpostavila oziroma
               opozarjala na pomembno vlogo Ruske federacije o tem. Ne vem kdaj smo se mi tem sicer
               uskladili. Ne spomnim se. Sam to razumem kot lapsus linga v tej deklaraciji.</p>
               <p>Ta deklaracija je popolnoma neuporaben dokument, neuporaben dokument na področju
               zunanje politike in na področju vseh ostalih politik. Ne razumem zakaj se ne sprejme
               neko dobronamerno razpravo, ki sem jo poskusil že spraviti takrat v razpravo, ko smo
               se pogajali o deklaraciji, ko sem omenjal na to preživelost te deklaracije in
               sprejemati takšne splošne pamflete kot nek osrednji dokument, ki bo opredeljeval
               vlogo naših predstavnikov v institucijah Evropske unije. Že to, da je dokument
               prepozno posredovan, da ga niti pravočasno ne sprejmemo, priča, da se tudi Vlada
               zaveda, da kakšne dodane vrednosti iz tega ne bo.</p>
               <p>V sporočilu za javnost je Vlada ob objavi tega decembra napisala, da Vlada želi z
               deklaracijo prispevati k pregledni politiki Slovenije in seznaniti širšo javnost z
               odprtimi vprašanji. Niti ne z glavnim namenom te deklaracije. Širšo javnost seznaniti
               z odprtimi vprašanji. Če je to namen, potem je nesmiselna taka zapletena procedura,
               da se diplomati in državni uradniki trudijo pri pripravi teh dokumentov, da, kot smo
               slišali, to pripravljajo od septembra do decembra. Torej, tri mesece za pripravo tega
               dokumenta, ki se potem na koncu obesedi, da si bo Slovenija prizadevala za dejaven
               dialog med EU in ZDA. To si že od nekdaj in to si, upam, vedno bomo. Ampak s takšno
               proceduro in da se po vsakem sklopu posebej na vseh odborih o tem pogovarjamo, da je
               število predstavnikov Vlade pri tem dokumentov prej na Odboru za zadeve Evropske
               unije najštevilčnejše, sicer pohvala predsedniku odbora, ampak imamo v Sloveniji res
               hujše probleme, kjer predstavniki Vlade ne pridejo. Ob tem dokumentu, ki pa v bistvu
               ne pove popolnoma nič novega, morajo priti pa cela Vlada ali predstavniki Vlade pred
               poslance, zato da povedo, da se bo Slovenija prizadevala za dejaven dialog med EU in
               ZDA.</p>
               <p>Ta dokument je treba pač reformirati. Sprejemanje takega papirja ne bo nobenemu
               pomagalo. Kaže pa nek način, tukaj se spet strinjam s gospodom Šircljem, na čuden
               odnos Vlade do parlamenta v zadevah EU, čeprav imamo tisti temeljni zakon. Če je
               treba za spremembo spremeniti normativno podlago, saj smo v eni drugi zadevi to že
               spreminjali, tudi tukaj to lahko spremenimo. Ampak vsako leto ponavljati. Čez leto in
               pol boste spet zamudili. Ne vem če še vi, morda kdo drug, ampak spet se bo zamudilo.
               Če se torej vsakič znova zamuja, je očitno s tem dokumentom, da ga je povozil čas in
               da je treba pristopiti k reformi. Če ne drugi, potem bi moral Odbor za zunanjo
               politiko ali pa Odbor za zadeve evropske zadeve to povedati. To je moje mnenje.
               Mislim, da je vsakršna razprava o tem dokumentu, samo podaljšuje agonijo tega
               dokumenta. Hvala.</p>
            </sp>
            <sp xml:id="SDT7-OZZP-redna-41-2016-02-18.sp13">

               <speaker>PREDSEDNIK JOŽEF HORVAT:</speaker>

               <p>Hvala lepa, mag. Logar. Če smem samo pojasniti. Trenutna ureditev je pač takšna kot
               je. Državni zbor je sprejel odlok o ustanovitvi in nalogah delovnih teles Državnega
               zbora. Ta je objavljen v Uradnem listu 6. februar 2015 in pod 7. točko so navedene
               naloge in pristojnosti Odbora za zunanjo politiko in med drugim piše: Odbor v skladu
               z zakonom o sodelovanju med Državnim zborom in Vlado v zadevah EU in Poslovnikom
               Državnega zbora obravnava <stage type="mag"/>
               (nadaljevanje) zadeve EU s področja zunanje in varnostne politike ter s tem povezane
               zunanje dejavnosti EU, vključno z vprašanji širitve EU s svojega področja ter vlogo
               in dejavnost Slovenije v pogajalskem procesu z zunanjepolitičnega vidika, obravnava
               zadeve s področja zunanjih odnosov in širitve, ki so na dnevnem redu Sveta EU za
               splošne zadeve, Sveta EU za zunanje zadeve in evropskega sveta itd. Tu je na nek
               način osnova, ker sem bil vprašan zakaj sem dal to točko na dnevni red.</p>
               <p>Dva dni nazaj so do vključno 16. februarja poslanci lahko vlagali amandmaje na ta
               dokument in nekateri so bili na Odboru za zadeve Evropske unije sprejeti. Tudi na tem
               odboru imamo en amandma, ki ga bomo potem v drugem delu obravnavali.</p>
               <p>Če sem pa pri besedi, se pa globoko strinjam s tem, da bomo najbrž morali reformirati
               ta dokument oziroma obravnavo tega dokumenta, ravno zaradi visoke dinamike dogajanj
               ali tudi s kakšnih drugih razlogov. Gospod Kamal Izidor Shaker. Izvolite.</p>
            </sp>
            <sp xml:id="SDT7-OZZP-redna-41-2016-02-18.sp14">

               <speaker>KAMAL IZIDOR SHAKER (PS SMC):</speaker>

               <p>Hvala lepa, predsednik. Sicer ne želim biti odvetnik te Vlade, ampak da bodo stvari
               razmeroma jasne. Tudi sam sicer podpiram ta dokument, menim pa, da ne glede na to bi
               moral biti ta dokument malo bolj ambiciozen, mogoče tudi bolj specificiran kakorkoli
               pa obrnemo gre pa le za neko deklaracijo oziroma usmeritve, ki se potem potencialno
               tudi izvajajo.</p>
               <p>Kar se tiče same obravnave bi skoraj, mogoče vam, gospod predsednik, prevzemam malo
               tvoje vloge, ker sem imel predhodno obravnavo te deklaracije na Odboru za zadeve
               Evropske unije, pa vendar velja opozoriti na 54.f člen tega poslovnika, na drugi
               odstavek citiram: da je za razpravo o političnih usmeritvah za delovanje Republike
               Slovenije v institucijah Evropske unije Vlada glede na delovni program evropske
               komisije ter program predsedovanja Svetu Evropske unije predloži predlog deklaracije.
               Uvodno predstavitev na seji Državnega zbora poda predsednik Vlade, v razpravi pa
               sodelujejo tudi ministri in predstojniki vladnih služb.</p>
               <p>Že prej smo imeli na Odboru za zadeve Evropske unije. Ta dokument je bil obravnavan
               na vseh delovnih telesih, zato ker je izrecno horizontalen in so ga obravnavala vsa
               delovna telesa, zaradi tega je mogoče postopek malo daljši. Dokument je sicer prišel,
               kot so že moji predhodniki omenili, v hišo 24. 12. 2015 in potem je Odbor za zadeve
               Evropske unije te zadeve delil matičnim delovnim telesom s tistih področij, ki so ga
               tudi obravnavale in na delovnih telesih je bilo tudi možno vlagati amandmaje.
               Amandmaje je bilo možno vlagati, kot je predsedujoči omenil, do 16. 2. 2016. Državni
               zbor je bil obveščen in bi lahko tukaj odigral neko vsebinsko vlogo v tej deklaraciji
               in tudi participiral. Danes sem se želel oglasiti samo zato, da to ne ostane
               nerazjasnjeno. Hvala lepa.</p>
            </sp>
            <sp xml:id="SDT7-OZZP-redna-41-2016-02-18.sp15">

               <speaker>PREDSEDNIK JOŽEF HORVAT:</speaker>

               <p>Hvala lepa. Gospa Ksenija Korenjak Kramar ima besedo. Izvolite.</p>
            </sp>
            <sp xml:id="SDT7-OZZP-redna-41-2016-02-18.sp16">

               <speaker>KSENIJA KORENJAK KRAMAR (PS SMC):</speaker>

               <p>Hvala lepa. Mogoče bi najprej začela s samo opredelitvijo kaj deklaracija v bistvu
               je. In sicer po definiciji gre za splošno stališče o določenih vprašanjih, političnih
               stališčih in pa usmeritvah za nadaljnje ukrepe in delovanje nosilcev oblasti. Če
               izhajamo iz takšne opredelitve, je jasno, da je deklaracija, ki je pred nami v takšni
               obliki kot je, ustrezna. </p>
               <p>O tistem, kar pa so moji kolegi predhodniki govorili, da je premalo ciljno usmerjena,
               da nima ukrepov, pa po sami definiciji ukrepi vanjo ne sodijo. Namreč, ukrepi so
               naslednji korak, ki deklaraciji sledijo in z ukrepi potem tudi odgovarjamo na
               spremljajoče se okolje. In tukaj so potem tisti največji izzivi in pa tudi možne
               prilagoditve. Tako, da mislim, da je s tega vidika oblikovana in pa predstavljena
               povsem ustrezno. <stage type="mag"/> (nadaljevanje)
               Seveda pa sedaj ne govorimo o ukrepih, o katerih bo govora v nadaljevanju.</p>
               <p>Osebno podpiram deklaracijo, ki je pred nami v tistih delih, ki se nanašajo na
               današnji odbor. Želela bi povedati, da je deklaracija potrebna in da bo prispevala k
               usklajenemu delovanju, kajti skozi dosedanje delovanje smo videli, da v bistvu zelo
               potrebujemo usklajeno delovanje na ravni Evropske unije, v katerem se žal v primeru
               reševanja migrantske krize ne moremo pohvaliti.</p>
               <p>Dejstvo je, da so pred Evropsko unijo veliki tako varnostni izzivi, kot tudi
               zunanjepolitični predvsem z vidika usklajenega proaktivnega zunanjepolitičnega
               delovanja Evropske unije. Mislim da deklaracija temu sledi, torej izpostavlja ti dve
               področji. Na teh dveh področjih se tudi največ pričakuje oziroma imamo pred seboj
               največje izzive. V tej fazi v bistvu samo toliko. Deklaracijo torej podpiram. V
               nadaljevanju ko bo govora o amandmajih, če sem pravilno razumela, se bom še vključila
               v razpravo v zvezi z amandmajem in utemeljila svoja stališča do njega. Hvala
               lepa.</p>
            </sp>
            <sp xml:id="SDT7-OZZP-redna-41-2016-02-18.sp17">

               <speaker>PREDSEDNIK JOŽEF HORVAT:</speaker>

               <p>Hvala lepa. Replika, mag. Šircelj.</p>
            </sp>
            <sp xml:id="SDT7-OZZP-redna-41-2016-02-18.sp18">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa. Imam vsebinsko repliko, predvsem glede same vsebine te deklaracije.
               Povedal sem vam, da kakorkoli jo opredelite s katerokoli opredelitvijo ali pa s tujko
               definicijo glede splošnosti. Dejstva, ki so navedena, niso realna in jih je povozil
               čas. Tudi če notri ni ukrepov in ciljev, čeprav mislim, da bi morali biti strateške
               usmeritve, na podlagi te strateške usmeritve ne morejo biti na podlagi napačnih
               predpostavk in analize. Samo toliko. Deklaracija je nerealna. S primeri sem vam
               pokazal kje je nerealna. Nanaša pa se tudi na zunanjo politiko, kajti tudi na odboru
               za zunanjo politiko smo obravnavali migracijska vprašanja. Ne vem zakaj jih potem
               obravnavamo, če to ni predmet tega. In če je, gre tukaj za neko povezavo in kot pravi
               kolegica, da gre za usklajenost itd. Glejte, te usklajenosti sicer ne vidim, ampak
               kakorkoli že pravim, da je nerealna. Samo o tem govorim.</p>
            </sp>
            <sp xml:id="SDT7-OZZP-redna-41-2016-02-18.sp19">

               <speaker>PREDSEDNIK JOŽEF HORVAT:</speaker>

               <p>Hvala lepa. Razprava. Replika na repliko ni. Razprava, gospa Ksenija Korenjak Kramar,
               izvolite.</p>
            </sp>
            <sp xml:id="SDT7-OZZP-redna-41-2016-02-18.sp20">

               <speaker>KSENIJA KORENJAK KRAMAR (PS SMC):</speaker>

               <p>Hvala lepa. Žal se s tem ne strinjam. Če govorimo o deklaraciji, naslednja stopnja je
               strategija in iz strategije naslednja je operativni plan. Vse tisto, o čemer se tukaj
               pogovarjamo, pač mešamo. Se pa strinjam, da je potrebno v naslednji fazi zelo dobro
               in konkretno govoriti o ukrepih oziroma o načinih kako bomo to, kar je zapisano v
               sami deklaraciji, dosegli. Tukaj bi bilo potrebno, da smo proaktivni in da zavzamemo
               neko aktivno vlogo, da zavzamemo jasna in odločna stališča. To pa se strinjam in
               mislim, da je to potrebno. Hvala.</p>
            </sp>
            <sp xml:id="SDT7-OZZP-redna-41-2016-02-18.sp21">

               <speaker>PREDSEDNIK JOŽEF HORVAT:</speaker>

               <p>Hvala lepa. Razprava, mag. Logar.</p>
            </sp>
            <sp xml:id="SDT7-OZZP-redna-41-2016-02-18.sp22">

               <speaker>MAG. ANŽE LOGAR (PS SDS):</speaker>

               <p>Ne. V bistvu replika. Hvala, predsednik. Če sem prav razumel, mora biti ta
               deklaracija čim bolj splošna, torej ne sme predvideti konkretnih ciljev. Ampak potem
               je pa v drugih delih ta deklaracija oziroma v tistih redkih delih, pa napačna, ker
               tam pa recimo posebej piše, da je treba sprejeti to direktivo ali pa se je treba
               posebej posvetiti izvajanju te direktive in konkretno direktivo izpostavi. Potem je
               po mnenju gospe Korenjak Kramar pa tam preveč, ker izpostavlja že konkretne cilje.
                  <stage type="mag"/> (nadaljevanje) Ampak vsi vemo,
               vsaj upam, da je ta deklaracija oziroma dokument v bistvu močno poddimenzioniran in
               ne odgovarja temu, kar bi v bistvu tak dokument moral predstavljati.</p>
               <p>Ta obrazložitev, da je zaradi normativnega plana evropske komisije taka časovna
               stiska, da se tega dokumenta ne da pravočasno predložiti, da ga ne moremo potrditi
               pred iztekom leta, pa tudi to ne drži. Poznamo 18 mesečni program tria predsedstva,
               ki ga predčasno predloži in se ga vedno v zadnjem mesecu pred začetkom predsedovanja
               predstavlja v Bruslju ostalim državam članicam. Če smo mi to lahko naredili decembra
               leta 2007, preden smo predsedovali, ne vem zakaj v letu 2015, ko je informacijska
               tehnologija še bistveno bolj razvita, ko smo imeli še sedem let dodatnega urjenja v
               institucijah Evropske unije, da naši diplomati in naši predstavniki v teh
               institucijah lahko vsrkavajo informacije in lahko promptno pripravijo zunanje
               ministrstvo in tudi vse ostale organe, da so pravočasno obveščeni o dogodkih in
               načrtih evropske komisije. Tudi mi potem lahko pravočasno pripravimo ta dokument.
               Tudi ta argument pade izven argumentarija, zakaj Slovenija oziroma zakaj Vlada zamuja
               pri predložitvi tega dokumenta. Malo predolg sem bil.</p>
            </sp>
            <sp xml:id="SDT7-OZZP-redna-41-2016-02-18.sp23">

               <speaker>PREDSEDNIK JOŽEF HORVAT:</speaker>

               <p>Gospod Kamal Izidor Shaker, razprava. Izvolite.</p>
            </sp>
            <sp xml:id="SDT7-OZZP-redna-41-2016-02-18.sp24">

               <speaker>KAMAL IZIDOR SHAKER (PS SMC):</speaker>

               <p>Hvala lepa. Ne želim polemizirat. Še enkrat poudarjam. Ne želim biti odvetnik
               Ministrstva za zunanje zadeve, ker to nisem. Ampak to je poslovniška materija.
               Mislim, da na tej točki bi bilo treba spreminjati poslovnik in mislim, da je trio
               predsedstva predstavilo svoj program in vsebino dela v decembru. Tudi na Odboru za
               zadeve Evropske unije, kot sem že na zdajšnji seji Odbora za zadeve Evropske unije,
               pojasnil, da smo na nek način kar dosti hitro dobili ta dokument. Ta dokument je
               prišel v hišo 24. 12. 2015. Glede na to, da je bila vsebina predsedovanja
               predstavljena 11. 12. 2015, mi namigujejo z Ministrstva za zunanje zadeve, mislim, da
               je bila ta deklaracija v skladu s poslovnikom in je to treba na nek način dopolniti
               in zaradi tega smo jo tako pozno dobili. Ampak predlagam, da na to odgovori gospa
               državna sekretarka. Hotel sem samo pokazati na primeru Poslovnika Državnega zbora
               zakaj so te stvari take kot so.</p>
            </sp>
            <sp xml:id="SDT7-OZZP-redna-41-2016-02-18.sp25">

               <speaker>PREDSEDNIK JOŽEF HORVAT:</speaker>

               <p>Hvala lepa. Za pomoč pri razlagi poslovnika, ki jo sicer razlaga predsedujoči, ampak
               od sedaj naprej bom dovolil samo vsebinske razprave. Tukaj si bom vzel besedo.</p>
               <p>Ugotovili smo, da dosje s tem naslovom obravnavamo desetič. Obravnavamo ga pa prvič,
               kar smo sprejeli v Državnem zboru deklaracijo o zunanji politiki Republike Slovenije,
               kjer smo v preambuli napisali naslednje, citiram: ker deklaracijo mora imeti član
               Odbora za zunanjo politiko vedno v žepu: Upoštevajoč, da so državljanke in državljani
               Republike Slovenije z veliko večino odločili za članstvo v evropski uniji, ki za
               Republiko Slovenijo predstavlja temeljni vrednostni in politični okvir za
               zagotavljanje blaginje in temeljnih pravic ter članstvo v Natu, ki predstavlja
               temeljni okvir za zagotavljanje nacionalne varnosti.</p>
               <p>Vprašanje, ki enostavno pade na mizo, je naslednje: Ali je to poglavje zunanja
               politika in varnost dejansko pisana v intonaciji določila te deklaracije? Sam imam
               tudi nek grenki priokus predvsem ko govorimo o varnosti, ki je danes še posebej
               izpostavljena in zelo krhka, obenem pa smo se že naučili in izkusili, da je to ena
               izmed izjemno pomembnih vrednot,<stage type="mag"/>
               (nadaljevanje) na drugi strani pa vemo, kako smo mi z našimi obveznostmi do Zveze
               Nato, predvsem kar se tiče financiranja. Moram reči, da me je kar strah iti v torek v
               Bruselj, v evropski parlament na AFET, kamor nas je povabil gospod Erman Brook(?),
               kjer bo prisoten tudi gospod Stoltenberg.</p>
               <p>Tukaj bi želel eno zagotovilo Vlade ali je deklaracija, ki jo je sprejel Odbor za
               zunanjo politiko 10. 7. 2015 tukaj 100 % upoštevana pri tem dosjeju.</p>
               <p>Kar pa se tiče globalne strategije zunanje in varnostne politike Evropske unije, ki
               nastaja in kateri je pozvala visoka predstavnica gospa Federica Mogherini je pa, z
               zadovoljstvom ugotavljam, svoje naredil že Državni zbor, Odbor za zunanjo politiko in
               Odbor za obrambo na eni skupnih novembrskih sej, kjer smo bili s strani
               luksemburškega predsednika Odbora za zunanjo politiko gospoda / nerazumljivo/
               povabljeni, da damo neka svoja izhodišča za to globalno strategijo Evropske unije.
               Dejstvo je namreč, da je evropska varnostna strategija stara že krepko več kot
               desetletje, saj je bila sprejeta 2003. Svet se je v tem času dramatično spremenil in
               spremenili smo se tudi mi. Zaradi tega je nujno oziroma že davno bi morali začeti
               neko obdobje strateškega razmisleka o globalni strategiji Evropske unije. Upam, da bo
               uspelo v tem letu to strategijo tudi sprejeti, da bo aktualna in da bo vsaj malo
               pogledala tudi v prihodnost, da bo znala oceniti, kako se bo svet razvijal vsaj v
               bližnji prihodnosti. Tukaj pa je zelo pomembno kako se bo tudi Slovenija pri tem
               angažirala. Kot rečeno z zadovoljstvom ugotavljam, da je Državni zbor, bolj točno
               Odbor za zunanjo politiko in Odbor za obrambo sta tukaj svoje naredila. Da pa se niso
               odzvali vsi parlamenti držav članic, pa lahko kaže na to, da je Državni zbor tukaj
               zadevo vzel zelo resno.</p>
               <p>Moje vprašanje se nanaša na Vlado. To je vprašanje kar se tiče trgovinskih
               sporazumov. Posebej TTIP. Tu so se zelo dobro organizirali nasprotniki tega
               sporazuma. Gospa komisarka Malmström je rekla na enem od COSAC, da je to pogajanje,
               ki najbolj odprto, ki je najbolj transparentno, po tistem protestu oziroma apelu, da
               se naj pogajanja odprejo. Tukaj meni še ni jasno kakšno je eksaktno stališče
               Republike Slovenije glede teh pogajanj. Sporazuma še nimamo, so samo pogajanja.
               Kakšna je naša drža v teh pogajanjih?</p>
               <p>Toliko z moje strani. Razprava je odprta. Samo vsebinska.</p>
               <p>Ni več razprave s strani poslank in poslancev. Dajem besedo državni sekretarki.
               Izvolite.</p>
            </sp>
            <sp xml:id="SDT7-OZZP-redna-41-2016-02-18.sp26">

               <speaker>DARJA BAVDAŽ KURET:</speaker>

               <p>Hvala lepa, gospod predsednik. Prvo samo komentar, da ste zelo dolgo že v parlamentu,
               ker ste prej rekli, da mogoče zadosti dolgo, ampak imate tudi ne samo znanje in
               izkušnje, ampak tudi modrost, ki verjetno pride z leti delovanja v tem hramu
               demokracije.</p>
               <p>Glede na vse te proceduralne zadeve, bi rada samo še enkrat poudarila, da je papir
               pripravljen v skladu z zakonom o sodelovanju med Državnim zborom in Vlado v zadevah
               Evropske unije in bi še enkrat prebrala 5. člen glede tudi rokov, tako da si bomo na
               jasnem: Najmanj enkrat letno Državni zbor razpravlja o stanju v EU in položaju
               Republike Slovenije v njej na podlagi uvodne predstavitve predsednika Vlade. <stage type="mag"/>(nadaljevanje) Državni zbor sprejme
               stališča o političnih usmeritvah za delovanje Republike Slovenije v institucijah
               Evropske unije v prihodnjem letu.</p>
               <p>Vlada je pravočasno na osnovi novih dokumentov pripravila deklaracijo in jo poslala v
               Državni zbor.</p>
               <p>Naj dodam še enkrat. Deklaracija pomeni okvir in usmeritve za stališča. Deklaracija
               pa ne obravnava vsakega problema posebej, na nekaterih delih seveda da, kjer je že
               sam postopek pri sprejemanju direktiv tako daleč, da ga lahko obravnavamo, na drugih
               delih pa ta odbor kakor tudi odbor Evropske unije, kakor tudi drugi odbori, lahko in
               razpravljajo o stališčih Vlade Republike Slovenije pri pripravah na različne svete,
               Svet za splošne zadeve, Svet za zunanje zadeve in Evropski svet in pa tudi druge
               svete.</p>
               <p>Naj predvsem pri kritiki glede zunanje politike poudarim, da zunanjepolitični del se
               nanaša na tisti del, kjer Slovenija uveljavlja svoje interese zunanje politike v
               okviru Evropske unije. Slovenija pa ima tudi glede na deklaracijo, ki ga je ta odbor
               sprejel, svoje lastne zunanjepolitične cilje, ki jih udejanjamo v rednem delu.</p>
               <p>Glede trgovinskega sporazuma bi sicer prosila, če je tukaj Ministrstvo za
               gospodarstvo, ga ni. Tako mi pravijo moji kolegi in se bom zanesla na njihovo
               strokovno mnenje. Države članice so dale mandat evropski komisiji za pogajanja.
               Dokumenti pogajanj so dostopni javnosti. Zaradi tega je prisotna refleksija javnosti,
               tudi kritična refleksija javnosti. Komisija poroča državam članicam v delovnih
               skupinah o pogajanjih. Republika Slovenija zagovarja, da je sporazum mešanega tipa,
               se pravi, da bo tudi predmet ratifikacije v nacionalnih parlamentih. To pomeni, da bo
               možna tudi refleksija nacionalnega parlamenta. Prej sem pa že tako ali tako
               poudarila, da ta sporazum naj ne bi zniževal standardov na področju predvsem
               varnosti, zdravja ljudi in kakovosti hrane. To je zaenkrat to.</p>
            </sp>
            <sp xml:id="SDT7-OZZP-redna-41-2016-02-18.sp27">

               <speaker>PREDSEDNIK JOŽEF HORVAT:</speaker>

               <p>Še moje vprašanje. Deklaracija o zunanji politiki Republike Slovenije.</p>
            </sp>
            <sp xml:id="SDT7-OZZP-redna-41-2016-02-18.sp28">

               <speaker>DARJA BAVDAŽ KURET:</speaker>

               <p>Glede na to, da je to naš temeljni dokument, to je pa okvirno vodilo, vsebuje in to
               moramo spoštovati in tudi v tem dokumentu se mora reflektirati v okviru teh splošnih
               izhodišč. Hvala.</p>
            </sp>
            <sp xml:id="SDT7-OZZP-redna-41-2016-02-18.sp29">

               <speaker>PREDSEDNIK JOŽEF HORVAT:</speaker>

               <p>Samo še eno vprašanje, če dovolite. Sedaj ko govorimo o globalni strategiji EU, ki
               nastaja in bo enkrat v tem letu sprejeta. Ali bo Vlada ta dokument, ta svoj prispevek
               prinesla tudi v Državni zbor?</p>
            </sp>
            <sp xml:id="SDT7-OZZP-redna-41-2016-02-18.sp30">

               <speaker>DARJA BAVDAŽ KURET:</speaker>

               <p>Hvala lepa, gospod predsednik. O proceduri nisem še popolnoma prepričana. Verjamem,
               da bomo imeli refleksijo tudi v Državnem zboru, vsaj na Odboru za zunanjo politiko.
               Tako mi pravijo. Je pa to en izjemno pomemben dokument, kajti mi kot država članica
               EU se zavedamo enega temeljnega problema, s katerim se srečujemo. In to, da je
               Evropska unija največji svetovni donator. Evropska unija prispeva največ za razvoj,
               za humanitarne namene itd. Kako združiti realno vlogo zunanje politike Evrope tudi z
               njenim materialnim <stage type="mag"/>(nadaljevanje)
               prispevkom, je velik izziv. Mi imamo dobre primere prakse, recimo iranski sporazum,
               ko je Evropska unija odigrala vlogo svetovnega igralca in svetovnega odločevalca,
               vendar ta globalna strategija naj bi nam dala podlago, da se udejanji vloga Evropske
               unije kot globalnega igralca ne samo globalnega donatorja v svetu. Mi imamo interno
               proceduro, ki že potekajo priprave na globalno strategijo in 21. 3. 2016 bi imeli nek
               tak osrednji dogodek, potem pa bo čas, ko to sformuliramo, da zadevo pripeljemo tudi
               v ta odbor oziroma v Odbor za zadeve Evropske unije.</p>
            </sp>
            <sp xml:id="SDT7-OZZP-redna-41-2016-02-18.sp31">

               <speaker>PREDSEDNIK JOŽEF HORVAT:</speaker>

               <p>Hvala vam za odgovore. Ugotavljam, da je razprava … Gospod Logar.</p>
            </sp>
            <sp xml:id="SDT7-OZZP-redna-41-2016-02-18.sp32">

               <speaker>MAG. ANŽE LOGAR (PS SDS):</speaker>

               <p>Tisti stavek v zvezi z datumom, da Vlada ni zamujala. Tista določba v 5. členu zakona
               o sodelovanju je še izpred časov, ko je bila lizbonska pogodba, ko še ni bilo
               osemnajstmesečnega predsedstva. To samo še dodatno govori, kako je treba ta zakon
               ustrezno prilagoditi aktualnim razmeram. Od leta 2008 ga nismo spreminjati. Od leta
               2008 imamo neuresničljive datume oziroma take datume, ki so po volji vsakokratne
               Vlade. Tudi če Vlada pride marca, če Vlada pride julija, če Vlada pride septembra ali
               pa pride 24. 12. za prejšnje leto pred Državni zbor je še vedno enkrat na leto o tem
               obvestila Državni zbor. To ni izgovor.</p>
               <p>Tisto, kar sem pa prej hotel povedati, pa je bilo morda narobe razumljeno v zvezi s
               tem, da lahko trio predsedstva predstavi svoj osemnajstmesečni program in pripravi v
               decembru, je ravno to, da se tri Vlade med seboj, ki grejo po isti proceduri kot
               gremo mi, lahko ustrezno in pravočasno uskladijo med seboj, pripravijo dokument, da
               ga še pred začetkom osemnajstmesečnega predsedovanja predstavijo. Mi v Sloveniji
               oziroma Vlada pa tega ne more narediti v samo svojem delokrogu svojih ministrov.
               Sklicevanje na to, da ne krši zakonska določila o rokih ni ravno prepričljivo. Vlada
               bi morala dokument pripraviti tako zgodaj, da bi mi pred koncem leta oziroma pred
               koncem junija, takrat kadar rok pade na polovico leta, ta dokument obravnavali v
               Državnem zboru in tudi potrdili. Tega v tem primeru ni naredila in tega ni naredila
               niti v prejšnjem letu. Prejšnje leto je obljubila, da bo tokrat drugače in je ravnala
               enako kot prejšnje leto.</p>
            </sp>
            <sp xml:id="SDT7-OZZP-redna-41-2016-02-18.sp33">

               <speaker>PREDSEDNIK JOŽEF HORVAT:</speaker>

               <p>Hvala lepa, mag. Logar. Čeprav sem rekel, da bom dovoljeval samo vsebinsko razpravo,
               ampak ta današnja razprava dejansko kaže na to, da moramo ponovno odpreti zakon o
               sodelovanju Vlade in Državnega zbora v zadevah Evropske unije in obžalujem, da smo ga
               objavili 30. 4. 2015, imeli smo ga odprtega, ampak nekako smo to izpustili.
               Ugotavljam, da je bila ta razprava zelo koristna tudi v nekem proceduralnem, ne samo
               v vsebinskem smislu in kaže na potrebo po ponovnem odprtju tega zakona.</p>
               <p>Sedaj pa ugotavljam, da je razprava o predlogu deklaracije zaključena. Prehajamo na
               obravnavo amandmaja, ki ga je vložil poslanec dr. Franc Trček, Poslanska skupina
               Združena levica. Včeraj 17. 2. 2016 ste prejeli tudi pregled amandmajev oziroma tega
               amandmaja. Rok za vlaganje amandmajev s strani matičnih delovnih teles in poslancev
               je bil dva dni pred sejo odbora, in sicer v skladu s tretjim odstavkom 154.g člena
               poslovnika. Imamo tukaj predlagatelja? (Nimamo.)</p>
               <p>Sedaj sprašujem, kolegice in kolegi, ali je potrebno, da ta predlog amandmaja
               preberem, ali je dovolj, da ga preberete sami? Hvala lepa. <stage type="mag"/> (nadaljevanje) Imate ga torej pred seboj. Odpiram
               razpravo o tem amandmaju, h kateri bom povabil tudi Vlado, da se opredeli do tega
               amandmaja. Mogoče najprej Vlada. Mag. Vah.</p>
            </sp>
            <sp xml:id="SDT7-OZZP-redna-41-2016-02-18.sp34">

               <speaker>MAG. IGOR VAH:</speaker>

               <p>Spoštovani gospod predsednik, hvala za besedo. Ministrstvo za obrambo se nekako ne
               strinja s predlogom amandmaja v podanih predlogih omenjene deklaracije. Naše mnenje
               je, da MORS nekako ne more podpreti tega amandmaja, ker predlagatelji v besedilu ne
               omenjajo operacij in emisij. Tudi nasprotujejo večnacionalnim silam Evropske unije,
               tudi nasprotujejo sodelovanju NATA in Evropske unije, kar je nasprotno z aktualnimi
               sporazumi, strateškimi, nacionalno-varnostnimi dokumenti in tudi obrambno politiko,
               ki jo zastopa Vlada Republike Slovenije.</p>
               <p>Po našem mnenju ta stališča, ki smo jih podali oziroma oblikovali v predlogu
               deklaracije, so v skladu z zavezami in določili lizbonske pogodbe in tudi v skladu z
               našimi strateškimi nacionalno-varnostnimi dokumenti. Strinjamo se, da je skupna
               varnostna politika v osnovi namenjena ohranjanju miru, preprečevanju konfliktov in
               krepitvi mednarodne varnosti v skladu z načeli ustanovne listine.</p>
               <p>Tudi menimo, da ta SVOB, se pravi skupna varnostna-obrambna politika ne posega v
               pravico držav, se pravi, skupna varnostno-obrambna politika še naprej ohranja
               medvladni značaj in načelo soglasja, ki ostaja temelj varnostnega in obrambnega
               sodelovanja.</p>
               <p>Kar zadeva operacij, menimo, da je to potrebno zajeti v to deklaracijo. Slovenija se
               suvereno odloča in vključuje v operacije in misije Evropske unije skladno z
               nacionalnimi interesi in skladno tudi z zunanjepolitično strategijo in z načeli in
               cilji strategije za sodelovanje v operacijah in emisijah. Menimo, da je to potrebno
               zajeti v deklaracijo.</p>
               <p>Prav tako kar se tiče sodelovanja EU in Nato. Nato za nas predstavlja temeljni okvir
               za zagotavljanje socialne varnosti in je to strateškega pomena tudi za našo varnost.
               Hvala.</p>
            </sp>
            <sp xml:id="SDT7-OZZP-redna-41-2016-02-18.sp35">

               <speaker>PREDSEDNIK JOŽEF HORVAT:</speaker>

               <p>Hvala lepa vam. Razprava je odprta. Razpravljati o amandmaju želi tudi gospa Ksenija
               Korenjak Kramar. Izvolite.</p>
            </sp>
            <sp xml:id="SDT7-OZZP-redna-41-2016-02-18.sp36">

               <speaker>KSENIJA KORENJAK KRAMAR (PS SMC):</speaker>

               <p>Hvala lepa. Sama bi samo želela podati stališče v imenu Poslanske skupine SMC oziroma
               se opredeliti glede tega amandmaja. V zvezi s tem amandmajem menimo, da Slovenija na
               tem področju varnosti in obrambe deluje v skladu oziroma z usmeritvami in zavezami,
               ki morajo biti v skladu z določili lizbonske pogodbe. Usmeritve za delovanje v samih
               institucijah, ki temeljijo na tem in ki jih določa tudi deklaracija, ki je danes pred
               nami, morajo biti v skladu z lizbonsko pogodbo in tudi z drugimi strateškimi
               dokumenti Evropske unije. Menimo, da predlagani amandma ne sledi temu. Torej ni v
               skladu z določili in s tega razloga ga v bistvu ne podpiramo. Poudariti pa je
               potrebno, da se tudi Slovenija v te aktivnosti za ohranjanje miru, preprečevanja
               konfliktov, torej v vse te varnostne oziroma vojaške operacije in emisije v okviru
               Evropske unije vključuje suvereno. V bistvu se odloča suvereno o tem ali bomo
               sodelovali ali ne. Hvala lepa. Torej, tega amandmaja ne podpiramo.</p>
            </sp>
            <sp xml:id="SDT7-OZZP-redna-41-2016-02-18.sp37">

               <speaker>PREDSEDNIK JOŽEF HORVAT:</speaker>

               <p>Hvala lepa za vaše mnenje. Besedo dajem še državni sekretarki. Izvolite.</p>
            </sp>
            <sp xml:id="SDT7-OZZP-redna-41-2016-02-18.sp38">

               <speaker>DARJA BAVDAŽ KURET:</speaker>

               <p>Hvala lepa. Gospod predsednik, Ministrstvo za zunanje zadeve se ne strinja s predlogi
               amandmaja. Rada bi poudarila, da je skupno to, kar je povedal že kolega iz
               Ministrstva za obrambo, skupna zunanja in varnostna politika, katere del je skupna
               varnostna in obrambna politika, ostaja medvladni mehanizem. Institucija veta v
               evropski uniji ne obstaja. Odločitve na področju SZVP se sprejemajo s konsenzom
               oziroma soglasjem, kjer ima vsaka članica ne glede na svojo velikost enako težo. SZVP
               ni namenjena poenotenju stališč in najmočnejših članic, ampak usklajevanju stališč
               vseh članic na enakopraven način, ki ne razlikuje med velikostjo držav. <stage type="mag"/> (nadaljevanje) Vodenje zunanje in
               obrambne politike je še vedno v pristojnosti vsake posamezne članice in SZVP ne
               posega ne posega v suverene pravice držav članic. Smo pa skozi proces evropskih
               integracij vsi skupaj odločili, da se bo zunanja politika EU koordinirala, saj smo
               vse članice prepričane, da EU lahko kredibilen akter na mednarodnem prizorišču samo z
               enotnim nastopanjem pri obravnavanju in naslavljanju ključnih zunanjepolitičnih in
               varnostnih izzivov.</p>
               <p>Naj še dodam, da EU in njene članice pri svojem delovanju izhajamo iz demokratičnih
               načel v smislu varovanja interesov in varnosti svojih državljanov. Ob obravnavi
               svetovne varnostne in politične arhitekture je potrebno upoštevati tudi koncept,
               odgovornost o zaščiti, posebej v primerih, ko druge države ne morejo ali celo ne
               želijo zaščititi interesov lastnih državljanov oziroma jim ne morejo ali ne želijo
               zagotavljati osnovnih človekovih pravic ter varnosti. Evropska unija vse svoje
               aktivnosti na področju skupne zunanje in varnostne politike ter skupne varnostne in
               obrambne politike izvaja v skladu z ustanovno listino združenih narodov in ostalih
               določil mednarodnega prava. Hvala lepa.</p>
            </sp>
            <sp xml:id="SDT7-OZZP-redna-41-2016-02-18.sp39">

               <speaker>PREDSEDNIK JOŽEF HORVAT:</speaker>

               <p>Hvala lepa, spoštovana državna sekretarka. Želi še kdo razpravljati o amandmaju? (Ne
               želi.) Razpravo o amandmaju dr. Trčka zaključujem.</p>
               <p>Prehajamo na glasovanje. Obrazložitev glasu v imenu Poslanske skupine Nove Slovenije.
               Povedal bom, da bom amandmaju nasprotoval, ker izstopa iz koncepta skupne zunanje in
               varnostne politike.</p>
               <p>Glasujemo. Glasovanje poteka. Glasovanje zaključujem.</p>
               <p>Kdo je za? (Nihče.) Kdo je proti? (9 članov.)</p>
               <p>Ugotavljam, da amandma ni sprejet.</p>
               <p>Na glasovanje dajem še besedilo predloga deklaracije v delu, ki sodi v pristojnost
               Odbora za zunanjo politiko.</p>
               <p>Glasujemo. Glasovanje poteka. Glasovanje zaključujem.</p>
               <p>Kdo je za? (9 članov.) Je kdo proti? (Nihče.)</p>
               <p>Ugotavljam, da je besedilo predloga deklaracije v delu, ki sodi v pristojnost Odbora
               za zunanjo politiko soglasno sprejeto.</p>
               <p>Čeprav Odbor za zunanjo politiko k predlogu deklaracije ni sprejel amandmaja, pa je
               amandmaje k njej sprejel Odbor za zadeve Evropske unije, zato bosta pristojna odbora
               pripravila dopolnjen predlog deklaracije o usmeritvah za delovanje Republike
               Slovenije v institucijah Evropske unije v obdobju januar 2016 do junij 2017.</p>
               <p>Prehajamo še na določitev poročevalca odbora na seji Državnega zbora. Če se
               strinjate, se bom javil sam. Hvala lepa, ker ne nasprotujete.</p>
               <p>S tem zaključujem obravnavo predloga deklaracije na pristojnem delovnem telesu in
               zaključujem 1. točko dnevnega reda in hkrati tudi 41. sejo Odbora za zunanjo
               politiko. Predstavnikom Vlade se lepo zahvaljujem in tudi vam, kolegice in kolegi, za
               vsebinsko razpravo.<title> Seja je bila končana 18. februarja 2016 ob 17.24. </title>
               </p>
            </sp>
         </div>
      </body>
   </text>
</TEI>

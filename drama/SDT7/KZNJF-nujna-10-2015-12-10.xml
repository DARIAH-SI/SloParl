<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-KZNJF-nujna-10-2015-12-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">B27B427A9BD23E7EC1257F0E003E351A</idno>
               <idno type="custom" subtype="day">D3C149CA54D92301C1257F240046A9F5</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=D3C149CA54D92301C1257F240046A9F5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-KZNJF-nujna-10-2015-12-10.KZNJF" n="10">
               <name>nujna seja</name>
               <date when="2015-12-10"/>
            </setting>
         </settingDesc>
         <particDesc>
            <listOrg>
               <org xml:id="SDT7-KZNJF-nujna-10-2015-12-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-KZNJF-nujna-10-2015-12-10.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOMISIJA ZA NADZOR JAVNIH FINANC</stage>
            <stage type="session">10. nujna seja</stage>
            <stage type="date">(10. december 2015)</stage>
            <stage type="chairman">Sejo je vodil mag. Andrej Šircelj, predsednik Komisije za nadzor javnih
            financ.</stage>
            <stage type="time">Seja se je začela ob 11.57. </stage>
            


            <sp xml:id="SDT7-KZNJF-nujna-10-2015-12-10.sp1">

               <speaker>PREDSEDNIK MAG. ANDREJ ŠIRCELJ:</speaker>

               <p>Spoštovani gospe in gospodje, spoštovani predstavniki Računskega sodišča,
               ministrstva, predstavniki Stranke Modernega centra.</p>
               <p>Začenjam 10. nujno sejo Komisije za nadzor javnih financ.</p>
               <p>Želim vas seznaniti, da so se opravičil za to sejo, da se je ne morejo udeležiti:
               gospod Luka Mesec, mag. Jana Jenko in gospod Jan Škoberne, ki ga nadomešča gospod
               Janko Veber. Poleg tega vas želim obvestiti tudi, da gospa Suzana Lep Šimenko,
               nadomešča gospoda Janeza Janšo. Mislim, da se nam bo vsak čas priključila.</p>
               <p>Prehajam na določitev dnevnega reda seje, ki ste ga prejeli s sklicem. In sicer je
               predlagana ena točko dnevnega reda, in to je Financiranja političnih strank iz
               tujine.</p>
               <p>Kakršnihkoli predlogov ali pobud za spremembo dnevnega reda v predvidenem roku do
               seje komisije nisem prejel.</p>
               <p>Prehajam na obravnavo <title>1. TOČKE DNEVNEGA REDA – FINANCIRANJE POLITIČNIH STRANK IZ
                  TUJINE.</title>
               </p>
               <p>Gradivo ste prejeli, kot predlog gradiva in revizijsko poročilo o reviziji volilne
               kampanje stranke SMC za predčasne volitve v Državni zbor. Obe gradivi sta bili tudi
               objavljeni na spletni strani Državnega zbora s sklicem te seje.</p>
               <p>Na sejo sem vabil gospoda Tomaža Vesela, predsednika Računskega sodišča, predstavnike
               Stranke Modernega centra, predstavnike Ministrstva za javno upravo ter predstavnike
               Računskega sodišča Republike Slovenije.</p>
               <p>Vse prisotne lepo pozdravljam.</p>
               <p>Želel bi na začetku povedati nekaj besed o tem zakaj je pravzaprav ta točka dnevnega
               reda na seji  Komisije za
               nadzor javnih financ. Razlog je predvsem en, in sicer ta da so se v javnosti pojavile
               informacije o t.i. spornem financiranju ene izmed političnih strank in sicer za
               predvolilno kampanjo za državnozborske volitve. Sporno financiranje te stranke
               Stranke Modernega centra naj bi se po informacijah iz medijev zgodilo iz tujine, bile
               so v javnosti nekatere izjave v zvezi s tem, tudi izjave domnevnega ali morebitnega
               financerja, in glede na to, da slovenska zakonodaja ne dopušča, pravzaprav
               prepoveduje, da se politične stranke financirajo iz tujine sem seveda sklical to
               sejo. Predvsem z namenom da se osvetlijo vsi vidiki financiranja političnih strank,
               da se na nek način tudi da možnost predstavnikom Stranke Modernega centra, da povedo
               mnenje oziroma da povedo ali je šlo dejansko za financiranje predvolilne kampanje iz
               tujine ter seveda, povabil sem predstavnike Računskega sodišča, ki so tudi revidirali
               stranko Modernega centra, tako kot ostale stranke, da glede tega povedo svoje mnenje
               in tudi opredelijo delo v prihodnje na tem področju.</p>
               <p>Glede na to, da nisem prejel nobenih informacij o tem, da bi šlo pri katerikoli drugi
               stranki za to, da bi se financirala iz tujine, seveda nisem odprl teme za vse
               političen stranke, če pa kdo to želi, lahko v eni izmed ali več naslednjih sejah to
               tudi naredimo. Zaradi tega bi zdaj najprej dal po ustaljenem dnevnem redu besedo
               predstavnikom Računskega sodišča, potem bom dal besedo predstavniku stranke ali
               predstavnikom stranke Modernega centra in potem predstavniku Ministrstva za javno
               upravo in potem bomo imeli razpravo še člani komisije. Tako, da…</p>
               <p>Izvolite.</p>
            </sp>
            <sp xml:id="SDT7-KZNJF-nujna-10-2015-12-10.sp2">

               <speaker>MAG. ALENKA BRATUŠEK (PS NeP):</speaker>

               <p>Najlepša hvala…</p>
            </sp>
            <sp xml:id="SDT7-KZNJF-nujna-10-2015-12-10.sp3">

               <speaker>PREDSEDNIK MAG. ANDREJ ŠIRCELJ:</speaker>

               <p>… Proceduralno, gospa Alenka Bratušek…</p>
            </sp>
            <sp xml:id="SDT7-KZNJF-nujna-10-2015-12-10.sp4">

               <speaker>MAG. ALENKA BRATUŠEK (PS NeP):</speaker>

               <p>…Jaz se opravičujem, ker ne poznam vseh, ki so v tem trenutku z nami za mizo, ampak
               zanima me, glede na to, da bomo govorili o financiranju volilne kampanje Stranke
               Modernega centra, kdo iz stranke Modernega centra oziroma takrat Stranke Mira Cerarja
               je z nami. Ali je to odgovorna oseba, ki bo lahko podal tudi kompetentne, relevantne
               in odgovore, za katere je bil tudi odgovoren. Pravzaprav, dejanja za katera je bil
               odgovoren. Sprašujem če je z nami tista oseba, ki je bila odgovorna oseba za izvedbo
               financiranja volilne kampanje.</p>
               <p>Pa še enkrat, se opravičujem ker pač ne poznam vseh ljudi za mizo, tako da…</p>
            </sp>
            <sp xml:id="SDT7-KZNJF-nujna-10-2015-12-10.sp5">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja, z nami je gospod Iztok Štefanič iz Stranke Modernega centra, njegova funkcija
               danes je vodja sekretariata, ne vem pa kaj je bil takrat, tako da…</p>
               <p>Izvolite.</p>
            </sp>
            <sp xml:id="SDT7-KZNJF-nujna-10-2015-12-10.sp6">

               <speaker>MAG. ALENKA BRATUŠEK (PS NeP):</speaker>

               <p>Ali lahko proceduralno predlagam, da nam gospod potem pove ali je on odgovorna oseba
               v stranki, da se ne bomo potem izgovarjali, da je nekdo rekel nekaj, pa bomo
               naslednjič ugotavljali, da te stvari ne stojijo tako. Gre za pomembno stvar, tako da
               se mi zdi prav, da bi z nami bil tisti najbolj odgovoren človek za te stvari.</p>
            </sp>
            <sp xml:id="SDT7-KZNJF-nujna-10-2015-12-10.sp7">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja, jaz se strinjam in tudi jaz mislim, da je to odgovorna oseba. Ne vem, <stage>/
               nerazumljivo/</stage> obrazložiti.</p>
               <p>Gospod Štefanič.</p>
            </sp>
            <sp xml:id="SDT7-KZNJF-nujna-10-2015-12-10.sp8">

               <speaker>IZTOK ŠTEFANIČ:</speaker>

               <p>Hvala za besedo…</p>
            </sp>
            <sp xml:id="SDT7-KZNJF-nujna-10-2015-12-10.sp9">

               <speaker>PREDSEDNIK MAG. ANDREJ ŠIRCELJ:</speaker>

               <p>…Samo če odgovorite na to vprašanje…</p>
            </sp>
            <sp xml:id="SDT7-KZNJF-nujna-10-2015-12-10.sp10">

               <speaker>IZTOK ŠTEFANIČ:</speaker>

               <p>Ja, moja funkcija danes je, da predstavljam stranko na tej seji, vabljena je bila
               stranka, brez navedbe, da bi bila to odgovorna oseba za volilno kampanjo in v tem
               primeru, ne nisem bil odgovorna oseba za volilno kampanjo na državnozborskih
               volitvah. 
               </p>
            </sp>
            <sp xml:id="SDT7-KZNJF-nujna-10-2015-12-10.sp11">

               <speaker>PREDSEDNIK MAG. ANDREJ ŠIRCELJ:</speaker>

               <p>V redu. Sedaj dajem besedo predstavniku Računskega sodišča gospodu Jorgu
               Petroviču.</p>
            </sp>
            <sp xml:id="SDT7-KZNJF-nujna-10-2015-12-10.sp12">

               <speaker>MAG. JORG KRISTIJAN PETROVIČ:</speaker>

               <p>Spoštovani predsednik, hvala za besedo. Dovolite mi danes eno malo daljšo uvodno
               besedo. </p>
               <p>Gre namreč za to, da po spremembi volilne in zakonodaje, ki se nanaša na poslovanje
               strank v letu 2013 danes prvič obravnavamo neko poročilo, ki je nastalo na podlagi te
               zakonodaje, zato bom izkoristil priliko, da hkrati z razkritjem opozorim ponovno na
               vse glavne določbe te spremenjene zakonodaje.</p>
               <p>Nadzor nad poslovanjem strank, ki ga izvaja Računsko sodišče je v skladu s
               spremenjeno zakonodajo in treba je omeniti, da je ta zakonodaja nastala na podlagi
               zahtev GRECO, ki posebej poudarja nadzor nad poslovanjem političnih strank. Mi tukaj
               pravzaprav posegamo v eden del poslovanja stranka s svojo revizijo in sicer v samo
               volilno kampanjo se pravi oblikovanje parlamenta RS. Zato, ker gre za to prvo
               obravnavo eno posebno priliko, da lahko opozorimo na vse določbe zakona sem si
               dovolil pripraviti tudi nekaj prosojnic. Zdi se mi, da slika tako kot vedno rečemo
               pove več kot tisoč besed.</p>
               <p>Začnimo morda kar s samo določbo zakona, ki napotuje na izvedbo revizije. 29. člen je
               tisti, ki določa, da gre za obvezno revizijo. Računsko sodišče je namreč skladno z
               zakonom obvezno revidirati vse volilne kampanje na državni ravni tako za volitve v DZ
               kot volitve predsednika Republike kot tudi volitve v Evropski parlament. Za vse
               ostale revizije, ki se tičejo kampanj ima pa pristojnost, niso pa revizije obvezne,
               govorimo o revizijah referendumski kampanji in pa volilnih in referendumskim kampanj
               na lokalni ravni. S samo revizijo preizkusi pravzaprav dve stvari. 30. člen našteva
               in skladno s 30. členom so, potem tudi postavljeni sami cilji izvajanja revizije.
               Računsko sodišče najprej preveri pravilnost sporočanja, potem pa tudi samo pravilnost
               porabe, porabe sredstev in ta dva cilja rezultirata v izrečenih mnenjih. Revidiranec
               v tem konkretnem primeru je bila lista stranke Mira Cerarja za predčasne volitve
               poslanca v državni zbor. Odgovorna oseba stranke Mira Cerarja je bil sam predsednik
               se pravi dr. Miro Cerar tako, da danes lahko pravzaprav odgovorimo, da odgovorna
               oseba kot je bilo že prej uvodoma rečeno, ki je bila odgovorna za samo izvajanje
               kampanje danes ni z nami.</p>
               <p>Naj sedaj nadaljujem z nekaj navedbami samega zakona. Naj omenim nekaj pomembnih
               zneskov, o katerih se bomo lahko kasneje tudi pogovarjali. Prva določba, ki jo je
               zakon prinesel je ta, da je prepovedal financiranje s strani pravnih oseb. Imamo zelo
               ozke izjeme, kjer je to načeloma dovoljeno, gre za same stranke oziroma za stranke,
               ki skupaj nastopajo v volilni koaliciji, to se pravi, stranke kot pravne osebe imajo
               praktično edino dovoljenje za financiranje kampanj. Ena mala izjema obstaja še za
               sindikate v primeru določenih referendumskih kampanj. Drugače pa načeloma vse ostale
               pravne osebe vključno z osebami, ki opravljajo dejavnosti se pravi espe, kmetje,
               itd., imajo prepoved financiranja strank. Financiranje je zato dovoljeno zgolj
               fizičnim osebam. Pri fizičnih osebah imamo dve omejitve in sicer fizična oseba lahko
               nakaže maksimalno 10 povprečnih bruto plač. V trenutku, ko se je izvajala kampanja je
               povprečna bruto plača za preteklo obdobje znašala 1523,18 evrov, zato je ta znesek
               omejitve za posamezno nakazilo s strani fizične osebe bil določen v višini  15.231,80 evra. Druga
               omejitev, ki jo je zakon postavil, so vplačila v gotovini. Fizična oseba lahko
               določen del nakaže tudi v gotovini, vendar ta znesek ne sme biti višji kot 50 evrov.
               No, in še tretja omejitev, ki jo velja omeniti, je omejitev, ki se nanaša na obseg
               sredstev, ki jih lahko stranka porabi za volilno kampanjo. Gre za omejitev 0,40 evra
               na posameznega volivca. V tistem obdobju smo imeli milijon 714 tisoč 476 volivcev,
               zato je bila zgornja meja dovoljene porabe za volilno kampanjo 685 tisoč evrov
               790,40. Kako poteka pregled, ki ga izvaja Računsko sodišče. Morda je pomembno vedeti,
               da vse stranke v štirih mesecih po dnevu volitev so obvezane za poseben zaprt volilni
               račun in potem Računskemu sodišču v 15 dneh posredovati poročilo o izvedeni volilni
               kampanji. Poročila, ki so bila posredovana za volilne kampanje v Državni zbor, so
               bila praktično tudi prva poročila, ki so se oddala na novih obrazcih. Kajti poleg
               same zakonodaje, ki je bila sprejeta v 2013 in deloma dopolnjena v 2014, so se v letu
               2014 oblikovali tudi podzakonski akti, ki so podrobno predpisali obliko poročanja,
               tako za poročanje o volilnih kampanjah kot za poročanje o poslovanju strank. Stranka
               modernega centra, takrat Stranka Mira Cerarja, je poročala, da je za volilno kampanjo
               porabila 89 tisoč evrov 835,82. In sicer, če gremo v podrobnosti, denarni prispevki v
               višini 1.510 evrov, druge oblike prispevkov 557,90 evra in pa velik del sredstev, ki
               so bila na poseben volilni račun prenesena z rednega računa stranke, in sicer 87
               tisoč 767,87 evra. En majhen del sredstev se je nabralo na volilnem računu tudi iz
               naslova obresti.</p>
               <p>Računsko sodišče se je zaradi ozadij, ki so botrovala sprejetju zakonodaje in ki
               pravzaprav ne predstavljajo direktno nekih javnofinančnih tveganj, ampak predvsem so
               v ozadju neka korupcijska tveganja, zaradi katerih je zakonodajalec v nekem trenutku
               celo kolebal med tem, ali naj te revizije izvaja Računsko sodišče ali mogoče
               protikorupcijska komisija, vendar se je potem zaradi same narave in vsebine tega
               nadzora, kjer je potrebno revizijsko znanje, odločil, da bo to izvajalo Računsko
               sodišče. Zaradi tega ozadja se je Računsko sodišče za vse revizije odločilo, da
               izvede 100 % pregled vseh transakcij, se pravi, pregledalo je vsako konkretno
               transakcijo posebej. V konkretnem primeru nakazil s strani fizičnih oseb, moram reči,
               da tu sta bili vsega skupaj dve nakazili. Računsko sodišče je pregledalo obe
               nakazili. Pri tem je bilo pomembno ugotavljati predvsem to, ali so nakazila skladna z
               določbo, ki govori o omejitvah s strani fizičnih oseb. Zakon namreč določa, da
               politične stranke lahko financirajo le državljani Republike Slovenije oziroma z eno
               izjemo, če so člani strank, kar pa mora biti seveda skladno s statutom te stranke,
               kjer so člani, in če so državljani Evropske unije, potem imajo tudi možnost
               financiranja rednega poslovanja strank. No, kar se tiče nakazovanja na poseben račun,
               te določbe ni, kar pomeni, da imamo tu lahko donacije zgolj s strani domačih fizičnih
               oseb. Mi smo državljanstvo preverjali na naslednji način. Preko vplačilnega računa je
               bila identificirana oseba. Potem smo pri AJPES na podlagi plačilnega računa pridobili
               podatke o tem, kakšna je davčna številka te osebe, in potem preko davčnega registra
               ugotavljali, ali gre za državljane Republike Slovenije. Tu so vam prikazani podatki,
               podatke, ki so osebni, sem seveda prekril, kajti zakon določa, da se razkrijejo zgolj
               tisti vplačniki, ki nakažejo več kot 1.523  evrov, se pravi, eno povprečno bruto plačo. Oba ta
               zneska sta bila nižja. V obeh primerih se je izkazalo, da je šlo za državljana
               Republike Slovenije.</p>
               <p>Poleg neposrednih nakazil preko vplačilnega računa ali v gotovini, zakon določa, da
               se šteje za financiranje tudi še nekaj drugih stvari: določena opravljanja storitev,
               določen prevzem obveznosti. No, in tu smo imeli tudi tri transakcije, ki so se
               nanašale na prevzemanje obveznosti. Tudi za ti dve transakciji smo ugotovili, katera
               fizična oseba je prevzela obveznosti plačila, in tudi za obe smo konkretno izvedli
               potem postopek preveritve, ali gre za državljana Republike Slovenije. Moram reči, da
               ko gredo ti pregledi, ne delamo pregleda zgolj za eno stranko, pač pa ti spiski
               romajo na institucije, ki razpolagajo s podatki v takem zbirnem, in potem tudi ti
               odgovori prihajajo, kot vidite, in mi potem zgolj za tisto konkretno revizijo
               uporabimo posamezen podatek. No, tudi tu se je izkazalo obakrat, da je šlo za
               državljana Republike Slovenije.</p>
               <p>To je, kar se tiče prihodkov.</p>
               <p>Tudi na drugi strani, se pravi, na odhodkovni strani, je podrobnost poročanja
               bistveno večja, kot je bila v preteklosti. Tudi tu smo pregledali vse transakcije.
               Stranka modernega centra je poročala, da je porabila 89 tisoč 835,82 evra. Izsek
               transakcij, kot rečeno, vsaka transakcija posebej je bila preverjena tako preko
               dobavnice, preko fakture, če je obstajala naročilnica, tudi preko naročilnice. In
               preverjeni so bili potem vsi stroški, ali so stroški, ki so skladni z določbo zakona
               in spadajo med stroške kampanje, ali gre za kakšne stroške, ki tja ne spadajo. To je
               bilo namenjeno temu, da ugotovimo, da se ne bi potem iz proračuna pokrivalo določenih
               stroškov, ki v stroške kampanje ne spadajo. Zakon ima namreč določbo, da se določen
               del stroškov kampanje po zaključku in po objavi poročila Računskega sodišča lahko
               pokrije iz državnega proračuna, se pravi, iz virov, ki so pri Državnem zboru
               Republike Slovenije.</p>
               <p>Druge preveritve, ki potekajo, so prav tako pomembne. Gre za to, ali so v poročilu
               izkazani vsi stroški. Računsko sodišče ob vseh kampanjah spremlja potek dogodkov, te
               stvari arhivira in potem, ko se izvaja pregled na podlagi dogodkov, na podlagi objav,
               na podlagi ostalih informacij, skozi revizijo ugotavlja, ali so dejansko v poročilu
               in v transakcijah zajeti vsi stroški. No, in tam, kjer se izkaže, da pri določenih
               stroških, ki so zajeti, prihaja do razkorakov z zakonodajo, to razkrije v poročilu.
               No, tu v konkretnem primeru, če gremo najprej med stroške, ki niso stroški kampanje,
               smo imeli nekaj stroškov, ki so nastali predvsem po obdobju zaključka kampanje, in
               sicer je šlo za stroške v višini 533,28 evra. Kar se tiče stroškov, ki niso bili v
               skladu z zakonskimi določbami in bi na ta način pravzaprav ne spadali med stroške
               kampanje, je šlo pa za dva izredna popusta v skupnem znesku 460,33 evra. To je bilo,
               kar se tiče pravilnosti evidentiranja.</p>
               <p>Kar se tiče pravilnosti porabe, gre ponovno za enaka zneska in še en dodaten znesek,
               ki je predstavljal stroške rednega poslovanja. Šlo je za stroške v višini 20 tisoč
               613,54 evra. Stranka je že med samim poslovanjem, preden so poročilo oddali, to
               zaznala, zato o tem kot o strošku niti ni poročala. Tisto, kar smo mi izpostavili kot
               nepravilnost, je bilo pa to, da so s tega računa, ki je posebej namenjen zgolj
               poslovanju in pokrivanju stroškov volitev, pokrivali določen del stroškov rednega
               poslovanja.  Na koncu
               Računsko sodišče, ko opravi pregled vseh transakcij, ko jih ve ovrednoti, oceni in
               ugotovi katere so pravilne in katere ne, na novo izračuna ustrezen znesek porabljenih
               sredstev. V tem konkretnem primeru, kot je bilo razvidno iz prejšnjih prosojnic, smo
               ugotovili, da določen del stroškov ni spadal v stroške kampanje, zato smo znesek
               dejanske porabe znižali za 533,28 evra in tako na novo določili tisti znesek, ki je
               bil osnova za zahtevek za poplačilo delnega povračila stroškov. Kot vidite glede na
               obseg porabe in glede na število glasov bi stranka pravzaprav lahko zahtevala celo
               nek višji znesek, vendar glede na to, da ni bilo porabe in še ta poraba, ki je bila,
               smo jo mi deloma znižali, je lahko stranka potem zaprosila za povračilo zgolj v
               okviru tega zneska, ki je bil z našo revizijo določen, 89.302,54 evra.</p>
               <p>Glede na sama razkritja in na nizko stopnjo tolerance, se pravi pomembnosti, ki je v
               teh revizijah določena, je Računsko sodišče tako za samo pravilnost poročanja kot za
               pravilnost poslovanja izreklo mnenje s pridržkom.</p>
               <p>Kar se pa tiče samega nakazila o katerem sem govoril na začetku, kjer je stranka
               praktično skoraj večino denarja prenesla s svojega rednega računa, če konkretno
               povem, gre za obseg sredstev, ki predstavlja preko 97% financiranja volilne kampanje,
               97,7%. Ta znesek je pa seveda podvržen reviziji, ki jo Računsko sodišče prav tako
               zavezano izvajati. Zakonske določbe so namreč Računskemu sodišču v letu 2013 prinesle
               obvezo izvajanja revizij tudi rednega poslovanja strank. Računsko sodišče je skladno
               z zakonom dolžna v štirih letih revidirati vse stranke, ki iz proračunov prejmejo več
               kot 10.000 evrov. Ko rečemo iz proračunov to pomeni bodisi iz državnega proračuna,
               bodisi iz občinskih proračunov. Teh strank je, mislim da, nekaj preko 30. Prvo
               tretjina strank smo v reviziji že zajeli. Revizije tečejo. Izbrali smo stranke, ki so
               zastopane v parlamentu oziroma so bile zastopane v prejšnjem sklicu. Ta odločitev je
               bila pa ravno zaradi tega,da lahko potem preko poslovanja stranke, ki je potekala v
               tistem letu, ko so bile volitve preverimo tudi od kod so izvirala ta sredstva, ki so
               bila potem prenesena na posebne račune za volilne kampanje. Glede na to, da te
               revizije trenutno še potekajo, o podrobnostih ne morem govoriti, lahko zgolj podam
               informacijo, da pričakujemo, da bodo te revizije objavljene v prvi poloviti
               prihodnjega leta.</p>
               <p>Toliko z moje strani uvodoma. Jaz se opravičujem, ker sem bil malce daljši, ampak
               mislim, da glede na to, da imamo prvo revizijo, da je pomembno tudi za člane te
               komisije, ki je naša matična komisija, da so podrobno seznanjeni tudi s postopki
               našega dela pri izvajanju teh revizij. Hvala lepa.</p>
            </sp>
            <sp xml:id="SDT7-KZNJF-nujna-10-2015-12-10.sp13">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam. Sedaj dajem besedo gospodu Iztoku Štefaniču.</p>
            </sp>
            <sp xml:id="SDT7-KZNJF-nujna-10-2015-12-10.sp14">

               <speaker>IZTOK ŠTEFANIČ:</speaker>

               <p>Hvala za besedo. Na to poročilo pač ne bom dodajal, je bilo zelo podrobno
               predstavljeno.</p>
               <p>Kar se pa tiče samega financiranja političnih strank iz tujine je SMC že večkrat na
               novinarska vprašanja in druge poizvedbe dala odgovor, da ni prejela donacij iz tujine
               v teku te kampanje, niti sicer, da tega gospoda Rogliča, za katerega so bile neke
               navedbe v medijih, da je financiral državnozborsko kampanjo SMC tega gospoda ne
               poznamo oziroma smo takrat bili prvič seznanjeni s tem in od njega tudi nismo prejeli
               nobene donacije. To smo šli dodatno preverjati na podlagi teh navedb. In tudi sam
               gospod Roglič je zanikal navedbe medijev, kar je tudi dostopno v kripingih. To je v bistvu vse, kar
               lahko v tem trenutku podam.</p>
            </sp>
            <sp xml:id="SDT7-KZNJF-nujna-10-2015-12-10.sp15">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa. Želi besedo predstavnik Ministrstva za javno upravo? Gospod Burger.</p>
            </sp>
            <sp xml:id="SDT7-KZNJF-nujna-10-2015-12-10.sp16">

               <speaker>MAG. JANKO BURGAR:</speaker>

               <p>Najlepša hvala za besedo. Na kratko, dejansko se mogoče glede tistega ker je povedal
               že predstavnik Računskega sodišča. Dejansko je spremenjen zakon leta 2013, ki je
               implementiral priporočila GRECO vnesel neke spremembe, ki jih, kot kaže tudi
               politične stranke v Sloveniji niso dejansko popolnoma akceptirale, razumele, zaradi
               tega je ne nazadnje dodatno določil okvir, da se ne dovoljuje nakazilo v predpisanem
               roku prenakažejo, recimo, v humanitarne namene. In vrsta spremenjenih določb je
               dejansko pomenila, da so praktično vse stranke vsaj v enem postavk dobile mnenje s
               pridržkom, razen ene politične stranke in verjamem, da pač v prihodnjem obdobju bo ne
               nazadnje kultura in sposobnosti interpretacije zrasle in ne nazadnje tudi aktivnosti,
               ki jih Računsko sodišče pelje, pripomoglo k temu, da bomo znali dejansko tudi
               zakonodajo interpretirati bolje v prihodnosti. Hvala.</p>
            </sp>
            <sp xml:id="SDT7-KZNJF-nujna-10-2015-12-10.sp17">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam. Odpiram razpravo članov in članic Komisije za nadzor javnih financ. Kdo
               želi besedo? Gospa Suzana Lep Šimenko.</p>
            </sp>
            <sp xml:id="SDT7-KZNJF-nujna-10-2015-12-10.sp18">

               <speaker>SUZANA LEP ŠIMENKO (PS SDS):</speaker>

               <p>Hvala za besedo, predsedujoči. Jaz bi želela dodatne obrazložitve, in sicer nekako v
               Jutranjem listu je bilo objavljeno, da je gospod Roglič dejal, da je zadovoljen z
               izkupičkom, ki ga je vložil v Cerarjevo stranko SMC. Ta izjava več kot očitno na nek
               način potrjuje to, da je na nek način, kakršenkoli že, on ta denar vložil v stranko.
               Po zakonu o volilni in referendumski kampanji, seveda, organizator ne sme pridobiti
               sredstev od tujih fizičnih ali pravnih oseb. Sedaj pa mene zanima, ta izjava je sicer
               kasneje bila na nek način zanikana, čeprav so iz sam stranke SMC poslali odgovor, ki
               se glasi nekako takole, da on osebno stranki denarja ni doniral, lahko pa, da ge je
               doniral preko katere druge fizične osebe v Sloveniji. In sedaj mene zanima, na kakšen
               način lahko Računsko sodišče preveri, dejansko ali je bil ta denar, ki je bil od
               gospoda Rogliča, ki je ne nazadnje tudi častni konzul Slovenije na Hrvaškem, bil
               nakazan preko fizične osebe v Sloveniji. Kakšne možnosti ima tukaj pri tem Računsko
               sodišče? To me zanima. Hvala.</p>
            </sp>
            <sp xml:id="SDT7-KZNJF-nujna-10-2015-12-10.sp19">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala. Želi še kdo besedo?</p>
            </sp>
            <sp xml:id="SDT7-KZNJF-nujna-10-2015-12-10.sp20">

               <speaker>MAG. JORG KRISTIJAN PETROVIČ:</speaker>

               <p>Če ni drugih vprašanj, potem kar probajmo odgovoriti na to vprašanje. Kot ste videla
               iz same predstavitve lahko preveri tista plačila, ki so prihajala preko nakazil na
               sam volilni račun. Tudi v okviru redne revizije poslovanja je postopek enak. V
               kolikor pa je kakšna fizična oseba iz tujine dobila nakazilo na svoj račun ali morda
               celo v gotovini to je pa izven dosega preveritev Računskega sodišča.</p>
            </sp>
            <sp xml:id="SDT7-KZNJF-nujna-10-2015-12-10.sp21">

               <speaker>PREDSEDNIK MAG. ANDREJ ŠIRCELJ:</speaker>

               <p>Dopuščate pa kot možno to, čisto tako vprašanje zaradi tega, ker…</p>
            </sp>
            <sp xml:id="SDT7-KZNJF-nujna-10-2015-12-10.sp22">

               <speaker>MAG. JORG KRISTIJAN PETROVIČ:</speaker>

               <p>Ja, ampak jaz mislim, da to je potem bolj vprašanje Dursa.</p>
            </sp>
            <sp xml:id="SDT7-KZNJF-nujna-10-2015-12-10.sp23">

               <speaker>PREDSEDNIK MAG. ANDREJ ŠIRCELJ:</speaker>

               <p>Ker tukaj imam, čisto tako, če se lahko vključim v to razpravo. Tukaj imamo tudi na
               nek način odgovor SMC, predstavnikov SMC, ki se glasi: On osebno stranki denarja ni
               doniral. Lahko pa, da je denar doniral preko katere druge fizične osebe v Sloveniji.
               Se pravi, ta gospod Roglič. Kar pomeni, da dejansko to obstaja, kanal in možnost,
               da…</p>
            </sp>
            <sp xml:id="SDT7-KZNJF-nujna-10-2015-12-10.sp24">

               <speaker>MAG. JORG KRISTIJAN PETROVIČ:</speaker>

               <p>Še enkrat rečem, jaz…</p>
            </sp>
            <sp xml:id="SDT7-KZNJF-nujna-10-2015-12-10.sp25">

               <speaker>PREDSEDNIK MAG. ANDREJ ŠIRCELJ:</speaker>

               <p>…to so rekli profesionalni…</p>
            </sp>
            <sp xml:id="SDT7-KZNJF-nujna-10-2015-12-10.sp26">

               <speaker>MAG. JORG KRISTIJAN PETROVIČ:</speaker>

               <p>To tveganje obstaja, sigurno lahko. Mi se v to preveritev ne moremo spustiti. Lahko
               pa zagotovim, da same transakcije, ki pa bodo izvajane na redni račun ali ki so bile
               izvajane na ta volilni račun pa so bile oziroma bodo pregledane v sto procentnem
               obsegu.</p>
            </sp>
            <sp xml:id="SDT7-KZNJF-nujna-10-2015-12-10.sp27">

               <speaker>PREDSEDNIK MAG. ANDREJ ŠIRCELJ:</speaker>

               <p>Kot razumem, do sedaj niste sto procentno pregledali? 
               </p>
            </sp>
            <sp xml:id="SDT7-KZNJF-nujna-10-2015-12-10.sp28">

               <speaker>MAG. JORG KRISTIJAN PETROVIČ:</speaker>

               <p>Še enkrat bom povedal. Sama revizija volilnega računa je bila 100 % že izvedena, to
               se pravi, to poročilo, ki je pred vami, je 100 % pregled. Kar se tiče pa izvajanja
               revizije, ta pa še poteka. Ta pa še poteka, zato v danem trenutku, kot rečeno, ne
               morem še zatrditi, da je ta pregled že izveden, vendar, kot pravim, glede na
               tveganja, ki so zaznana, bo v tej smeri Računsko sodišče tudi pri teh transakcijah
               izvedlo 100 % pregled. Ampak še enkrat pravim, gre za transakcije, ki jih lahko
               pregledamo. Tisto, kar se tiče pa samega poslovanja fizičnih oseb, v to se pa
               Računsko sodišče ne spušča.</p>
            </sp>
            <sp xml:id="SDT7-KZNJF-nujna-10-2015-12-10.sp29">

               <speaker>PREDSEDNIK MAG. ANDREJ ŠIRCELJ:</speaker>

               <p>Gospa Alenka Bratušek, izvolite.</p>
            </sp>
            <sp xml:id="SDT7-KZNJF-nujna-10-2015-12-10.sp30">

               <speaker>MAG. ALENKA BRATUŠEK (PS NeP):</speaker>

               <p>Najlepša hvala.</p>
               <p>Začela bom z isto polemiko, kot sem prej proceduralno. Če se pogovarjamo odgovorno in
               o pomembnih stvareh, bi po moji oceni tu z nami morala sedeti odgovorna oseba za to
               volilno kampanjo. Jaz nisem vedela, da je to Miro Cerar, to so nam povedali
               predstavniki Računskega sodišča. Tako imamo zdaj tudi osebo, ki bo morala
               odgovarjati, če stvari niso bile narejene tako, kot je treba. Res je, da je volilna
               kampanja, ne samo v SMC, ampak v vseh strankah, bila narejena. In glede na višino
               sredstev, ki jih je Stranka Mira Cerarja porabila, in glede na to, da sem tudi sama
               sodelovala s svojo ali pa z našo stranko v volilni kampanji in vem, koliko določene
               stvari stanejo, bom rekla, da po moji skromni oceni se takšne volilne kampanje, kot
               jo je imela Stranka Mira Cerarja, z 89 tisoč 800 evri ne da izpeljati, sem trdno
               prepričana. Hkrati se pa zavedam, tako kot so povedali predstavniki Računskega
               sodišča, Računsko sodišče verjetno oziroma nima zakonskih podlag, da bi lahko stvari
               preverjalo dlje kot do ene točke. Tako da bi se po vsej verjetnosti, glede na
               navedbe, ki so bile v medijih, v to moral vključiti nekdo drug.</p>
               <p>Ne vem, ali je sploh še smisel, da postavljamo vprašanja. Vprašala bi samo še, ali je
               gospod, ta predstavnik Stranke Mira Cerarja, takrat ko se je volilna kampanja
               peljala, že bil zaposlen v stranki ali zraven, sploh v stranki, ali se je naknadno po
               volitvah v stranko vključil. Če bi pa želela dobiti bolj vsebinske odgovore, pa še
               enkrat, res mislim, da bi z nami morala biti odgovorna oseba stranke, sicer se tu
               pogovarjamo tako, malo na počez. Hvala.</p>
            </sp>
            <sp xml:id="SDT7-KZNJF-nujna-10-2015-12-10.sp31">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospa Alenka Bratušek. Jaz sem klical Stranko modernega centra in Stranka
               modernega centra je poslala svoje predstavnike. Gospod Štefanič, želite odgovoriti
               gospe Bratušek? Izvolite.</p>
            </sp>
            <sp xml:id="SDT7-KZNJF-nujna-10-2015-12-10.sp32">

               <speaker>IZTOK ŠTEFANIČ:</speaker>

               <p>Hvala za besedo.</p>
               <p>Glede odgovorne osebe je to, kot je bilo rečeno ob predstavitvi Računskega sodišča,
               dr. Miro Cerar. Kar se tiče revizije, je bila ta zaključena, zaključena uspešno, in
               se mi zdi, da se tu ne moremo pogovarjati več o napakah. Če bi bile te izpostavljene
               v sami reviziji, bi bila odgovorna oseba poklicana na odgovornost.</p>
               <p>Kar se tiče moje vloge v stranki, sem bil mogoče nekaj dni po samem začetku vključen
               v kampanjo za državnozborske volitve zelo aktivno in sem sodeloval, ne pa toliko po
               finančni plati, bolj po medijski in piarovski plati.</p>
            </sp>
            <sp xml:id="SDT7-KZNJF-nujna-10-2015-12-10.sp33">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa za odgovor.
               Vidim, da ni več želje po razpravi, zato, preden bom predlagal sklep, vas želim še
               obvestiti, da mag. Jano Jenko nadomešča gospod Ivan Hrško. <stage>/ oglašanje v ozadju/</stage></p>
            </sp>
            <sp xml:id="SDT7-KZNJF-nujna-10-2015-12-10.sp34">

               <speaker>IVAN HRŠAK (PS DeSUS):</speaker>

               <p>Hršak.</p>
            </sp>
            <sp xml:id="SDT7-KZNJF-nujna-10-2015-12-10.sp35">

               <speaker>PREDSEDNIK MAG. ANDREJ ŠIRCELJ:</speaker>

               <p>Hrška… Hršak. Se opravičujem, gospod Hršak, tako piše tukaj. Dobro, se
               opravičujem.</p>
               <p>Predlagam, da Komisija za nadzor javnih financ glasuje o naslednjem predlogu sklepa.
               Glede na to, da sum je vsekakor še ostal, predlagam naslednji sklep: Komisija za
               nadzor javnih financ poziva pristojne organe, da podrobno preiščejo sume nezakonitega
               financiranja Stranke modernega centra oziroma njene volilne kampanje za predčasne
               volitve poslancev v Državni zbor Republike Slovenije v letu 2014. Glasujemo.</p>
               <p>Kdo je za? <stage>(4 člani.)</stage> Kdo je proti? <stage>(4 člani.)</stage></p>
               <p>Ugotavljam, da sklep ni sprejet.</p>
               <p>Zaključujem to točko dnevnega reda in 10. nujno sejo Komisije za nadzor javnih
               financ.</p>
            </sp>
            <sp xml:id="SDT7-KZNJF-nujna-10-2015-12-10.sp36">

               <speaker>MAG. JORG KRISTIJAN PETROVIČ:</speaker>

               <p>Predsedujoči, glede na to, da je konec leta, mi dovolite še, da se v imenu Računskega
               sodišča zahvalim komisiji za korektno sodelovanje. Nenazadnje, hvala tudi za obisk,
               ki ste ga izvedli na Računskem sodišču. To sodelovanje vsekakor visoko cenimo in se
               priporočamo tudi za naprej. In glede na to, da prihajajo praznični dnevi, mi
               dovolite, da še v osebnem imenu vsem skupaj zaželim lepo božično praznovanje in vse
               dobro tudi v vašem osebnem življenju v prihodnjem letu! Hvala lepa.</p>
            </sp>
            <sp xml:id="SDT7-KZNJF-nujna-10-2015-12-10.sp37">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa, gospod Petrovič. Tudi jaz vam želim vse najboljše, seveda tudi vsem
               ostalim predstavnikom Računskega sodišča v letu 2016! Lepo praznovanje in še naprej
               tako plodno sodelovanje s Komisijo za nadzor javnih financ! <stage type="time">Seja se je končala
                  10. decembra 2015 ob 12.37.</stage>
               </p>
            </sp>
         </div>
      </body>
   </text>
</TEI>
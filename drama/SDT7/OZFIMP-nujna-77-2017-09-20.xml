<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZFIMP-nujna-77-2017-09-20">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">EDC0903A9A28865EC125819A0026C660</idno>
               <idno type="custom" subtype="day">F74354A96B9D6B65C12581AE0024683A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=F74354A96B9D6B65C12581AE0024683A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZFIMP-nujna-77-2017-09-20.OZFIMP" n="77">
               <name>nujna seja</name>
               <date when="2017-09-20"/>
            </setting>
         </settingDesc>
         <particDesc>
            <listOrg>
               <org xml:id="OZFIMP-nujna-77-2017-09-20.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZFIMP-nujna-77-2017-09-20.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">77. nujna seja</stage>
            <stage type="date">(20. september 2017)</stage>
            <stage type="chairman">Sejo je vodila Urška Ban, predsednica odbora.</stage>
            <stage type="time">Seja se je pričela ob 8.36.</stage>
            


            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p> Spoštovani kolegi in kolegice, predstavniki Ministrstva za finance, ostali
               prisotni, lepo pozdravljeni, eno lepo dobro jutro vam želim.</p>
               <p>Pričenjam 77. nujno sejo Odbora za finance.</p>
               <p>Obveščam vas, da so se opravičili naslednji poslanci: Roberto Battelli, Andrej
               Šircelj, Luka Mesec in Nada Brinovšek. Kot nadomestni poslanci, pa namesto Vojke
               Šergan, na seji sodeluje Anita Koleša in namesto Branka Zormana Teja Ljubič.</p>
               <p>S sklicem seje ste prejeli tudi predlagani dnevni red seje odbora z eno točko. V
               poslovniškem roku nisem prejela drugih predlogov v zvezi z dnevnim redom, zato
               ugotavljam, da je določen takšen dnevni red, kot ste ga prejeli s sklicem seje
               odbora.</p>
               <p>Prehajamo na <title>1. TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  PREDLOGA UREDBE EVROPSKEGA PARLAMENTA IN SVETA O VSEEVROPSKEM OSEBNEM POKOJNINSKEM
                  PRODUKTU.</title>
               </p>
               <p>Gradivo k tej točki smo prejeli od Vlade dne 8. 9. 2017 na podlagi prvega odstavka 4.
               člena Zakona o sodelovanju med Državnim zborom in Vlado v zadevah Evropske unije.</p>
               <p>Predlagatelj stališča Republike Slovenije je Vlada.</p>
               <p>Odbor bo kot matično delovno telo to točko obravnaval na podlagi drugega odstavka
               154.h člena Poslovnika Državnega zbora.</p>
               <p>Svoje poročilo bo posredoval pristojnemu odboru, torej Odboru za zadeve Evropske
               unije. Poslovniško določen rok za vložitev amandmajev matičnega delovnega telesa je
               najkasneje dva dni pred sejo pristojnega odbora.</p>
               <p>K tej točki so bili povabljeni: predstavniki Ministrstva za finance, katerim tudi
               sedaj predajam besedo, državnemu sekretarju.</p>
               <p>Gospod Renčelj, izvolite.</p>
            </sp>
            <sp who="SDT7:RenčeljGorazd">

               <speaker>GORAZD RENČELJ:</speaker>

               <p> Hvala lepa za besedo, spoštovana predsedujoča, spoštovani poslanci, spoštovane
               poslanke. </p>
               <p>Želim vam predstaviti predlog stališča Republike Slovenije do predloga Uredbe
               Evropskega parlamenta in Sveta o vseevropskem produktu, osebnem pokojninskem
               produktu.</p>
               <p>Najprej nekaj besed o samem predlogu Uredbe. Torej, predlog uredbe predvideva
               oblikovanje enostavnega vseevropskega produkta osebnega pokojninskega zavarovanja, ki
               bi ga lahko evropskim državljanom ponujale regulirane finančne institucije, od
               zavarovalnic, bank, pokojninskih skladov, do investicijskih podjetij in upravljavcev
               s premoženji. Šlo bi za produkte, ki bi morali imeti določene standardizirane
               lastnosti po vsej EU, ob upoštevanju nacionalnih okoliščine, ne glede na to, kje se
               bodo v EU prodajali.</p>
               <p>Razlog za to zakonodajno pobudo je v tem, da je, kljub temu, da večina držav članic
               Evropske unije deli težave, ki izhajajo iz hitro rastočega dela starajočega
               prebivalstva, da je trg tovrstnih produktov v EU zelo fragmentiran in cilj uredbe je
               trg povezati in izkoristiti potencial, ki ga ponuja.</p>
               <p>Cilj v nobenem primeru ni posegati v prvi in drugi steber pokojninskih sistemov po
               državah članicah, pač pa obogatiti ponudbo v tretjem stebru pokojninskih
               sistemov.</p>
               <p>Z vidika ponudnikov je seveda prednost v tem, da lahko ponudijo nov produkt, da ga
               lahko ponudijo po vsej EU.  Z vidika varčevalcev, torej, potencialnih kupcev tovrstnega produkta
               je prednost v tem, da imajo lahko večjo izbiro, da se lahko tovrstni produkti
               prenašajo iz države članice v drugo državo članico, da se lahko zamenjajo z v naprej
               določenimi navzgor določenimi stroški in s tem pripomorejo k pokojninski
               varnosti.</p>
               <p>Z vidika regulative je prednost v tem, da predlog uredbe predvideva enoten nadzor, ki
               naj bi ga opravljala agencija Evropske unije, torej EIOPA, pristojna za nadzor nad
               zavarovalniškimi trgi in produkti poklicnega zavarovanja.</p>
               <p>Z vidika siceršnjih učinkov predloga uredbe na druge politike EU se pričakujejo
               predvsem pozitivni učinki na politike kapitalskih trgov. Gre za produkt, ki bi
               temeljil na naložbah na kapitalskih trgih, zato se pričakuje, da bo povezava med
               dolgoročnim varčevanjem in dolgoročnim investiranjem okrepljena.</p>
               <p>Ker gre, kar se tiče stališča Republike Slovenije, Vlada je potrdila stališče
               Republike Slovenije v skladu s katerim podpira predlog uredbe. Menimo, da prinaša
               dodatno spodbudo za osebno varčevanje, za boljšo pokojninsko varnost, da bi tudi
               sicer prineslo pozitivne učinke na druge politike Evropske unije.</p>
               <p>Hvala lepa.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa tudi vam.</p>
               <p>Odpiram razpravo o predlaganem stališču Republike Slovenije. Želi kdo
               razpravljati?</p>
               <p>Izvolite, gospod Krajnc.</p>
            </sp>
            <sp who="SDT7:KrajncBojan">

               <speaker>MAG. BOJAN KRAJNC (PS SMC):</speaker>

               <p>Hvala za besedo.</p>
               <p>Imel bi samo dve kratki vprašanji v zvezi s tem produktom, in sicer, kako je z
               davčnim vidikom obravnave in kako je z zajamčeno donosnostjo.</p>
               <p>Hvala lepa.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p> Hvala lepa.</p>
               <p>Še kdo?</p>
               <p>Izvolite, gospod Horvat.</p>
            </sp>
            <sp who="SDT7:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica. Spoštovani gospod državni sekretar, drage kolegice in
               kolegi.</p>
               <p>Hvala kolegu Krajncu, da je postavil vprašanje, ki sem ga mislil tudi sam postaviti.
               To je seveda ta motivacijski instrument davčne olajšave, davčne spodbude. Pri tem
               produktu so izjemno pomembne.</p>
               <p>Strinjam se, in sem to večkrat tudi že govoril, da je problem evropske družbe v tem,
               da se stara. To je omenil tudi gospod državni sekretar. Tukaj seveda z veliko skrbjo
               ugotavljamo, že kar nekaj let, da pa je slovenska družba tista, ki se stara
               najhitreje v Evropi, kar seveda, ker smo na Odboru za finance, pomeni izjemno veliko
               fiskalno tveganje že jutri in še bolj pojutrišnjem. Torej, govorimo o fiskalnih
               tveganjih in na ta tveganja, na te izzive bi dejansko morala, po moji oceni, Vlada
               bolj odločno reagirati. Pravzaprav, zdaj ne vem državljanom našteti kaj je Vlada na
               tem področju naredila v smislu izzivov, ki so pred nami, zaradi negativnih
               demografskih kazalnikov.</p>
               <p>Na drugi strani pa najbrž še vedno velja za Slovence ta vrednota, če smem tako reči,
               da smo varčen narod, da varčujemo. Seveda varčujemo, če so produkti za varčevanje
               takšni, ki jim zaupamo. In mislim, da ta vseevropski osebni pokojninski produkt
               veliko obeta, seveda je še v nastajanju, gre pa za uredbo in mene tukaj najprej
               zanima kako konkretno se bo ta uredba izvajala v Sloveniji.</p>
               <p>Osebne pokojnine imajo pomembno vlogo pri povezovanju dolgoročnih varčevalcev, s
               priložnostmi za dolgoročne naložbe in treba je tudi spomniti, da je Evropski
               parlament v svoji resoluciji 19. januarja lansko leto poudaril, da je treba
               spodbujati okolje, ki bo podpiralo inovacije finančnih produktov, ustvarjalo večjo
               raznolikost in koristi za realno gospodarstvo ter zagotavljalo boljše spodbude za
               naložbe, torej spodbude za naložbe, ter da bi lahko tako okolje prispevalo tudi k
               zagotavljanju primernih varnih in vzdržnih pokojnin. O tem se pravzaprav danes
               pogovarjamo.  Kot je na
               primer razvoj vseevropskega pokojninskega produkta s preprosto in pregledno obliko.
               Oblikovanje prihodnjega vseevropskega pokojninskega osebnega produkta, bo gotovo
               povečalo možnosti za pokojninsko varčevanje ter pripomoglo k oblikovanju trga unije
               za zasebne, osebne pokojnine.</p>
               <p>Jaz sem vesel, da so tukaj rešitve, ki jih predlaga Nova Slovenija - krščanski
               demokrati povsem kompatibilne s to uredbo. Velikokrat smo govorili, pa najbrž niste
               utegnili, da bi si prebrali osnutek našega tristebrnega pokojninskega sistema. Pa
               zdaj, če nam ne verjamete, pa gotovo verjamete državnemu sekretarju gospodu Petru
               Pogačarju, ki je zelo dobro napisal kratek prispevek o švedskem pokojninskem sistemu,
               kot modelu za Slovenijo. Seveda, govora je tristebrnem pokojninskem sistemu in tukaj
               zdaj danes govorimo o tretjem stebru. Ne bom zdaj šel v detajle, ne bom vas utrujal
               kakšne so naše rešitve, so pa, kot rečeno, povsem kompatibilne, naše rešitve, torej
               naši predlogi, predlogi Nove Slovenije s to uredbo, ker prav glede na starajočo se
               družbo, poudarjam, še posebej slovensko, ne bo pokojnin, če ne bomo aktivirali
               prebivalcev, da bodo varčevali v tem tretjem stebru. Zdaj, kakorkoli se bo že
               imenoval. In vesel sem, da bo tukaj vzpostavljena evropska regulativa, kar daje neko
               garancijo, neko zaupanje varčevalcev. Zaupanje pri varčevanju pa je ključnega pomena.
               Če ni zaupanja, če ni, to je kolega Krajnc spraševal, davčnih spodbud, tudi ne bo
               varčevalcev, kdo pa bo varčeval?! In potem bomo/bodo, tudi mlajše generacije, če ne
               bodo varčevale po principu tretjega stebra oziroma tega vseevropskega osebnega
               produkta, bodo dejansko, ko pridejo v penzijo, bodo reveži. Vsi pač nimajo tega
               velikega milijonskega premoženja, iz katerega bi črpali za preživetje, gotovo pa se
               nihče med nami ne strinja s trenutno situacijo, ko ima dejansko, lahko rečem tako,
               skoraj tretjina upokojencev, roko na srce, daleč, daleč prenizko pokojnino, ki je pod
               pragom revščine, torej 617 evrov, približno na mesec.</p>
               <p>In v tem kontekstu me res zanima, Vlada gotovo ima model, ker uredba je direktni, če
               smem tako reči, direktni akt, ki se direktno mora uveljaviti v državi članici. Me res
               zanima kakšni bodo odgovori na vprašanje kolega Krajnca. To je pravzaprav tisto
               ključno, kako me država spodbuja, da varčujem, da ne bom v breme državi na stara
               leta. Logika je tukaj zelo preprosta.</p>
               <p>Zahvaljujem se za vaše odgovore in komentarje.</p>
               <p>Hvala lepa.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo ima gospod Veber, izvolite.</p>
            </sp>
            <sp who="SDT7:VeberJanko">

               <speaker>JANKO VEBER (PS SD):</speaker>

               <p>Hvala za besedo in lep pozdrav vsem.</p>
               <p>V okviru te razprave bi povprašal, ali imamo v Sloveniji narejeno oceno koliko ljudi
               se bo lahko vključevalo v takšno pokojninsko shemo, ko bodo sami vlagali sredstva za
               to, da bodo imeli potem dostojnejšo pokojnino. Dejstvo je, da imamo vse več primerov
               oziroma nizkih plač in ljudje pravzaprav ne zmorejo pokriti niti rednih stroškov, bi
               rekel iz meseca v mesec, kaj šele, da bi varčeval potem za svojo pokojnino.</p>
               <p>Seveda pa tudi ob obstoječem pokojninskem sistemu to pomeni, da bo, pravzaprav gre
               zelo majhnih prihodkov, v veliki meri odvisen od tega, kako bomo v Sloveniji sicer
               oblikovali dostojno pokojnino, ne govorim o minimalni, to smo sicer uspeli vendarle
               dvigniti na vsaj tistih 500 evrov, vendar govoriti moramo o dostojni pokojnini. In zelo pomembno bi bilo,
               ali bo, koliko, če je ta ocena narejena, koliko ljudi bo sploh lahko v Sloveniji se
               odločalo za to, glede na prihodke, ki jih ustvarjajo, da bodo sodelovali v teh
               shemah.</p>
               <p>Pozdravljam tudi sicer ves ta sistem, ker bi šlo za zbiranje kapitala in njegovo
               usmerjanje v evropske dolgoročne naložbe v gospodarstvo. To manjka v Sloveniji ta
               hip, tudi mi bi morali oblikovati svoj pokojninski sklad, s katerim bi vlagali potem
               dolgoročno, tudi v gospodarske naložbe, demografski oziroma jaz mislim, da bi bilo
               primernejše ga imenovati medgeneracijski sklad, v Sloveniji je ena od tistih možnosti
               in priložnosti, ki nikakor ne zaživi, ravno zaradi tega, ker se želi najprej vse
               skupaj razprodati in potem omogočiti, najboljše da samo tisti ozki eliti, ki bo
               razpolagala s tem, s to lastnino, da bo lahko varčevala, vsi ostali pa ne.</p>
               <p>Tako, da ta proces v Sloveniji gre v povsem napačno smer, glede zbiranja kapitala in
               za njegovo usmerjanje v evropske dolgoročne naložbe v gospodarstvo, tako da še
               enkrat, ali obstaja ta ocena, koliko ljudi bo sploh lahko vključenih v ta sistem.</p>
               <p>Hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p> Hvala lepa.</p>
               <p>Ja, izvolite, gospod Horvat.</p>
            </sp>
            <sp who="SDT7:HorvatJožef">

               <speaker>JOŽEF HORVAT (PS NSi):</speaker>

               <p>Jaz se opravičujem, gospa predsednica, da se še enkrat oglašam, včasih se narobe
               razume in je potrebno kakšna svoja načela posebej in večkrat ponavljati.</p>
               <p>Mi seveda v tem našem predlogu tristebrnega pokojninskega sistema ne opuščamo
               solidarnostne komponente, se razume. Solidarnostna komponenta mora ostati. Dejstvo
               je, da je današnji sistem skorajda neodvisen od tega koliko je vsak posameznik
               vplačal v pokojninsko blagajno. Penzije so nekako stisnjene v nek relativno ozek pas.
               In mi s tem sistemom startamo na to, da, ne da vsak upokojenec dobi 500 evrov, kar
               smo nedavno uzakonili za polno pokojninsko dobo, ampak da vsak dobi najmanj takšno
               pokojnino, kot je Ministrstvo za delo, družbino in socialne zadeve izračunalo prag
               revščine. Na spletni strani najdete, da je ta podatek za leto, znam na pamet, podatek
               za leto 2015 je okrog 7400 evrov na letni ravni, če to delite z 12 dobite 617. Zato
               smo tudi mi tukaj delali računske simulacije na pokojnino, minimalno 617 evrov.</p>
               <p>In še, eno je ugotovitev o staranju naše družbe, drugo pa je število aktivnega
               prebivalstva, to so tisti, ki vplačujejo v pokojninsko blagajno. V zadnjem času,
               hvala bogu, imamo dobro gospodarsko rast, imamo tudi rast zaposlovanja, čeprav ko
               pogledamo statistike, nad temi ne moremo biti ravno navdušeni. V povprečju je leta
               2016, torej lansko leto, bilo število aktivnega prebivalstva, torej tistih, ki so
               vplačevali prispevke 817.209, to je 12.572 več kot je bilo povprečje leto poprej,
               torej 2015, ko je bilo povprečno število aktivnih prebivalcev 804.637, kar je 6845
               več, kot leto poprej, se pravi leto 2014. Včasih slišim podatke, ja, smo zaposlili,
               se je zaposlilo 50 tisoč več ljudi, kot lansko leto in tako dalje, tako, da to so
               podatki Statističnega urada in tukaj se tudi vidi kako<gap n="…"/> Ker, mene ne zanima kako se
               zmanjšuje brezposelnost, ta se zmanjšuje na različne načine. Mi moramo videti koliko
               ljudi v tej državi je aktivnih, koliko jih plačuje prispevke. Konkretno zdaj, je ta
               tema, v pokojninsko blagajno.</p>
               <p>Hvala lepa.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Zdaj pa bi predala kar besedo državnemu sekretarju in prosim za odgovore.</p>
               <p>Izvolite.
               </p>
            </sp>
            <sp who="SDT7:RenčeljGorazd">

               <speaker>GORAZD RENČELJ:</speaker>

               <p>Hvala lepa za vprašanja.</p>
               <p>Najprej glede davčne obravnave. Vprašanje je seveda več kot na mestu, kot je več
               razpravljavcev ugotovilo. Gre predvsem za motivacijski moment kako spodbuditi, da se
               bo ta nov produkt prijel, tako rekoč, da se bodo ljudje odločali zanj. Ta moment je
               prepoznala tudi Evropska komisija in je hkrati s predlogom uredbe objavila tudi
               priporočila za davčno obravnavo. Gre za pomembno razliko, seveda medtem ko ima
               komisija zelo jasno podlago za predlog uredbe, da se v 14. členu Pogodbe o delovanju
               Evropske unije, ki <stage>/ nerazumljivo/</stage> notranjem trgu za predloge z davčnega področja
               nima teh pristojnosti, zato lahko izda samo priporočila, in to je naredila. Zato je
               prepuščeno državam članicam. Priporočilo Evropske komisije pa gre v smeri, da se
               davčna obravnava tega produkta izenači z najbolj ugodno davčno obravnavo tovrstnih
               produktov v državah članicah. Torej, če takšen produkt v državi članici že obstaja,
               bi morala biti davčna obravnava izenačena, če obstaja več tovrstnih produktov v
               državah članicah, potem naj bi bila izenačena z najbolj ugodno davčno obravnavo.</p>
               <p>Kar se tiče zajamčene donosnosti, namen produkta je, da je enostaven, da, to je v
               predlogu uredbe za enkrat omejeno število možnih naložbenih shem, na pet, od tega je
               prva in najbolj varna, seveda je standardna varna naložbena možnost, ki zagotavlja
               povrnitev vsaj kapitalskega vložka varčevalca. Ostale potem, še torej do štiri, so še
               dodatne naložbene sheme, odvisne od donosa in tveganj, ki so s tem povezani. </p>
               <p>Kako konkretno se bo uredba izvajala v Republiki Sloveniji. Kot veste, uredbe
               Evropske unije po navadi spremlja uredba o izvajanju uredbe v posamezni državi
               članici. Ta naj bi bila tokrat predvsem krajša in bolj jedrnata, zato, ker že sama
               uredba, predlog uredbe določa nadzorni organ, to je Evropska agencija za zavarovalni
               nadzor in tudi v sami uredbi je že razdelana razdelitev pristojnosti med nadzornimi
               organi, torej evropskimi nacionalnimi.</p>
               <p>Zato bo v bistvu slovenska uredba o izvajanju uredbe Evropskega parlamenta in Sveta v
               bistvu določila zgolj način kako se bodo izrekali prekrški in to bo seveda počela pri
               nas Agencija za zavarovalni nadzor.</p>
               <p>Kar se tiče ocene koliko ljudi bi se lahko vključevalo, tovrstne ocene nimamo, glede
               na primer prihodke ljudi, velja pa ocena, da je ta trg v Sloveniji, kot v množici
               drugih držav članicah Evropske unije izrazito še nerazvit in da je tukaj dosti
               potenciala. Seveda, produkt možna izbira ne pa obveznost, niti za ponudnika niti za
               potencialne kupce. Po naših podatkih je trenutno, recimo iz naslova vzajemnih
               pokojninskih skladov, izmed približno 266 tisoč varčevalcev zgolj 2500 približno
               takšnih, ki premijo plačujejo sami. Tako, da to je 1 % v bistvu vseh varčevalcev.</p>
               <p>Evropska komisija je v predlogu uredbe predvidela, da bi se lahko ta trg, na ravni EU
               govorim, potrojil do leta 2030.</p>
               <p>Hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p> Hvala lepa za odgovore.</p>
               <p>Zaključujem razpravo in predlagam, da podpremo mnenje oziroma odločamo o naslednjem
               predlogu mnenja, da: <q>»Odbor za finance podpira predlog stališča Republike Slovenije,
               ki smo ga obravnavali in predlaga pristojnemu Odboru za zadeve Evropske unije, da
               predlog stališča sprejme.«</q> Dajem to mnenje na glasovanje.</p>
               <p>Glasujemo.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je mnenje sprejeto.</p>
               <p>Določiti moramo še poročevalca na seji pristojnega delovnega telesa, predlagam tako,
               da je to Bojan Krajnc.</p>
               <p>S tem tudi zaključujem to točko.</p>
               <p>Zaključujem današnjo 77. nujno sejo Odbora za finance. Zahvaljujem se za udeležbo
               predstavnikom ministrstva in želim lep dan. <stage type="time">Seja se je končala 20. septembra 2017
                  ob 8.59.</stage>
               </p>
            </sp>
         </div>
      </body>
   </text>
</TEI>
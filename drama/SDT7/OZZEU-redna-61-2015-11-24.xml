<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZEU-redna-61-2015-11-24">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">0FDE6187DDEAAABDC1257EF20031B260</idno>
               <idno type="custom" subtype="day">21695B22A5E58FBBC1257F250043A70D</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=21695B22A5E58FBBC1257F250043A70D</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZEU-redna-61-2015-11-24.OZZEU" n="61">
               <name>redna seja</name>
               <date when="2015-11-24"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZEU-redna-61-2015-11-24.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZEU-redna-61-2015-11-24.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">1. nadaljevanje 61. seje</stage>
            <stage type="date">(24. november 2015)</stage>
            <stage type="chairman">Sejo je vodil Kamal Izidor Shaker, predsednik Odbora za zadeve Evropske
            unije.</stage>
            <stage type="time">Seja se je začela ob 8.01.</stage>
            <stage type="mag"/>


            <sp xml:id="SDT7-OZZEU-redna-61-2015-11-24.sp1">

               <speaker>PREDSEDNIK KAMAL IZIDOR SHAKER:</speaker>

               <p>Kolegice in kolegi.</p>
               <p>Začenjam 1. nadaljevanje, 61. seje Odbora za zadeve Evropske unije.</p>
               <p>Obveščam vas, da imam nekaj pooblastil in sicer Luko Mesca bo nadomeščal dr. Franc
               Trček, Andrejo Potočnik bo nadomeščala Irena Kotnik in Simona Zajca Jasna Murgel.</p>
               <p>Obveščam vas, da so na sejo vabljeni poslanci Evropskega parlamenta iz Republike
               Slovenije ter predstavniki Vlade, Državnega sveta in informacijske pisarne Evropskega
               parlamenta za Slovenijo. Še enkrat prav lepo pozdravljeni, vsi na tej seji.</p>
               <p>Prehajamo na <title xml:id="SDT7-OZZEU-redna-61-2015-11-24.title1">3. TOČKO DNEVNEGA REDA – TO JE ZASEDANJE SVETA EVROPSKE UNIJE ZA
                  PROMET, TELEKOMUNIKACIJE IN ENERGIJO, KI BO POTEKALO V BRUSLJU 26. 11. 2015.</title>
               </p>
               <p>Gradivo k tej točki smo prejeli od Vlade 19. 11. 2015 na podlagi 8. člena Zakona o
               sodelovanju med Državnim zborom in Vlado o zadevah Evropske unije.</p>
               <p>In kar prosim na tej točki gospoda Klemna Potiska, državnega sekretarja na
               Ministrstvu za infrastrukturo, da nam predstavi ta izhodišča. Izvolite.</p>
            </sp>
            <sp xml:id="SDT7-OZZEU-redna-61-2015-11-24.sp2">

               <speaker>MAG. KLEMEN POTISEK:</speaker>

               <p>Hvala predsednik.</p>
               <p>Se pravi, glede izhodišč za svet Evropske unije za promet, telekomunikacije in
               energijo, ki bo 26. 11. v Bruslju bi prestavil naslednja izhodišča: Predlog uredbe
               evropskega parlamenta in sveta o vzpostavitvi okvira za označevanje energijske
               učinkovitosti in razveljavitvi direktive 2010/30/EU. Komisija je predlagala uredbo,
               ki določa pogoje sprememb oznak, dolžnosti trgovcev, dobaviteljev, držav članic in
               nadzornih tržnih organov.</p>
               <p>Novost uredbe je, da bo evropska komisija pripravila podatkovno bazo s tehničnimi
               podatki vseh proizvodov, kar so države zelo pozdravile. Komisija na podlagi študije
               obnašanja potrošnikov predlaga, da se oznake vrnejo na staro lestvico od A do G. V
               trenutku spremembe oznak bodo tako najvišji razredi prazni. Luksemburško predsedstvo
               je ugodilo intenzivna pogajanja, kjer je želelo doseči dogovor o splošnem pristopu.
               Zadnja pogajanja so potekala na ravni <stage xml:id="SDT7-OZZEU-redna-61-2015-11-24.stage7">/ nerazumljivo/</stage> 11. novembra 2015. Težavna
               točka v pogajanjih je bil 7. člen, ki določa pogoje, kdaj se bodo spremembe
               označevanja uvajale. Komisija je zagovarjala celostni pristop enotne spremembe oznak
               vseh proizvodov. Določena skupina držav se s takšnim pristopom ni strinjala, saj niso
               vse tehnologije enako razvite in je zagovarjala pristop od proizvoda do
               proizvoda.</p>
               <p>Republika Slovenija je v okviru te razprave branila interese Gorenja, ki je
               zagovarjal zadnji pristop slednji. Kompromisni predlog uredbe določa, da se bodo
               oznake spremenile, ko bo prodanih 30 % proizvodov v najvišjem energijskem razredu,
               kar odgovarja interesom proizvajalcev bele tehnike in Slovenija je takšno rešitev
               podprla.</p>
               <p>Se pravi, 11. novembra je COREPER potrdil splošni pristop. V času predsedovanja
               nizozemske bo še čas za določene spremembe besedila o pripravah na trialoge z
               evropskim parlamentom.</p>
               <p>Sporočilo komisije, se pravi drugo izhodišče je sporočilo komisije za začetek javnega
               posvetovanja o novi zasnovi energetskega trga in sporočilo komisije o novem dogovoru
               za odjemalce energije. V okviru sveta ministrov je 26. 11. predvidena orientacijska
               razprava, kjer bosta predmet razprave dve temi – prilagajanje vloge odgovornosti in
               pristojnosti operaterjev distribucijskih omrežij v prihodnjem sistemu z električno
               energijo in na reformiranem trgu električne energije. pri tej temi bo Republika
               Slovenija izhajala iz naslednjih izhodišč: <stage type="mag"/> <stage xml:id="SDT7-OZZEU-redna-61-2015-11-24.stage9">(nadaljevanje)</stage> operaterji distribucijskih omrežij bodo v prihodnosti
               igrali ključno vlogo pri oblikovanju obstoječih omrežij z električno energijo in bodo
               tudi v največji meri del prihodnjih sprememb. Operaterji distribucijskih omrežij bi
               morali imeti več fleksibilnosti pri oblikovanju cen za uporabo omrežij, kar bi
               služilo razvoju novih poslovnih modelov raz razbremenitev omrežij, kakor tudi za
               proizvodnjo energije. Direktive, ki urejajo trg z električno energijo že vsebujejo
               nekatere določbe, ki gredo v tej smeri.</p>
               <p>Komisija naj razišče in opredeli dobre prakse ter usmeritve, kako bi naj države
               članice in operaterji distribucijskih omrežij pristopili k izzivom, ki so pred nami.
               Vloga odjemalcev električne energije in njihove možnosti, da sami nadzorujejo stroške
               za energijo, kar je tudi jedro energetske unije, se pravi govorimo o
               "prosumer-jih".</p>
               <p>Pri tej temi bo Republika Slovenija izhajala iz naslednjih izhodišč: Republika
               Slovenija podpira in bo omogočila samooskrbo gospodinjstev in malih poslovnih
               odjemalcev za električno energijo iz obnovljivih virov energije, z neto merjenjem
               električne energije na letni ravni. Kot veste je uredba neto merjenja v pripravi
               oziroma v postopku sprejema.</p>
               <p>Odziv odjema in upravljanje odjema samo-proizvodnja in porazdeljena proizvodnja
               predstavljajo pomembne elemente prihodnjega energetskega sistema zaradi česar bi bilo
               potrebno posvetiti več pozornosti razvoju celovitih prihodnjih energetskih rešitev.
               Tukaj govorimo pa o pametnih omrežjih.</p>
               <p>Tretje izhodišče – upravljanje energetske unije. Se pravi najprej sklepi glede
               energetske unije, Republika Slovenija je sklepe pozdravila. Republika Slovenija
               zagovarja transparenten in robusten sistem upravljanja. Za Republiko Slovenijo so
               bistvena načela zmanjšanja administrativnega bremena, pravična delitev bremen in
               suverenost držav pri izbiri energetske mešanice. Republika Slovenija podpira pripravo
               nacionalnih načrtov in konstruktivni dialog, kjer pa mora biti jasno razvidno, da
               lastništvo nacionalnih načrtov ostaja v rokah držav članic.</p>
               <p>Republika Slovenija meni, da morajo biti države v procesu oblikovanja
               standardiziranih predlog in pripravo kazalnikov aktivno vključene. Republika
               Slovenija se sicer zaveda pomena regionalnega sodelovanja in ga podpira, vendar mora
               ta temeljiti na prostovoljni osnovi in ne na podvajanju institucij ter dela.</p>
               <p>Poročilo o stanju energetske unije – Komisija bo predstavil poročilo o stanju
               energetske unije v katerem bo orisala stanje, v katerem se nahaja energetska unija,
               devet mesecev po sprejemu strategije o energetski uniji, ter smernice glede ključnih
               političnih prioritet pred katerimi se nahajamo v letu 2016. Poročilo bo služilo tudi
               kot osrednji instrument za poročanje, ki je v vlogi komisije. Ta se bo tako
               potrudila, da bo v poročilo State of the Energy Union združila različna poročila, ki
               so povezana z energetsko in podnebno politiko Evropske unije.</p>
               <p>Pod Razno bodo med izhodišči seveda obdelovan zadnji razvoj dogodkov zunanjega
               delovanja Evropske unije, na področju energije in pa delovni program prihodnjega
               delovanja predsedstva.</p>
               <p>Toliko z moje strani, hvala.</p>
            </sp>
            <sp xml:id="SDT7-OZZEU-redna-61-2015-11-24.sp3">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam, za to predstavitev.</p>
               <p>Odpiram razpravo. Dr. Franc Trček, izvolite.</p>
            </sp>
            <sp xml:id="SDT7-OZZEU-redna-61-2015-11-24.sp4">

               <speaker>DR. FRANC TRČEK (PS ZL):</speaker>

               <p>Dobro jutro tudi v osamljenem imenu opozicije.</p>
               <p>Obema stranema oblasti hvala za poročilo. Moram priznati, da se mi takšni krajši pa
               bolj koncizni dokumenti bolj dopadejo kot neki dolgi roman, ki jih včasih beremo.</p>
               <p>Zdaj, ne glede na aritmetiko moči v Državnem zboru ali agregatno stanje koalicije –
               opozicije, dejstvo je, da vsi energijo potrebujemo in da smo vsi entropična
               bitja.</p>
               <p>Zdaj, nekaj bolj konkretnih vprašanj; seveda se strinjamo, da je treba okrepiti
               položaj odjemalcev energije, malo me zanima tukaj, kako naj bi potekalo regionalno
               usklajevanje nacionalnih politik v praksi, ter kakšno je tukaj regionalno povezovanje
               Slovenije in naše stališče. Pač veseli me, da tudi jasno izrazimo, da branimo
               interese nekega pomembnega velikega gospodarskega subjekta znotraj naše, dajmo reči
               nacionalne ekonomije. Zdaj, kaj bi mogoče tukaj še pričakoval, energetske nalepke v
               sedanjem agregatnem stanju, v predvidenem novem versus goljufanje. <stage type="mag"/> <stage xml:id="SDT7-OZZEU-redna-61-2015-11-24.stage11">(nadaljevanje)</stage> Bolj resne zveze potrošnikov tudi
               delajo teste pralnih strojev in še česa in se hitro izkaže, da tukaj nismo daleč od
               trenutno zelo aktualne zgodbe z dizelskimi motorji.</p>
               <p>Dobro, seveda ob teh nekih občih mestih pozdravljamo neka stališča Republike
               Slovenije glede samooskrbe, neto metrike, shranjevanja samo-proizvodnje ampak od
               načelnosti do izvedenosti je dolga pot.</p>
               <p>Zdaj, kar se pa tiče same neke energetske unije, seveda bo zgodba še bolj aktualna,
               eno najbolj vroča zgodba je Ukrajina, Krim in robustnost sistema. Zdaj, neka
               srednjeročna nevarnost tukaj seveda prevlada velikih igralcev, oligopoli, monopoli.
               Kakšno je tukaj naše stališče, kako se bomo nekako bodli s tem, če se tako izrazim?
               Relativno, če gledamo kot celoto smo majhen sistem, majhen igralec, seveda na prvo
               žogo kratkoročno mogoče srednje ročno res cene padejo, potem se izpostavijo
               oligopolne situacije. Majhni igralci že zaradi padanja cen imajo težave z razvojem, s
               sledenjem, kar se v nekem stavku tukaj tudi meni, zlasti na področju obnovljivih
               virov energije. Ali se tega zavedamo in kakšno je naše stališče glede tega in kako se
               seveda v tej debati o energetski uniji, ki je zelo močna, ena zelo močnih bom rekel
               Junckerjevih zgodb in ekipe, repozicioniramo, če se tako izrazim. S kom se
               povezujemo, verjetno z redom velikosti ali so pomisleki sorodno velikih držav sorodni
               in kako bomo odreagirali?</p>
               <p>Toliko, hvala.</p>
            </sp>
            <sp xml:id="SDT7-OZZEU-redna-61-2015-11-24.sp5">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Besedo ima gospa Marinka Levičar.</p>
            </sp>
            <sp xml:id="SDT7-OZZEU-redna-61-2015-11-24.sp6">

               <speaker>MARINKA LEVIČAR (PS DeSUS):</speaker>

               <p>Hvala lepa. Lep pozdrav vsem tudi v mojem imenu.</p>
               <p>Jaz bi imela samo eno vprašanje in to v zvezi z označevanjem, z novim načinom
               označevanja te energetske učinkovitosti gospodinjskih aparatov. Meni se zdi, da bo to
               med potrošniki povzročilo veliko zmedo, komaj smo se na nekaj navadili zdaj bi bilo
               nekaj čisto drugače. Pa še zelo dolgo obdobje prilagajanja je.</p>
               <p>No in v zvezi s tem zanima, kakšno je vaše mnenje, kako bomo slovenski kupci se
               znašli v tej zmedi ali če bo preprečena, na kakšen način se to lahko zgodi?
               Hvala.</p>
            </sp>
            <sp xml:id="SDT7-OZZEU-redna-61-2015-11-24.sp7">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa tudi vam.</p>
               <p>Besedo ima mag. Bojan Krajnc.</p>
            </sp>
            <sp xml:id="SDT7-OZZEU-redna-61-2015-11-24.sp8">

               <speaker>MAG. BOJAN KRAJNC (PS SMC):</speaker>

               <p>Hvala za besedo.</p>
               <p>Prosil bi samo, če se da bolj podrobno razlago v zvezi s temi energetskimi nalepkami
               kjer je zdaj kompromisni predlog, ki, če prav razumem, brani tudi interese našega
               Gorenja. Pravi, da določa, da se bodo oznake spremenile, ko bo prodanih 30 %
               proizvodov najvišjemu energetskemu razredu, po drugi strani pa imamo nerešeno
               vprašanje pri ogrejevalnih in drugih napravah kjer komisija predvideva, da nikoli ne
               bo prodanih 30 % proizvodov. Na kakšen način pravzaprav si komisija s tem predlogom
               zdaj predstavlja, da bodo te nove oznake uvedene?</p>
               <p>Hvala lepa.</p>
            </sp>
            <sp xml:id="SDT7-OZZEU-redna-61-2015-11-24.sp9">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>In, kot dodatek k temu bi tudi sam vas vprašal, glede na to, da smo na tej seji, 28.
               9. to zadevo tudi obravnavali in podprli to stališče me zanima ravno to, kar je mag.
               Krajnc izpostavil, da smo sprejeli ta kompromisni predlog in, da v bistvu to stališče
               kar precej odstopa od tistega, kar smo na temu odboru nazadnje sprejeli pa me zanima
               zakaj? In to bi bilo načeloma to, z moje strani.</p>
               <p>Ker ne vidim več želje po razpravi bi vas kar prosil za odgovore, izvolite.</p>
            </sp>
            <sp xml:id="SDT7-OZZEU-redna-61-2015-11-24.sp10">

               <speaker>MAG. KLEMEN POTISEK:</speaker>

               <p>Hvala predsednik.</p>
               <p>Bom za uvod nekaj zadeva povedal, potem bom pa še predal besedo sodelavcu, gospodu
               Crnčcu.</p>
               <p>Zdaj, pri samih seveda tudi energetske nalepke, tako kot kateri koli drugi ukrep je
               seveda izpostavljen možnosti goljufanja. Ljudje smo zelo inovativni pri teh rečeh. Me
               pa vsaj, kar se mene tiče tolaži, da je v Sloveniji Zveza potrošnikov zelo aktivna,
               se mi zdi in da opravlja svoje delo tako kot je treba, tako da mislim, da smo
               verjetno ena od držav, kjer so te zadeve malo bolj urejene kot drugje. <stage type="mag"/><stage xml:id="SDT7-OZZEU-redna-61-2015-11-24.stage13">(nadaljevanje)</stage> Tako, da je moj strah, bom
               rekel na tej strani manjši. Zdaj glede same robustnosti sistema oziroma možnosti
               prevlade velikih sistemov, veste tudi to stanje na energetskem trgu, s katerim se
               soočamo, to je stanje nizkih cen, je v bistvu posledica večjih posegov na trg
               energetike in tukaj je šlo pravzaprav za močnejši glas večjih. Posledice seveda
               nosimo pa vsi ostali. </p>
               <p>Zdaj kar se same energetike tiče, energetika kakorkoli obrnemo, je neka nujna
               dobrina. Dostikrat nosi s seboj tudi neko socialno komponento. V tem smislu se mi
               zdi, da je energetika dokaj eno strateško področje države. V tem smislu jaz mislim,
               da Slovenija vsekakor mora imeti in mora tako jemati in mora imeti pač svoje stališče
               in ga tudi obdržati. Tako, da tukaj bom rekel tako. Mislim, da se tukaj na oligopole
               in govorimo verjetno bolj oligopolne strukture zunaj Slovenije. Na te zadeve
               pravzaprav, na to moramo biti neobčutljivi zadeva, če je strateška za Slovenijo,
               potem jo moramo tako obravnavati in se na njih ne ozirati prav kaj dosti. Mislim, da
               tukaj smo lahko dovolj močni, dovolj suvereni. Imamo svojo državo, zdaj ne bi smelo
               tukaj biti težav.</p>
               <p>Kar se tiče zmede med potrošniki. Zdaj tako, nekaj težav zagotovo bo, še posebej ker
               zdaj te energetske nalepke kakor so bile uveljavljene, v bistvu od začetka imamo ta
               sistem zdaj in smo se ga nekako navadili. Prihodnost pa predvideva, da je z
               izboljševanjem naprav, v bistvu, da se bodo te spremembe dogajale tudi kasneje, se
               pravi ne govorimo o dveh letih ali o petih letih ampak takrat, ko se bo delež teh
               proizvodov z najvišjo učinkovitostjo, ko bo dosegel 30 %, bo avtomatsko prišlo
               pravzaprav do devalvacije teh nalepk, pa bo ta zgornji razred ostal prazen.</p>
               <p>Zdaj z mediji naj bi se izognili na ta način, da se bodo pred to spremembo objavile
               prevajalne tabele. In zdaj moram reči, da tudi poglejte kako smo v Sloveniji
               učinkovito peljali evre takrat, ko smo šli iz tolarja. Se mi zdi, da je bila zadeva
               tako gladko speljana, se pravi, da znamo te zadeve narediti. Mislim, da imamo tudi
               potrošnike dokaj kvalificirane in z obveščanjem, obveščanje bo zelo pomembno seveda.
               Te prevajalne tabele, Zveza za varstvo potrošnikov mislim, da bo oddelala svoje.
               Tako, da jaz mislim, nekaj zmede bo, temu se ne bo dalo izogniti ampak jaz mislim, da
               znamo zadeve pri nas izpeljati tako, da bo zadeva zaživela, pa da se bomo potem tudi
               na nov red navadili.</p>
               <p>Zdaj pri ogrevalnih napravah pa je zadeva taka. Ogrevalne naprave pravzaprav imajo,
               mislim one toliko energije kolikor je sprejmejo, je tudi oddajo v prostor. Tukaj
               nekih hudih prihrankov ne bo možnih. To so ogrevalne naprave so izjemni porabniki
               energije in tukaj, kaj pa vem, če ne bo nekih novih tehnologij, pri čemer pa sami
               vemo, da te pečice, ki jih vidimo doma, to so …<stage xml:id="SDT7-OZZEU-redna-61-2015-11-24.stage14">/ nerazumljivo/</stage>… žice notri, cekas<stage xml:id="SDT7-OZZEU-redna-61-2015-11-24.stage15">(?)</stage>
               in te zadeve seveda potem porabijo energijo in jo oddajajo. Tukaj so verjetno te
               ogrevalne naprave med tistimi, kjer bo napredek verjetno še najmanj pri učinkovitosti
               prinesel. Tako, da po mojem je to bolj ali manj razlog.</p>
               <p>Zdaj bi pa prosil še gospoda Crnčca, da pove še vse tisto, kar jaz nisem. Najlepša
               hvala.</p>
            </sp>
            <sp xml:id="SDT7-OZZEU-redna-61-2015-11-24.sp11">

               <speaker>GOSPOD______:</speaker>

               <p>Dobro jutro.</p>
               <p>Mogoče, če najprej naslovim vprašanja, ki jih je postavil dr. Trček glede
               regionalnega usklajevanja v praksi in energetski uniji. Čisto na kratko, glede
               regionalnega usklajevanja v praksi, še nimamo jasnih smernic, niti nimamo jasnih
               pravil. Slovenija je v teku pogajanj zagovarjala, da se regionalno usklajevanje, da
               poteka v obliki posvetovanj in ne zavezujočega dialoga. Evropska unija je tukaj
               vztrajala in proti temu smo <stage type="mag"/><stage xml:id="SDT7-OZZEU-redna-61-2015-11-24.stage17">(nadaljevanje)</stage> se kar upirali, da bi naj usklajevanja potekala na osnovi
               nekega …<stage xml:id="SDT7-OZZEU-redna-61-2015-11-24.stage18">/ nerazumljivo/</stage>…, s katerim bi lahko države sosede vplivale na primer na
               energetsko mešanico, na politike v drugi državi, čemur smo se seveda na nek način
               upirali, ker nismo želeli… Želeli smo ostati neodvisni. Pri teh politikah sklepi
               sveta gredo v tej smeri, da Evropska komisija, da je svet pooblaščal Evropsko
               komisijo za pripravo smernic na področju regionalnega usklajevanja, pri tem pa tudi
               države članice pričakujejo, da bodo pri pripravi teh smernic sodelovale. Tako, da to
               je neka naloga, ki jo svet zada komisiji in lahko v naslednjem letu, to je v letu
               2016 pričakujemo pripravo teh smernic. Vsekakor bo pa regionalno posvetovanje
               temeljilo na posvetovanju.</p>
               <p>Kar se tiče energetske unije, postavljeno je bilo vprašanje o oligopolu, monopolu in
               tako naprej. Energetska unija je ena izmed dimenzij in energetska energija je polno
               delujoč in integriran energetski trg. Na tej točki je potrebno poudariti, da
               Slovenija kot mala država vztraja na tem, da je potrebno zagotoviti polno delovanje
               trga, da se je potrebno držati pravil in seveda uresničevati sprejeto zakonodajo, to
               je tisto, kar Sloveniji kot mali državi seveda zagotavlja neko predvidljivost in bomo
               rekli malo zmanjšanje možnosti anomalij pri delovanju trga. Ena izmed ključnih
               lastnosti je pa seveda ločevanje velikih podjetij, tako imenovan "decupling", ki na
               nek način razbija velika energetska podjetja in na nek način zagotavlja vsaj
               navidezno konkurenčnost in tekmovanje na trgu.</p>
               <p>Kar se tiče energijskih nalepk bi pa mogoče tukaj združil vprašanje in podal en
               splošen odgovor. Konkretno 10. septembra smo v povezavi s tem sprejemali stališče, ki
               je bila osnova za pogajanja v delovni skupini, na tej točki takrat smo sprejeli v
               bistvu 4 alineje. Prva je, da podpiramo predlog uredbe, direktiva se je namreč
               prekvalificirala v obliki pravnega akta iz direktive v uredbo, kar smo mi
               podprli.</p>
               <p>Potem druga točka je, da smo podprli uvedbo digitalne zbirke, to je podatkovne baze
               in tukaj se lahko mogoče vrnem na to, kar je gospod Trček že vprašal, kako bomo na
               nek način preprečevali goljufanja ali pa uspeli zagotoviti nadzor nad samimi
               nalepkami in pa proizvodi. Eden izmed mehanizmov bo podatkovna baza, ki bo digitalna
               in vsi proizvajalci imajo nalogo, da zagotovijo ustrezne podatke, jih predložijo
               komisiji in ta digitalna baza bo na ravni Evropske unije vseh držav članic odprta in
               bo tudi eden izmed instrumentov skozi katerega bomo lahko preverjali ustreznosti
               energijskega označevanja.</p>
               <p>Potem tretja točka stališč, ki smo jih takrat sprejeli je bila oziroma to je 4., da
               je Republika Slovenija glede na potek obravnave predloga uredbe skladna z interesi
               slovenskega gospodarstva prilagaja stališče. Mi smo takrat pričakovali in smo tudi
               kontaktirali, da bo Gorenje na tej točki dalo kakšen odziv a konec avgusta, tekom
               septembra smo Gorenje večkrat kontaktirali, od njih nismo dobili odziva neposredno
               pred zadnjim zasedanjem delovne skupine je pa med drugim tudi do slovenske
               predstavnice v Bruslju pristopil predstavnik proizvajalcev bele tehnike, ki med
               drugim predstavlja Gorenje tudi na evropski ravni s predlogom, da podpremo idejo o
               označevanju od proizvoda do proizvoda.</p>
               <p>Mi smo v bistvu tik pred zdajci to pobudo gorenja tudi podprli. Kompromisni predlog,
               ki pa je prišel in mogoče o katerem nismo slišali dovolj gre pa v tej smeri, da je
               potem COREPER, na delovni skupini so seveda potekala pogajanja COREPER, potem mislim,
               da je bilo to prejšnji teden oziroma zdaj že 2 tedna nazaj, sprejel zadnji
               kompromisni predlog, kjer so se vse države razen Bolgarija strinjale, da se uvede
               splošni pristop, da se energijsko označevanje izvede, ko bo v najvišjem razredu 30%
               proizvodov, hkrati so se pa države strinjale, da je potrebna derogacija od tega
               pravila ravno zaradi tega, ker imamo določene naprave, ki nikoli ne bodo dosegle
               najvišjega razreda. </p>
               <p>Na primer takšne naprave so grelci prostorov, grelci vode in tukaj je predsedstvo
               predlagalo, da komisija v osmih letih od delovanja oznak, to je od uvedbe
               delegiranega akta dokaže, to pomeni tudi komisija ima nalogo, da v naslednjih sedmih
               letih ne obstaja verjetnost, da bo ta pogoj dosežen, kar pomeni obstaja možnost, da
               tudi pri proizvodih, ki ne bodo v najvišjem energijskem razredu prodani v 30%, lahko
               komisija potem da pobudo za energijsko <stage type="mag"/><stage xml:id="SDT7-OZZEU-redna-61-2015-11-24.stage20">(nadaljevanje)</stage> predimenzioniranje oziroma za zamenjavo energijske
               nalepke, seveda pa mora dokazati, da v naslednjih sedmih letih ni mogoče, da bodo
               proizvodi v tem segmentu napredovali do te mere. To je v bistvu nek kompromisni
               predlog, ki je bil za države članice in tudi za Slovenijo sprejemljiv, ker konec
               koncev predstavlja določeno predvidljivost in tudi sodelovanje držav članic v tem
               postopku. Toliko.</p>
               <p>Hvala.</p>
            </sp>
            <sp xml:id="SDT7-OZZEU-redna-61-2015-11-24.sp12">

               <speaker>PREDSEDNIK IZIDOR KAMAL SHAKER:</speaker>

               <p>Še prosim vas, če se predstavite za magnetogram.</p>
            </sp>
            <sp xml:id="SDT7-OZZEU-redna-61-2015-11-24.sp13">

               <speaker>MAG. DANIJEL CRNČEC:</speaker>

               <p>Danijel Crnčec.</p>
            </sp>
            <sp xml:id="SDT7-OZZEU-redna-61-2015-11-24.sp14">

               <speaker>PREDSEDNIK IZIDOR KAMAL SHAKER:</speaker>

               <p>Iz?</p>
            </sp>
            <sp xml:id="SDT7-OZZEU-redna-61-2015-11-24.sp15">

               <speaker>MAG. DANIJEL CRNČEC:</speaker>

               <p>Direktorat za energijo Ministrstva za gospodarstvo.</p>
            </sp>
            <sp xml:id="SDT7-OZZEU-redna-61-2015-11-24.sp16">

               <speaker>PREDSEDNIK IZIDOR KAMAL SHAKER:</speaker>

               <p>Najlepša hvala.</p>
               <p>Ker vidim še željo po razpravi dajem besedo dr. Francu Trčku.</p>
            </sp>
            <sp xml:id="SDT7-OZZEU-redna-61-2015-11-24.sp17">

               <speaker>DR. FRANC TRČEK (PS ZL):</speaker>

               <p>Ja…</p>
            </sp>
            <sp xml:id="SDT7-OZZEU-redna-61-2015-11-24.sp18">

               <speaker>PREDSEDNIK IZIDOR KAMAL SHAKER:</speaker>

               <p>Če se izključite, prosim.</p>
            </sp>
            <sp xml:id="SDT7-OZZEU-redna-61-2015-11-24.sp19">

               <speaker>DR. FRANC TRČEK (PS ZL):</speaker>

               <p>Ja, dobro, hvala za opravičilo. Veseli me pač, bolj bo komentar zavedanja tega
               dejstva, da seveda veliki igralci hočejo tudi skozi ta paravan izkoristiti možnost
               vpliva na kako bomo mešali energijo, če malo po domače povem.</p>
               <p>Čudi me pa neka druga zadeva, ki ste jo povedali, da se nekako Gorenje ni odzvalo.
               Zdaj ali je to vprašanje mogoče medresorskega usklajevanja ali imajo linijo po
               gospodarstvu interesni lobistični verziji via Bruselj, vsekakor pa pri takih zadevah
               je verjetno potrebno bolj resno komunicirati s tovrstnimi domačimi subjekti. Mogoče
               se tudi oni tega ne zavedajo. Zgolj to. Hvala za besedo.</p>
            </sp>
            <sp xml:id="SDT7-OZZEU-redna-61-2015-11-24.sp20">

               <speaker>PREDSEDNIK IZIDOR KAMAL SHAKER:</speaker>

               <p>To sem razumel kot komentar ali želite…? OK. Aha, izvolite.</p>
            </sp>
            <sp xml:id="SDT7-OZZEU-redna-61-2015-11-24.sp21">

               <speaker>MAG. DANIJEL CRNČEC:</speaker>

               <p>Moji kolegi, ki so pripravljali direktivo v prvotni obliki so me eksplicitno
               opozorili, da je potrebno kontaktirati Gorenje, ker se je tudi takrat Gorenje
               oglasilo. Mi smo pri pripravi prvih stališč kontaktirali Gorenje neposredno, na
               direktorate z energijo smo vzpostavili kontakt z njihovo pravno službo, telefonski in
               preko elektronske pošte.</p>
               <p>Obljubljeno je bilo, da bodo pregledali predlog uredbe in da se bodo oglasili ampak
               se niso. Potem smo jih približno čez en mesec še enkrat kontaktirali in z njihove
               strani nismo dobili odziva tako, da na tej točki jaz moram reči, da na ministrstvu
               obstaja določen grenak priokus, ker je pa potem Gorenje v bistvu 4, 5 dni pred
               zadnjim sklopom pogajanj v delovni skupini se oglasilo in seveda mi podpiramo
               interese slovenskega gospodarstva, se pa ravno zaradi tega, to je dobra komunikacija,
               zavedamo, da je potrebno čim prej komunikacijo vzpostaviti, ker to tudi omogoča naše
               lažje delo in upamo, da bo v prihodnje ta komunikacija bolj gladko stekla.</p>
            </sp>
            <sp xml:id="SDT7-OZZEU-redna-61-2015-11-24.sp22">

               <speaker>PREDSEDNIK IZIDOR KAMAL SHAKER:</speaker>

               <p>Najlepša hvala.</p>
               <p>Zaključujem razpravo in na glasovanje dajem naslednji predlog sklepa: Odbor za zadeve
               Evropske unije se je seznanil z izhodišči za udeležbo delegacije Republike Slovenije
               na zasedanju Sveta Evropske unije za promet, telekomunikacije in energijo, ki bo v
               Bruslju 26.11.2015 in jih podprl. Pričenjam glasovanje. Glasovanje poteka in
               zaključujem glasovanje, ter ugotavljam, da je sklep prejet z 8 glasovi za, nobenim
               proti.</p>
               <p>Kdo je za? <stage xml:id="SDT7-OZZEU-redna-61-2015-11-24.stage21">(8 članov.)</stage> Je kdo proti? <stage xml:id="SDT7-OZZEU-redna-61-2015-11-24.stage22">(Nihče.)</stage></p>
               <p>Sklep je sprejet.</p>
               <p>Najlepše se zahvaljujem državnemu sekretarju s sodelavcem za to predstavitev. S tem
               tudi končujem tretjo točko.</p>
               <p>Prehajamo na <title xml:id="SDT7-OZZEU-redna-61-2015-11-24.title2">4. TOČKO DNEVNEGA REDA - ZASEDANJA SVETA EVROPSKE UNIJE ZA ZUNANJE
                  ZADEVE TRGOVINE, KI BO POTEKALO V BRUSLJU 27.11.2015.</title> Gradivo k tej točki smo
               prejeli od Vlade 19.11.2015 na podlagi 8. člena zakona o sodelovanju med Državnim
               zborom in Vlado o zadevah Evropske unije. Ker na tej točki prosim Državnega
               sekretarja na Ministrstvu za gospodarstvo, gospoda Aleša Cantaruttija, da nam
               predstavita izhodišče. Izvolite.</p>
            </sp>
            <sp xml:id="SDT7-OZZEU-redna-61-2015-11-24.sp23">

               <speaker>ALEŠ CANTARUTTI:</speaker>

               <p>Hvala lepa za besedo, predsedujoči. Spoštovani člani odbora, torej dovolite nekaj
               besed pred petkovim zasedanjem Sveta Evropske unije za zunanje zadeve. Slovensko
               delegacijo bo vodil minister Počivalšek.</p>
               <p>Kar nekaj zanimivih točk je na dnevnem redu. Če gremo po vrsti, najprej sklepi Sveta
               o trgovinski strategiji. Evropska komisija je oktobra letošnjega leta objavila novo
               trgovinsko in investicijsko strategijo. Predsedstvo je predstavilo besedilo sklepov
               sveta, ki so ga države članice usklajevale in dosegle soglasje tako, da so ti sklepi
               usklajeni in bodo na zasedanju tudi pričakujemo, potrjeni brez razprave. Tukaj pa je
               potrebno poudariti, da je Slovenija aktivno sodelovala pri oblikovanju besedila
               sklepov.</p>
               <p>Pripombe Slovenije so bile zadovoljivo upoštevane, zato lahko res prejmemo to končno
               besedilo. Pri oblikovanju je bilo najbolj problematično besedilo 11. Odstavka, ki se
               nanaša na investicijsko politiko, <stage type="mag"/><stage xml:id="SDT7-OZZEU-redna-61-2015-11-24.stage24">(nadaljevanje)</stage> različna stališča držav članic so se nanašale na stavek,
               ki je govoril o posredovanju besedila investicijskega poglavja ZDA, kjer je želelo
               nekaj držav članic izrecno pozdraviti posredovanje tega besedila. Nekaj držav članic,
               med njimi Slovenija kot najbolj aktivna pravzaprav, poleg nas še Madžarska pa tega
               nista mogli sprejeti, ne podpiramo namreč tega predloga. To bom potem še v
               nadaljevanju. Kompromisno besedilo je zapisano tako, da Svet Evropske unije vzame na
               znanje, torej vzame na znanje, "take note" po angleško, posredovanje zadevnega
               besedila ZDA. Pri tem bi res izpostavil in omenil, da čeprav smo relativno majhni
               ampak glas šteje enako v Evropski uniji in tukaj smo dosegli pač to naše nestrinjanje
               in je bil tudi ta zapis spremenjen.</p>
               <p>Druga točka, ki bo na dnevnem redu petkovega zasedanja je seveda nadaljevanje
               pogajanj med Združenimi državami Amerike in Evropsko unijo, tako imenovani T-tip
               sporazum. Pogajanja najbrž veste, potekajo že od julija 2013. 11 pogajalskih krogov
               je bilo končanih doslej, zadnji v drugi polovici oktobra, ki je potekal v Miamiju.
               Nadaljevanje je predvideno v začetku 2016. Splošna ocena tudi Evropske komisije je,
               da pogajanja potekajo sicer počasi a vendarle z določenimi napredki. Še vedno obstaja
               neka ambicija, da bi pravzaprav ta ključna pogajanja in sporazum bil pripravljen
               nekje v Obamovem mandatu.</p>
               <p>Kakšna o tukaj stališča Slovenije? Najprej Slovenija podpira pogajanja o sklenitvi
               ambicioznega in predvsem uravnoteženega sporazuma, torej T-tip sporazuma. Vsebina, to
               jasno izpostavljamo in poudarjamo. Ob vsaki priložnosti sporazuma mora imeti prednost
               pred hitrim zaključkom pogajanj, torej mi zagovarjamo, da ne smemo loviti nekih
               zastavljenih terminov ampak se najbolj, ali pa bomo rekli predvsem posvetiti vsebini
               in si vzeti čas, če bodo potrebna še dodatna pogajanja.</p>
               <p>Vseskozi tudi ob obisku komisarke Malmstromove pred 14 dnevi v Sloveniji. Tudi njej
               smo zelo jasno povedali, jim dali naše sporočilo, da torej vsebina je pomembna,
               transparentnost pogajanj ne sme biti ogrožena oziroma je potrebno morda dvigniti na
               višji nivo. Tukaj smo govorili tudi o bralnih sobah, ki računamo, da bodo vendarle
               prišle ali pa, da bomo oblikovali tudi v Sloveniji, konkretno na našem ministrstvu in
               pa seveda tudi tako imenovani ISDS mehanizem oziroma zaščita tujih naložb,
               investicij. Tudi o tem je bilo seveda največ govora in tudi o tem bo kar nekaj govora
               na petkovem zasedanju. </p>
               <p>Torej Evropska komisija je septembra državam članicam predložila nov predlog besedila
               določb o zaščiti investicij in reševanju investicijskih sporov kot podlago za
               nadaljnja pogajanja ZDA. Besedilo je bilo pripravljeno na podlagi konceptnega
               dokumenta z naslovom naložbe v ta tip in širša podlaga za reformo. O tem smo že
               govorili na 16. nujni seji Državnega zbora za Evropske zadeve. Torej, predlog tega
               besedila je obravnaval, kot rečeno odbor za trgovinsko politiko Evropske komisije,
               razpravo o predlogu besedila, razprava je bila zaključena oktobra, oblikovano je bilo
               nekoliko spremenjeno torej besedilo, ki ga je Evropska komisija tudi potem novembra
               posredovala ZDA.</p>
               <p>Pogajanja ZDA na področju investicij naj bi se nadaljevala nekje tako, kot je bilo
               rečeno v začetku naslednjega leta. Zdaj, Slovenija ima seveda težave s sprejetjem
               predlaganega načina reševanja sporov z ustanovitvijo začasnega bilateralnega
               investicijskega sodišča. Tukaj je predvsem za to besedilo, tudi tistega, ki je bil
               posredovan ZDA, ne podpira. Tukaj moramo to zelo jasno povedati.</p>
               <p>Kaj je še tisto, kar je zanimivo v tem trenutku pri teh pogajanjih? Izmenjava
               tarifnih ponudb za dostop na trg za blago. Na zadnjem pogajalskem krogu so potekala
               pogajanja na podlagi izmenjanih, revidiranih tarifnih ponudb. Obe strani sta v svojo
               ponudbo vključila 97% tarifnih postavk, 3% pa predstavljajo občutljive proizvode, ki
               bodo predmet torej pogajanj v kasnejši fazi. Torej napredek je bil tukaj dosežen,
               imamo pa seveda še določene stvari odprte.</p>
               <p>Pri tem Slovenija meni, da mora biti to področje obravnavano v paketu z ukinitvijo
               necarinskih ovir, zlasti na področju sanitarnih in fitosanitarnih predpisov. Za
               Slovenijo so recimo pomembni izvozni proizvodi iz stekla. Imamo kar nekaj steklarn,
               ki seveda izvaža ali pa si želijo še aktivneje izvažati na trg v Združenih državah
               Amerike in zato so prav za to tarifno skupino zavzemamo za čim prejšnjo njihovo
               ukinitev. Še, Evropska komisija je maja 2015 objavila besedilo horizontalnih določb o
               regulatornem sodelovanju. <stage type="mag"/><stage xml:id="SDT7-OZZEU-redna-61-2015-11-24.stage26">(nadaljevanje)</stage> Ta predlog vsebuje tudi zaveze na podcentralni ravni.
               Torej ZDA je do tega zadržana. Po mnenju Slovenije je besedilo preveč odprto, pušča
               preveč prostora za različne interpretacije, vzbuja tudi nek strah pred podaljševanjem
               zakonodajnega postopka, zaradi zahtev po regulatornem sodelovanju ter strah pred
               negiranjem previdnostnega načela pri sprejemanju nove zakonodaje. Slovenija je glede
               tega besedila poglavja o regulatornem sodelovanju Evropski komisiji posredovala pisne
               pripombe. Torej smo tudi na tem področju poskušamo biti čim bolj aktivni.</p>
               <p>Toliko za enkrat o teh aktualnostih trenutnih pravzaprav, kar se tiče pogajanj glede
               T-tipa, če bo seveda potrebno bomo še v nadaljevanju. Jaz bi tukaj vseeno rad
               poudaril, da je bil tudi obisk komisarke Malmstromove, jaz mislim, da pomemben tudi z
               vidika, da smo ali pa da je komisarka iz prve roke določene stvari razložila tudi
               javnosti, tudi nevladnim organizacijam, dogodek na gospodarski zbornici kljub temu,
               da je bilo seveda slišati, da so bili različni komentarji. Ampak jaz mislim, da je
               bilo zelo koristno. Pomembno je, da se pogovarjamo, da slišimo mnenje različnih
               strani in mislim, da je bilo koristno tudi to, da je prišla komisarka in da je
               nekatere zadeve morda podrobneje razložila. Ker včasih se mi zdi, da je tudi
               poročanje v slovenskih medijih malce neuravnoteženo glede tega.</p>
               <p>Bi pa še enkrat poudaril ob tem, da smo tudi ob tem obisku poskušali čim bolj
               zanimirati slovenska podjetja, slovensko gospodarstvo, pa še vedno ni nekega odziva,
               čeprav dobesedno individualno kličemo, ko hodimo na obiske v podjetjih, predstavljamo
               jim te stvari. Za decembra imamo predvideno tudi še eno srečanje pravzaprav po
               panogah, oziroma branžno predstavitev tega sporazuma in pa predvsem seveda pozitivnih
               vidikov. Za enkrat, saj pravim, pač slovenska podjetja tudi glede na koliko izvažajo
               v tem trenutku in poslujejo s podjetji v Združenih državah, kakšnega pretiranega
               interesa ni.</p>
               <p>Tej veliki seveda imajo z njimi individualno te stvari, bom rekel, da predebatiramo,
               za veliko večino pač tega interesa, velika večina tega interesa še ne izkazuje. Bomo
               pa seveda na tem področju naredili maksimalno, tudi še enkrat bomo, nekje jaz računam
               v polovici naslednjega leta pripravili še eno analizo proučevanih učinkov glede na
               dogajanje, glede na razvoj dogodkov, glede na sprejetje tudi poglavja in tako naprej,
               da bomo seveda to dodali tisti, da rečem Damjanovi analizi, ki je bila narejena že v
               začetku letošnjega leta.</p>
               <p>Tretja točka petkovega zasedanja, ministrska konferenca WTO, torej svetovne
               trgovinske organizacije, ki bo potekala od 15. do 18. decembra v Nairobiju v Keniji
               torej. Nekega dogovora o zaključku, tako imenovanem Doha sporazuma ne pričakujemo,
               mislim, da ga ne bo mogoče doseči. Pričakuje se nek minimalen dogovor na nekaterih
               področij, kot so izvozna konkurenčnost na področju kmetijstva, razvojne zadeve s
               poudarkom na najmanj razvitih državah ter transparentnost na področju storitev in
               pravil.</p>
               <p>Naj bi pa bilo vseeno začrtano bodoče delo Svetovne trgovinske organizacije. Tukaj
               vemo, da tudi zaradi teh bilateralnih ali pa morda celo zaradi premajhne aktivnosti
               in vloge, ki jo ima WTO pri teh trgovinskih odnosih. Nekateri kritiki menijo, da
               enostavno je tukaj premalo aktivnosti, da ne sledi duhu časa, zato se pojavljajo ti
               bilateralni sporazumi. Ne vem, TTP, TTIP, pa sporazum EU-Japonska, če želite in še
               kaj in tukaj mislim, da je tudi odgovornim ali pa na čelu WTO-ja jasno, da je
               potrebno začrtati neko novo politiko, neko novo strategijo in o tem bo tudi tekla
               beseda ob tem zasedanju v Nairobiju.</p>
               <p>Nekaj stališč Slovenije. Slovenija ostaja zavezana multilateralnemu trgovinskemu
               sistemu, torej kljub temu mislimo, da je to pomembno. Tudi si prizadevamo ali pa si
               želimo vendarle uspešen zaključek tako imenovanih Doha pogajanj in Doha razvojnega
               sporazuma. Zavzemamo se tudi za uspešen rezultat ali pa si želimo, da bi na 10.
               ministrski konferenci WTO v Keniji, zlasti dosegli neke dogovore, zlasti na področjih
               ki naj bi bila možnost za nek nadaljnji razvoj mednarodnih ali pa bilateralnih
               sporazumov.</p>
               <p>Mislim, da je to tisto ključno, kar bo sporočilo pravzaprav Slovenije v
                  Nairobiju.<stage type="mag"/><stage xml:id="SDT7-OZZEU-redna-61-2015-11-24.stage28">(nadaljevanje)</stage> Pri tem naj
               omenim, da večina držav pravzaprav pošilja, ne pošilja ministrov, nekaj jih bo ampak
               večina nižji nivo, kar, to je po mojem mnenju, ni najboljši signal, najboljše
               sporočilo ampak dobro, pač čakamo ali pa pričakuje se neka nova strategija tudi torej
               Svetovne trgovinske organizacije.</p>
               <p>Četrta točka petkovega zasedanja Sveta, tako imenovano pogajanje ali pa dogajanje na
               področju Mercosur držav. Ministri naj bi bili seznanjeni s trenutnim stanjem pogajanj
               o trgovinskem sporazumu z regijo, torej še enkrat, Brazilija, Argentina, Paragvaj in
               Urugvaj so v tem paketu, da tako rečem. Ta pogajanja so se začela že leta 1999, torej
               trajajo že kar nekaj časa, vmes prekinjena, pa znova začela leta 2010. V zadnjem času
               ne napredujejo, nekako stojijo, vedno se nekaj dogaja. Včeraj smo dobili novo vlado
               oziroma nove zmagovalce v Argentini. Bomo videli kako bo tudi to vplivalo na tok teh
               pogajanj.</p>
               <p>Pogoj za nadaljevanje pogajanj, tako menimo, je izmenjava za začetek tarifnih ponudb
               za blago, do katerih naj bi prišlo do konca letošnjega leta. Bomo videli, če se bo to
               res zgodilo. Te države so pripravljene v ponudbo vključiti 87% tarifnih postavk. EU
               načeloma zahteva vsaj 90% tako, da tukaj bomo videli kaj se bo dogajalo in tukaj bo
               tudi Evropska komisija oziroma odbor, ministri bodo neko stališče sprejeli. Kar se
               Slovenije tiče, Slovenija seveda načeloma podpira nadaljevanje pogajanj s z državami
               Mercosur.</p>
               <p>Pričakuje se, da bo stališče Slovenije do liberalizacije na področju kmetijstva dokaj
               zadržano. Tukaj imamo seveda isto stališče tudi kar se tiče T-tip sporazuma.
               Slovenska podjetja so sicer, kolikor smo zbrali informacij in jih imamo in jih
               spremljamo, zainteresirana za nadaljevanje pogajanj, ugotavlja, da se na teh trgih
               soočajo kar z nekaj težavami, pred nekaj ovirami, predvsem seveda visokimi dajatvami
               zato mislimo in verjamemo, da bi lahko sporazum izboljšal medsebojno gospodarsko
               sodelovanje, priložnosti, ki se kažejo za naše podjetje tudi na tem trgu.</p>
               <p>V tem trenutku je poslovanje s temi štirimi državami, vključno z Brazilijo, ki jo
               štejemo in ki je med tako imenovanimi brik trgih, zelo skromno. Jaz mislim, da vse
               skupaj ne dosega dveh odstotkov slovenskega izvoza. Nedvomno pa mislim, da tudi glede
               na skupnosti, ki jo imamo, slovensko v Argentini, pa še na kakšne povezave, ki jih
               imamo, bi lahko bili bolj uspešni pri tem.</p>
               <p>Peta točka, kar se tiče, torej je povezana z Azijo. Gre za poročilo o trgovinskih
               odnosih med Evropsko unijo in Azijo in delovanjem na področju določenih sporazumov
               oziroma aktivnosti, ki so na tem področju. Eden izmed pomembnejših ciljev trgovinske
               strategije Evropske unije je seveda okrepitev položaja ekonomije Evropske unije,
               države Evropske unije v Aziji in tukaj imamo v neke smeri usmerjena ta
               prizadevanja.</p>
               <p>Prvi ključni se mi zdi je pogajanje o prostotrgovinskem sporazumu z Japonsko, potem
               ministri bodo seznanjeni in bodo tudi ogovorili o ciljih sodelovanja in pa okrepitve
               sodelovanja s Kitajsko in pa ne nazadnje tudi začetek pogajanja sporazumov o prosti
               trgovini za Avstralijo in Novo Zelandijo ter dvema državama ASEAN, to so Filipini in
               Indonezija. Filipini naj bi se začeli v kratkem ta sporazum oziroma pogajanja,
               Indonezija pa predvidoma v začetku leta 2016. Bodo pa ministri dobili tudi
               informacijo o zaključenih pogajanjih o prostotrgovinskem sporazumu s Singapurjem in
               Vietnamom.</p>
               <p>Tukaj sicer še ostaja nekaj odprtih manjših takih točk tudi, med drugim ob določbo o
               zaščiti investicij, moram pa, če mi dovolite ob tej priložnosti reči, da ob obisku
               Vietnama minister Počivalšek z delegacijo gospodarstvenikov je 10 dni nazaj obiskal
               Vietnam in moram reči, da so odzivi zelo pozitivni, dobri, da je bilo tudi nekaj
               konkretnih dogovorov sklenjenih, da vidimo priložnosti v tem. Če me vprašate kje je
               Vietnam v tem trenutku, jaz bi rekel tako, tam kjer je bila Slovenija recimo v
               začetku 90. let. Prihajajo multinacionalke, trg se odpira, pri čemer seveda je
               vietnamski trg 90 milijonski trg in je res neverjetno velik potencial. <stage type="mag"/><stage xml:id="SDT7-OZZEU-redna-61-2015-11-24.stage30">(nadaljevanje)</stage> Je pa Gorenje, no za vašo
               informacijo kot prvo ne samo slovensko ampak bomo rekel tudi evropsko iz tega malo,
               čez našega centralnega evropskega področja recimo, podjetje, ki je odprlo "show room"
               oziroma prodajalno. Dve pravzaprav ima zdaj že v Hanoju.</p>
               <p>Kar se tiče Slovenije in odnosa Evropska unija-Azija. Slovenija pozdravlja seveda
               intenziviranje aktivnosti z azijskimi državami. Ne nazadnje gre za hitro rastoče trge
               v veliki večini primerov. Podpiramo tudi aktivnosti za sklenitev sporazumov o prosti
               trgovini z Japonsko, preostalimi državami ASEAN, pa tudi seveda Avstralijo in Novo
               Zelandijo. S sklenitvijo sporazuma o prosti trgovini naj bi se seveda izboljšal
               dostop do azijskih trgov, kar bo tudi priložnost za povečanje trenutno relativno
               skromne menjave med Slovenijo in azijskimi državami.</p>
               <p>Tudi tukaj velja podobno kot v Mercosurju, sicer je nekaj več, tudi Kitajska nam
               počasi raste, ne samo uvoz ampak tudi izvoz, kar je pozitivno, vse skupaj pa recimo,
               da smo tam nekje na 4, 5% slovenskega izvoza, v državah o katerih sem govoril.
               Sporazumi lahko torej nadgradijo in dopolnijo bilateralno sodelovanje med Slovenijo
               in azijskimi državami.</p>
               <p>In potem imamo na dnevnem redu še točko razno, torej petkovega zasedanja ministrov.
               Ministri bodo v tej točki seznanjeni s stanjem tristranskih konzultacij med Evropsko
               unijo, Ukrajino in Rusijo. O posledicah sporazuma o prosti trgovini med Evropsko
               unijo in Ukrajino. Ta naj bi bil uveljavljen s 1.1.2016. In pa še v času delovnega
               kosila bodo pa tudi še posebej razpravljali o trgovinskih odnosih s Kitajsko. Toliko
               morda.</p>
            </sp>
            <sp xml:id="SDT7-OZZEU-redna-61-2015-11-24.sp24">

               <speaker>PREDSEDNIK IZIDOR KAMAL SHAKER:</speaker>

               <p>Najlepša hvala za to izčrpno predstavitev in dober vpogled v ta bogat svet, vsebinsko
               bogat svet. Zdaj pa odpiram razpravo in k besedi se je prijavil dr. Franc Trček. Če
               se izklopite.</p>
            </sp>
            <sp xml:id="SDT7-OZZEU-redna-61-2015-11-24.sp25">

               <speaker>GOSPOD _____:</speaker>

               <p>Pardon.</p>
            </sp>
            <sp xml:id="SDT7-OZZEU-redna-61-2015-11-24.sp26">

               <speaker>DR. FRANC TRČEK (PS ZL):</speaker>

               <p>Hvala za besedo, hvala za izčrpen "breafing".</p>
               <p>Ker smo malo v precepu s časom bom kar malo hitel k 1. točki, novo trgovinsko
               strategijo, globalna pravila na področju digitalne trgovine, kako se tu veže stališče
               Slovenije do nevtralnosti interneta. Če gremo naprej na neko seveda ključno točko čez
               atlantskega partnerstva za trgovino in investicije glejte, odkrito povedano, če
               berete intervju s kakšnim ameriškim ambasadorjem, pred kratkim ga je imel v Večeru.
               Kaj izpostavlja? Teženje, čim prej zaključiti pogajanja, dvigniti proračun, za
               obrambo, predajo orožja pa prodati nam nuklearko 2. Skratka zelo nazorno.</p>
               <p>Zdaj, v Združeni levici pozdravljamo, da se je seveda Slovenija nekako zbudila in
               enkrat za spremembo stališča obsegajo ene 2, 3 strani, niso zgolj "pozdravljamo".
               Zdaj, seveda zdi se mi pa malo naivno tako, ko berem: Slovenija podpira pogajanja o
               sklenitvi ambicioznega in uravnoteženega sporazuma. Menimo seveda, da obstajajo še
               neizkoriščene možnosti za gospodarsko sodelovanje in tako naprej. Zdaj bom rekel ta…
               A veste, Slovenija vs. ZDA, to je približno tako, kot da bi jaz šel z Zavcem boksati.
               Skratka je treba tu spet neke tangencialne koalicije vzpostavljati.</p>
               <p>Veseli nas seveda to neko vztrajanje na evropskih standardih. Jaz mam še vedno v
               glavi tisti znani rek, ki ga je na RTV ameriški piarovec povedal. Ni bistvo sporazuma
               ali tuširajo kokoši s klorom, zame je tudi to bistvo. Tudi pozdravljamo, če jaz zdaj
               uporabim ta izraz recimo, da so iz sporazuma izvzete določene javne in avdiovizualne
               storitve zaradi seveda premoči ameriškega trga. Zdi se mi, da je še bolj odločno
               potrebno reči ne teženju v neki trg reševanja gospodarskih sporov. O tem smo že
               večkrat govorili. Ker bomo lahko hitro opleli.</p>
               <p>Zdaj, veliko je govora seveda o zaščiti kmetijstva, malo manj o zaščiti, če hočete
               industrije, delavcev, ostalih navsezadnje tudi socialnih pravic. <stage type="mag"/><stage xml:id="SDT7-OZZEU-redna-61-2015-11-24.stage32">(nadaljevanje)</stage> Pomembna je tudi patentna zakonodaja,
               kako se bomo tu odzivali zlasti v luči generikov, ker smo močni. Zdaj seveda se lahko
               Slovenija zavzema, da bodo mala in srednje velika podjetja imela enostaven dostop do
               informacij o določbah sporazuma. Zdi se mi, da bi bilo treba glede tega še bolj
               težiti na ravni EU, čeprav sam sem malo skeptičen kako bo s tem nekako v praksi.
               Vsekakor pa mislim, da je tu potrebna močnejša pozicija in evropske komisije in
               evropske unije, ki jo nekako moramo izpostavljati.</p>
               <p>Zdaj, če gremo malo naprej, točka 3, Doha, post Doha, sami ste odkrito povedali, da
               nekega očitno velikega interesa za obisk Nairobija ni, mogoče tudi v luči dogodkov v
               Parizu, gor in dol. Pred kratkim smo imeli osebno razvojno konferenco slovensko,
               razvojne zadeve s poudarkom na najmanj razvitih državah. Zdi se mi, da bi tu lahko
               Slovenija imela malo bolj aktiven pristop in tudi stališče.</p>
               <p>Mercosur klub, bom rekel dogajanje v Argentini kljub inflaciji gre seveda za nek
               pomemben trg, kljub dejstvu seveda, da bo naš prevladujoči trg še vedno sosednje
               države in evropski ampak, kot ste sami rekli, tej odstotki so zelo nizki. Trgovska
               zaščita je trenutno še visoka, carinske stopnje so visoke, ogromno je težav in jaz
               tako občasno redno malo pogledam podatke v izvoznem oknu in tam so v bistvu podatki
               zelo žalostni. Jaz se malo vprašam kaj naši ambasadi delata v Braziliji in Argentini.
               Ne morejo se samo Slovenci po svetu ukvarjati, če se tako malo grdo izrazim.</p>
               <p>Zdaj, o samem Vietnamu ste sami povedali. Eno zadevo ste malo preskočili. Verjetno
               del zasedanja bo tudi trialog in za nas zelo pomembni tako imenovani tarifni
               preferenciali oziroma uredba avtonomnih tarif pri preferencialih. Gre seveda, da v
               procesu pridrževanja Evropski uniji, kjer imamo seveda nek zlasti kot del zapisni
               interes po povečanju obstoječih tarifnih kvot, ker je Bosna in Hercegovina za nas
               kakorkoli že obračamo zelo pomemben in najbližji tudi ne EU trg, če se tako izrazim.
               Malo bi prosil, če mi še tu poveste kako bomo naše taktike in strategije
               uveljavljali.</p>
               <p>Hvala za besedo. Pa seveda še za konec, nacionalne bralne sobe, veliko se o tem
               govori. Kdaj, kako, kje, dostopnost in tako naprej. Hvala.</p>
            </sp>
            <sp xml:id="SDT7-OZZEU-redna-61-2015-11-24.sp27">

               <speaker>PREDSEDNIK IZIDOR KAMAL SHAKER:</speaker>

               <p>Najlepša hvala.</p>
               <p>Mag. Bojan Krajnc, izvolite.</p>
            </sp>
            <sp xml:id="SDT7-OZZEU-redna-61-2015-11-24.sp28">

               <speaker>MAG. BOJAN KRAJNC (PS SMC):</speaker>

               <p>Hvala.</p>
               <p>Glede na to, da nas čas pritiska, samo eno kratko vprašanje v stališču glede TTIP-ja.
               Omenili ste že sami, gospod Canterutti, analizo Damjanovo, pač tudi Evropskega Sveta.
               S tem, da kljub vsemu potem v pozitivnem duhu nadaljuje stališče, da je pomembno to
               kljub vsemu za diverzifikacijo slovenskega izvoza. Rekli ste, da ni zanimanja pri
               slovenskih podjetjih za sodelovanje z ZDA. Kje vi vidite ključne ovire za to in kako
               bi kljub vsemu lahko izkoristili ne sami TTIP, pravzaprav vseh teh 5 stališč v zvezi
               z ostalimi državami tudi zato, da bi se diverzifikacija izboljšala, pa ne nazadnje
               tudi tuje neposredne naložbe, seveda ne mislim tu na drugi blok nuklearke samo.</p>
            </sp>
            <sp xml:id="SDT7-OZZEU-redna-61-2015-11-24.sp29">

               <speaker>PREDSEDNIK IZIDOR KAMAL SHAKER:</speaker>

               <p>Najlepša hvala.</p>
               <p>Še kakšen komentar? Ne. Gospod državni sekretar, bi vas prosil za odgovore.</p>
            </sp>
            <sp xml:id="SDT7-OZZEU-redna-61-2015-11-24.sp30">

               <speaker>GOSPOD ______:</speaker>

               <p>Hvala.</p>
               <p>Najprej glede trialoga. Točka, ta je bila umaknjena iz dnevnega reda tako, da bo
               verjetno enkrat naslednjič, pa bomo takrat podali tudi stališča. Kar se tiče bralnih
               sob. Ja, tukaj imamo zelo jasno to stališče smo postavili tudi komisarki. Mi si
               prizadevamo, da bi bilo to nekje tudi v začetku naslednjega leta, če bo le mogoče.
               Seveda so bili zadržani do tega ampak imamo pa, neka pozitivna stališča pa vendarle
               so, da bi imeli dostop do konsolidiranih dokumentov, vključno tudi za člane
               nacionalnih parlamentov. To mislim, da v kratkem …<stage xml:id="SDT7-OZZEU-redna-61-2015-11-24.stage33">/ nerazumljivo/</stage>…. Čakamo v bistvu
               še na zeleno luč ZDA, bom rekel. Ampak je pa tukaj napredek narejen. <stage type="mag"/><stage xml:id="SDT7-OZZEU-redna-61-2015-11-24.stage35">(nadaljevanje)</stage> To, kar se tiče ja, mogoče
               tudi sporazuma, samega sporazuma avdio-video vsebine, pa tudi se mi zdi pomembno, je
               tudi komisarka še enkrat v tem obisku zelo jasno povedala. Kar se tiče javnih
               storitev, tukaj ne bo nobenega poseganja, se pravi javno šolstvo, javno zdravstvo.
               Tukaj ta sporazum o tem ne govori in to absolutno pušča, bom rekel tako, kot je in
               kot mora biti z našega vidika seveda.</p>
               <p>Kar se tiče ZDA kot takšnih, saj pravzaprav niti ne vemo kje so težave. Eno je, da
               najbrž je struktura našega gospodarstva tako vezana na evropske države, da enostavno
               ali ni zanimanja ali da morda niti nismo z določenimi komponentami konkurenčni na
               trgu Združenih držav Amerike ampak so pa pozitivni primeri, ki pa kažejo, da se da.
               Mi smo, da bi morda vseeno spodbudili malo podjetja, ne nazadnje ZDA uvrstili tudi
               med top 3 izvozne trge v naslednjih dveh letih, bili deležni tudi kar nekaj kritik na
               ta račun ampak jaz resnično verjamem, da tam imamo priložnosti dodatne, da tudi ta
               sporazum lahko še dodatno izkoristimo in naslednji teden je predviden obisk
               gospodarske delegacije s premierjem Cerarjem na čelu.</p>
               <p>V New Yorku bomo začeli to pot z investicijsko konferenco, kjer jim bomo predstavili
               nekatere investicijske priložnosti, ki so na slabi banki predvsem, potem pa bodo
               naprej še bo delegacija obiskala tudi Silicijevo dolino, 5 največjih, bomo rekli IT
               podjetij, ki imajo predstavništva tudi v Sloveniji. Tukaj lahko rečem, da si
               prizadevamo, da bi skupaj s slovensko IT industrijo in pa predstavništvi teh
               multinacionalk razvili določene produkte, ki bi bili referenčni za globalni trg.</p>
               <p>Povedano konkretno, na našem ministrstvu tudi v luči seveda poskusa nekako oživitve
               in da ne rečem reševanja lesno-pridelovalne branže, skupaj z Microsoftom razvijamo
               osebno platformo, …<stage xml:id="SDT7-OZZEU-redna-61-2015-11-24.stage36">/ nerazumljivo/</stage>… in vse kar je povezano s tem, v katerega bi
               povezali dejansko vse igralce, ki se pojavljajo na gozdno-lesni predelovalni verigi.
               Zato, da bi v vsakem trenutku recimo nek proizvajalec - žaga, če sem konkreten, vedel
               kakšna hlodovina je na trgu v Sloveniji, kdo jo ponuja, po kakšnih cenah. Da bi potem
               tudi tile proizvajalci oziroma podjetja v naslednjih stopnjah verige vedeli kaj je na
               trgu žaganega lesa in tako naprej.</p>
               <p>To je kar ambiciozen projekt, ki ga, kot rečeno zdaj razvijamo skupaj z Microsoftom
               in ideja je seveda ta, da mi dobimo nek res dober izdelek, ki bo povezal to našo
               lesno predelovalno industrijo in gozdarstvo. Naša podjetja IT bodo sodelovala pri
               samem razvoju tega in bodo vključena pravzaprav v izgradnjo ali pa izgradnjo te
               infrastrukture, če želite, Microsoft pa seveda tudi mora imeti nek interes, bo pa to
               rešitev potem ponujal globalno. Tako, da vidim tukaj dejansko neko win-win situacijo
               za vse. To je eno.</p>
               <p>Drugo pa je spodbujati pravzaprav podjetja z informacijami, tudi naslednje leto sta
               predvideni dve manjši sektorski gospodarski delegaciji na trg Združene države
               Amerike. Podobno velja tudi za Kanado ne nazadnje. Mi smo dobili tudi analizo vpliva
               sporazuma sveta na slovensko gospodarsko in tudi ta, moram odkrito povedati, je zelo
               šibek ali pa ničen, da ne rečem še kaj, tako da smo takoj rekli, da dajmo vseeno
               nekaj narediti še kar se pač da, kar je v naši moči skupaj z gospodarsko zbornico, z
               ostalimi ministrstvi, z …<stage xml:id="SDT7-OZZEU-redna-61-2015-11-24.stage37">/ nerazumljivo/</stage>… recimo na ameriškem trgu, da vendarle
               izkoristimo določene priložnosti, ki jih imamo. Kar se Kanade tiče, prvi tak primer
               je bil zdaj vinarji, ki so se predstavili v Kanadi, kaže obetavno. Kaj bo naprej in
               kako, pa bomo videli. Toliko.</p>
            </sp>
            <sp xml:id="SDT7-OZZEU-redna-61-2015-11-24.sp31">

               <speaker>PREDSEDNIK IZIDOR KAMAL SHAKER:</speaker>

               <p>Najlepša hvala.</p>
               <p>Zaključujem razpravo in dajem na glasovanje naslednji predlog sklepa: Odbor za zadeve
               Evropske unije se je seznanil z izhodišči za udeležbo delegacije Republike Slovenije
               na zasedanje Sveta Evropske unije za zunanje zadeve, trgovina, ki bo v Bruslju
               27.11.2015 in jih podprl. Pričenjam glasovanje. Glasovanje poteka in zaključujem
               glasovanje.</p>
               <p>Kdo je za? <stage xml:id="SDT7-OZZEU-redna-61-2015-11-24.stage38">(8 članov.)</stage> Je kdo proti? <stage xml:id="SDT7-OZZEU-redna-61-2015-11-24.stage39">(Nihče.)</stage></p>
               <p>Sklep je sprejet.</p>
               <p>Najlepše se zahvaljujem državnemu sekretarju in sodelavki in s tem tudi končujem 4.
               točko dnevnega reda in 61. sejo Odbora za zadeve Evropske unije. <title xml:id="SDT7-OZZEU-redna-61-2015-11-24.title3">Seja je bila
                  končana 24. novembra 2015 ob 8.59.</title>
               </p>
            </sp>
         </div>
      </body>
   </text>
</TEI>
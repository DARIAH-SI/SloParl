<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZDDSZII-redna-51-2018-01-31">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo, družino, socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">D80EFC2E75AFEB21C1258217003220ED</idno>
               <idno type="custom" subtype="day">894588071E98AA53C125823B004C5FA1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=894588071E98AA53C125823B004C5FA1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZDDSZII-redna-51-2018-01-31.OZDDSZII" n="51">
               <name>redna seja</name>
               <date when="2018-01-31"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZDDSZII-redna-51-2018-01-31.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZDDSZII-redna-51-2018-01-31.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA DELO, DRUŽINO, SOCIALNE ZADEVE IN INVALIDE </stage>
            <stage type="session">51. seja</stage>
            <stage type="date">(30. januar 2018)</stage>
            <stage type="chairman">Sejo je vodil Uroš Prikl, predsednik odbora.</stage>
            <stage type="time">Seja se je začela ob 9. uri. </stage>


            <sp xml:id="SDT7-OZDDSZII-redna-51-2018-01-31.sp1">

               <speaker>PREDSEDNIK UROŠ PRIKL:</speaker>

               <p>Spoštovane kolegice, spoštovani kolegi, spoštovani vabljeni! Začenjam 51. sejo Odbora
               za delo, družino, socialne zadeve in invalide.</p>
               <p>Uvodoma vas želim obvestiti, da se je opravičila in na današnji seji ne bo
               prisostvovala kolegica Suzana Lep Šimenko. Imamo pa nekaj pooblastil, in sicer:
               namesto kolega Möderndorferja je z nami dr. Mitja Horvat, namesto Irene Grošelj
               Košnik je z nami kolega Ivan Škodnik in namesto mag. Julijane Bizjak Mlakar je z nami
               Marjana Kotnik Poropat.</p>
               <p>Prehajamo na določitev dnevnega reda. S sklicem seje 17. 1. 2018 ste prejeli predlog
               dnevnega reda, ki se glasi: 1. Predlog zakona o spremembah in dopolnitvah Zakona o
               starševskem varstvu in družinskih prejemkih, 2. Predlog resolucije o družinski
               politiki 2008-2028 Vsem družinam prijazna družba, 3. razno. Ker v poslovniškem roku
               nisem prejel predlogov za spremembo dnevnega reda, je ta določen, kot je bil
               predlagan s sklicem seje.</p>
               <p>Prehajamo na <title>1. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O STARŠEVSKEM VARSTVU IN DRUŽINSKIH PREJEMKIH.</title>
               </p>
               <p>Predlog zakona je Državnemu zboru v obravnavo predložila Vlada. <stage type="mag"/><stage>(nadaljevanje)</stage> Objavljen je bil na naših spletnih
               straneh. Kolegij predsednika Državnega zbora je na svoji seji odločil, da se predlog
               zakona obravnava po skrajšanem postopku. Kot gradivo je poleg predloga zakona tudi:
               mnenje Zakonodajno-pravne službe z dne 16. 1. 2018, mnenje Državnega sveta z dne 18.
               1. 2018, dodatna pojasnila Ministrstva za delo z dne 24. 1. 2018 ter pripombe
               varuhinje človekovih pravic z dne 24. 1. 2018.</p>
               <p>Na sejo smo povabili: Ministrstvo za delo, družino, socialne zadeve in enake
               možnosti, Državni svet Republike Slovenije, Zakonodajno-pravno službo, iz Kabineta
               predsednika Vlade je dr. Andreja Črnak Meglič, Skupnost centrov za socialno delo
               Slovenije, Zvezo prijateljev mladine Slovenije, Slovensko fundacijo Unicef in Zavod
               za zdravstveno zavarovanje Slovenije.</p>
               <p>V poslovniškem roku smo prejeli amandmaje poslanskih skupin koalicije, Poslanske
               skupine Nove Slovenije k 5. členu, Poslanske skupine Levica k 7. členu, mislim pa, da
               vam je že bil razdeljena tudi amandma Poslanske skupine SMC k 13. členu, predlog za
               amandma odbora, ki ga je predlagala Poslanska skupina Levica k 6. členu, in spremembo
               amandmaja k 7. členu, ki so ga podpisale poslanske skupine koalicije.</p>
               <p>Začenjamo <title>drugo obravnavo</title> predloga zakona, v kateri bomo opravili razpravo
               in glasovanje o posameznih členih predloga zakona in pripadajočih amandmajih. Odboru
               predlagam, da se razprava o vseh členih združi, v skladu s prvim odstavkom 128. člena
               Poslovnika Državnega zbora. Po opravljeni razpravi bomo glasovali o amandmajih in na
               koncu o vseh členih skupaj. Če temu ne nasprotujete, predlagam, da nadaljujemo z
               delom.</p>
               <p>Besedo dajem Ministrstvu za delo, državni sekretarki Martini Vuk.</p>
            </sp>
            <sp xml:id="SDT7-OZDDSZII-redna-51-2018-01-31.sp2">

               <speaker>MARTINA VUK:</speaker>

               <p>Hvala lepa, predsednik.</p>
               <p>Spoštovane poslanke in poslanci, spoštovani gostje!</p>
               <p>Pred vami je novela Zakona o starševskem varstvu in družinskih prejemkih, ki prinaša
               nekatere praktične izboljšave. Prvi ukrep, ki ga prinaša Zakon o starševskem varstvu
               in družinskih prejemkih, je odprava začasnega ukrepa, in sicer se odpravlja cenzus
               pri upravičenosti do pomoči ob rojstvu otroka, ki zopet postaja univerzalna. To
               pomeni, da vsak otrok, ki bo rojen v letošnjem letu od 1. 1. 2018 dalje in potem
               naprej, bo upravičen do pomoči ob rojstvu otroka v znesku 260 evrov. Zakon predlaga
               tudi, da se potem ta pravica spremeni v tako imenovano dobroimetje, glede na to, da
               se velikokrat pojavljajo pomisleki, da je treba sprejemati ukrepe, ki so namenjeni
               neposredno otrokom, se tudi v otrokovo korist porabijo in uporabijo, predlagamo
               dobroimetje, in sicer je bil potem predlog amandmaja koalicije, ki ga tudi podpiramo,
               da se to dobroimetje začne s 1. 1. 2020 dalje.</p>
               <p>Drugi ukrep je nov način izrabe očetovskega dopusta, ki sledi temu, da bo bolj
               enostaven, pregleden in fleksibilen, pri čemer pa vemo, da se je z začetkom
               letošnjega leta sprostilo še dodatnih 5 dni očetovskega dopusta, plačanega seveda,
               vseskozi zdaj govorimo samo še o plačanem očetovskem dopustu, in tako so očetje
               upravičeni do 30 dni plačanega očetovskega dopusta. Zakon pa prinaša nekoliko
               spremenjene določbe, kako se ga lahko koristi, kdaj ga bodo lahko izrabili, možno ga
               bo izrabiti tudi v celoti istočasno z materjo otroka takoj po rojstvu, zato ker se je
               ugotovilo, da je to zgodnje koriščenje, ki je bilo do zdaj 15 dni v prvih 6 mesecih
               po rojstvu otroka, tisto, ki so se ga skoraj 90 % posluževali očetje, kar je prineslo
               dobrobit res celotni družini in še zlasti otroku, in zato se nam zdi to pomembno
               spodbujati in tudi omogočati tovrsten način koriščenja. <stage type="mag"/><stage>(nadaljevanje)</stage> Tretja sprememba je 30 dni starševskega dopusta
               za posvojitelje oziroma osebe, ki jim je otrok zaupan v vzgojo in varstvo z namenom
               posvojitve, in sicer za tiste otroke, ki so že zaključili prvi razred osnovne šole,
               ne pa še celotne osnovne šole, torej so mlajši od 15 let. Do zdaj posvojiteljskega
               dopusta za toliko stare otroke ni bilo, vendar pa je pomembno, da se uvede tudi za
               posvojitelje, ki posvojijo otroke od zaključka prvega razreda osnovne šole pa do 15.
               leta.</p>
               <p>Nadalje je sprememba, da se spreminja starost otroka, za katerega so starši
               upravičeni do povečanega zneska otroškega dodatka, za 20 %, in sicer bo po novem to
               veljalo za otroka, starega do 4 let. Gre za to, da je bil ta povečan otroški dodatek
               uveden za predšolske otroke, ki ne obiskujejo vrtcev, in sicer v obdobju, ko je bilo
               izjemno veliko pomanjkanje mest v vrtcih. Zdaj se ta mesta sproščajo in zlasti v
               drugem starostnem obdobju, torej od 4 do 6 let, nam je Ministrstvo za izobraževanje
               in tudi občine poročajo, da teh mest ne primanjkuje več. Cilj države, skupnosti pa
               je, da je čim večje število otrok vključenih v predšolsko vzgojo, zlasti tistih pred
               šolo, in zato tak ukrep ni več potreben, torej višji otroški dodatek za tiste, ki
               niso vključeni v vrtec. Tudi strateški cilj EU 2020 o vključenosti otrok v vrtec od
               4. leta starosti do vstopa v šolo je 95 % in ta cilj seveda podpiramo in ga
               zasledujemo tudi v Sloveniji.</p>
               <p>Nadalje je veliko reakcije spodbudil predlog, da do otroškega dodatka ne bi bili
               upravičeni starši v primeru, če otrok iz neupravičenih razlogov ne obiskuje osnovne
               šole. Veliko je bilo pozivov, naj se to področje uredi tudi na ta način. Vemo, da je
               obiskovanje osnovne šole obvezno, osnovna šola je obvezna, otroški dodatek je
               namenjen tako preživljanju kot vzgoji in tudi izobraževanju in vključitev v
               izobraževanje je ena temeljnih dejavnosti socialnega vključevanja in ena temeljnih
               priložnosti ter možnosti, ki jih vsak otrok mora imeti in to celotno osnovno šolo.
               Veste, da obstajajo ukrepi preko šolske inšpekcije, šolske svetovalne službe, centri
               za socialno delo opravljajo tako svetovalne razgovore z družino, starši in otroki,
               skušajo druge ukrepe uporabiti. Šolska inšpekcija ima možnost izrekanja glob za ne
               obiskovanje osnovne šole, pa vendar se kljub temu pojavljajo težave. Ta predlog je
               bil poskus v tej smeri veliko bolj z vidika preventivne vloge kot z vidika
               sankcioniranja, ampak sporočilnost je hotela biti dana, da je res pomembno, da vsi
               otroci ves čas obiskujejo osnovno šolo v celoti, od prvega dneva do zadnjega dneva,
               ker le tako imajo potem lahko priložnost za naprej v življenju. Vendar zaradi burnih
               pomislekov, ki so bili izpostavljeni, tudi nasprotovanja dela strokovne javnosti, in
               do neke mere seveda tudi ti pomisleki so upravičeni, je še naprej treba iskati
               ustrezne načine, kako zagotoviti obiskovanje osnovne šole za vse otroke, se strinjamo
               z amandmajem, ki je bil ravnokar vložen, da se ta ukrep črta <stage type="mag"/> <stage>(nadaljevanje)</stage> in da ga torej zakon ne bi vseboval.</p>
               <p>Naslednja zadeva, ki se ureja, ureja se, sistemsko se ureja tokrat prvič, pravica do
               pomoči pri nakupu vinjete za velike družine. Veste, da je bilo do sedaj to urejeno
               projektno, da tiste velike družine, ki so si morale kupiti večji avto in je zaradi
               tega bila tudi dražja vinjeta, so razliko dobile povrnjeno preko Rdečega križa. Že
               takrat, ko je bilo to uvedeno smo obljubili, da bo zadeva sistemsko urejena in sedaj
               se v zakonu to ureja, tako da je ustrezna pravna podlaga in da je to dejansko postala
               zakonska pravica. Enako pa se tudi sistemsko ureja za invalide in invalidske
               organizacije do razlike v ceni vinjete. In tudi v tem primeru bo sedaj zaenkrat ta
               zakon, sistemski zakon za ureditev tega področja v celoti za vinjete, torej tako za
               invalide kot za velik družine. Ko pa bo naslednja sprememba zakona o izenačevanju
               možnosti invalidov pa bo ta del glede vinjeta za invalide prenesen v tisti zakon,
               torej v ZIMI.</p>
               <p>Potem se ureja tudi, da je do delnega, da bo do delnega plačila za izgubljeni dohodke
               upravičen tudi zakonec oziroma zunajzakonski partner, ki dejansko neguje in varuje
               otroka svojega zakonca oziroma zunajzakonskega partnerja, zato ker pač se je pojavila
               tako potreba kot tudi iz dejanske situacije iz realnosti izhaja, da so tudi zakonci,
               ki niso pač starši teh otrok, torej eden od zakoncev tisti, ki tega otroka dejansko
               varuje in neguje in je zato prav, da je upravičen tudi do nadomestila.</p>
               <p>Staršem se tudi ne bo več ukinila pravica do delnega plačila za izgubljeni dohodek,
               če bo otrok zaradi zdravljenja v zavodu več kot 30 dni, kar je bil do sedaj primer,
               zato ker vemo, da tako rekoč vedno je eden od staršev, ponavadi seveda tisti, ki ima
               pravico do delnega plačila za izgubljeni dohodek z otrokom v bolnici. Kar pomeni, da
               zanj skrbi tudi tam in je kar smiselno, da se to uredi ustrezno. Torej, da se pravica
               do delnega plačila za izgubljeni dohodek ne ukine. Ravno tako pa tudi podpiramo namen
               amandmaja, ki ga je vložila Poslanska skupina SMC glede plačila deleža nadomestila za
               izgubljeni dohodek za enega od staršev v primeru, ko je otrok vključen in v
               institucionalni varstvo, pa vendarle je več kot eno četrtino časa v letu doma oziroma
               v bolnišnici. Torej, zaradi bolezni ali druge odsotnosti, pač ne more biti vključen v
               to institucijo in bi ta delež nadomestila za izgubljeni dohodek tudi pripadal.
               Hvala.</p>
            </sp>
            <sp xml:id="SDT7-OZDDSZII-redna-51-2018-01-31.sp3">

               <speaker>PREDSEDNIK UROŠ PRIKL:</speaker>

               <p>Hvala lepa za ta pojasnila. Tudi Zakonodajno-pravna služba je pregledala zakon v
               okviru svoje pristojnosti. Besedo dajem gospodu dr. Divjaku. Izvolite.</p>
            </sp>
            <sp xml:id="SDT7-OZDDSZII-redna-51-2018-01-31.sp4">

               <speaker>DR. SAMO DIVJAK:</speaker>

               <p>Hvala lepa, predsednik. Lep pozdrav vsem skupaj. Naše pisno mnenje ste dobili. Iz
               tega pisnega mnenja bi mogoče dve, tri stvari izpostavil. V tem primeru gre za enega
               izmed zakonov, ki posegajo na področje uveljavljanja pravic iz javnih sredstev. Vedno
               pri teh zakonih pravzaprav opozarjamo na eno stvar, in to je na potrebo po poenotenju
               zakonodaje. Na tem področju imamo mi deset ali več zakonov. En zakon se spremeni, pa
               potem je treba drugega uskladiti. To ni v redu. To večkrat opozarjamo. Vemo, da je to
               zahtevno delo, da zahteva to šest mesecev do enega leta res projektnega dela, vendar
               bo treba k temu enkrat pristopiti. To, da je na več zakonih posamezna materija
               urejena, seveda, ne prispeva k jasnosti in imaš težave pri tem , ko iščeš kaj
               pravzaprav velja, potem se srečujemo z medsebojnimi prehodnimi določbami, ko ena
               posega v drug zakon in podobno. Na to pač vedno opozarjamo. Seveda je tik pred
               volitvami prepozno, da bi se tega lotili, ampak to je <stage type="mag"/><stage>(nadaljevanje)</stage> en projekt, ki se ga bo potrebno lotiti. Tudi v tem
               zakonu ste zapisali, da so določene določbe v njem zato, ker ga usklajujemo z drugim
               zakonom. Podobni zakoni so še v igri, tako da je to resna opomba.</p>
               <p>Ena izmed naših opomb je šla na 7. člen. Tu vidimo, v kakšni smeri gre zadeva. Iz
               našega vidika lahko rečem, da je črtanje primerno, neprimerna pa je bila ta določba
               ne glede na dobre namene. Preveč težav bi si povzročili. Po vsej verjetnosti bi ta
               zadeva končala na Ustavnem sodišču in bi spet imeli določeno delo. Tako da, črtanje
               lahko iz našega vidika pravzaprav samo pozdravim.</p>
               <p>Še dve stvari bi povedal … Nekateri amandmaji so mogoče malo neprecizno vloženi,
               ampak za nas, pa verjetno tudi za vas se da točno locirati, kaj se je želelo, razen
               pri 13. členu, bom mogoče še posebej izpostavil.</p>
               <p>In končno še ena stvar … Na predlagatelju je, da postavi začetek veljavnosti in pa
               morebitne odmike z drugačno uporabo, tako da ne bo nobenih težav. Tu gre za neko
               vsebinsko zadevo, se pa tudi na tem področju večkrat srečujemo v zakonodaji s
               problemom, ko je zakon veljavnost eno, uporabnost pa je potem spet druga. V tem
               primeru je zelo majhno odstopanje, seveda pa je to stvar predlagatelja, da glede na
               prakso oceni, če je treba v kakšnem primeru narediti kakšen odmik. Preveč pa tega v
               zakonu ne more in ne sme biti zaradi jasnosti, ker imamo nekatere zakone, kjer pa je
               nekaj členov takšnih, kjer imaš različno uporabo in tisto ne prispeva k jasnosti. V
               tem primeru je samo za en člen, pri katerem bo verjetno tudi tekla debata.</p>
               <p>Hvala lepa, predsednik.</p>
            </sp>
            <sp xml:id="SDT7-OZDDSZII-redna-51-2018-01-31.sp5">

               <speaker>PREDSEDNIK UROŠ PRIKL:</speaker>

               <p>Hvala lepa tudi vam, dr. Divjak.</p>
               <p>Tudi Državni svet je obravnaval predlog zakona. Prosim gospoda Horvata za kratko
               predstavitev.</p>
               <p>Izvolite.</p>
            </sp>
            <sp xml:id="SDT7-OZDDSZII-redna-51-2018-01-31.sp6">

               <speaker>TOMAŽ HORVAT:</speaker>

               <p>Hvala lepa za besedo. Lep pozdrav tudi v mojem imenu.</p>
               <p>Državni svet je predlog zakona obravnaval na svoji 3. redni seji in ga podprl.
               Državni svet se je seznanil s ključnimi rešitvami predloga zakona.</p>
               <p>Kot pomembno novost je prepoznal in podprl sistemsko ureditev pomoči pri nakupi
               vinjete za velike družine za vozilo, razvrščeno v drugi cestninski razred B. Rešitev
               podpira tudi Nacionalni svet invalidskih organizacij Slovenije, saj dosedanja začasna
               ureditev omenjene pomoči za invalide in invalidske organizacije ni bila primerna.
               Državni svet se je v razpravi dotaknil tudi vprašanja rodnosti v Sloveniji in
               ustreznih načinov njenega spodbujanja. Pri tem je pozval k večji aktivnosti pri
               iskanju rešitev na tem področju, tako v okviru stroke, politike kot tudi javnosti.
               Podprl je tudi pobudo državnega svetnika profesorja dr. Matjaža Gamsa, da Državni
               svet organizira tematsko konferenco o rodnosti v Sloveniji. Idejo je podprlo tudi
               pristojno ministrstvo. Državni svet se je dotaknil tudi vprašanja povezave stopnje
               rodnosti z očetovskim dopustom in opozoril, da naj bi bil očetovski dopust namenjen
               večji skrbi za otroke, uveljavljanju načela enakosti spolov v praksi. Izrazil je
               pričakovanje, da naj očetje ta dopust izrazijo v skladu z njegovim namenom in da ga
               ne dojemajo kot možnost za pridobitev več časa za njihove prostočasne aktivnosti.
               Državni svet je bil seznanjen tudi s pripombami društva Družinska pobuda, v zvezi s
               katerimi je pozval predlagatelja, da jih preuči in kolikor lahko upošteva že pri
               aktualni noveli zakona. Predstavniki sindikatov so o predlogu zakona izrekli podporo,
               predstavniki delodajalcev pa so opozorili, da pravica do očetovskega dopusta
               predstavlja delodajalcem, predvsem tistim v mikro in majhnih podjetjih, določene
               dodatne obremenitve, predvsem zagotavljanja nemotenega delovnega procesa. Državni
               svet je bil seznanjen tudi s podatki o dejanski izkoriščenosti očetovskega dopusta,
               ki je 80 do 85-odstotna. Primerjalni podatki med javnim in zasebnim sektorjem, ki bi
               tudi bili zelo informativni, pa na žalost niso bili na voljo.</p>
               <p>Kot že rečeno, Državni svet je predlog zakona podprl.</p>
               <p>Hvala.</p>
            </sp>
            <sp xml:id="SDT7-OZDDSZII-redna-51-2018-01-31.sp7">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Sprašujem vabljene, če želi še kdo predstaviti svoje stališče do omenjenega zakona?
               Če ne, potem pozivam oziroma prosim kolegice in kolege poslanke in poslance, da se
               prijavijo k razpravi. Želi kdo razpravljati?</p>
               <p>Kolega Kordiš, izvoli.</p>
            </sp>
            <sp xml:id="SDT7-OZDDSZII-redna-51-2018-01-31.sp8">

               <speaker>MIHA KORDIŠ (PS Levica):</speaker>

               <p>Hvala za besedo, predsedujoči.</p>
               <p>V tem zakonu v Levici vidimo pluse in vidimo minuse.</p>
               <p>Če predlog na začetku pogladim in pobožam, naj povem, da se zelo strinjamo s
               predlaganim načinom izrabe očetovskega dopusta, <stage type="mag"/><stage>(nadaljevanje)</stage> zato ker se očetom dopušča več možnosti glede izrabe
               tega dopusta. Ravno tako je smiselno, da se starševski dopust razširi tudi na
               posvojitelje. S tem nimamo nikakršnih težav in ukrep ocenjujemo kot pozitiven, tudi
               sistemsko ureditev pri nakupu vinjete za velike družine. Naprej, korak v pravo smer
               je takisto odprava varčevalnih ukrepov in zato podpiramo tudi črtanje začasnega
               ukrepa, ki je omejeval pravico do enkratne pomoči ob rojstvu otroka in bodo zdaj te
               pravice deležne vse družine. Ob tem pa naj kar takoj opozorim na nek širši problem,
               ki ga imamo s socialno politiko ravno na tem področju. Vlada je šla v odpravo, pa
               njena koalicija ali pa Ministrstvo za delo, kakor želite, je šla v odpravo recimo
               zamejevanja otroškega dodatka po celotni lestvici, torej tudi za najbolj premožne
               družine. Zdaj se je z zadnjim sproščanjem zgodilo to oziroma se je pač sprostilo, da
               družina, v kateri dva starša, vsak prinese v gospodinjstvu 2 tisoč evrov neto,
               prejmeta še 50 evrov otroškega dodatka oziroma otrok v taki družini. Zdaj, glede na
               to, da je šlo za sproščanje varčevalnih ukrepov, je to zagotovo okej, ni pa okej, da
               se vzporedno še vedno pušča na suhem revne delavske družine, marginalizirane skupine,
               in tako naprej. Otroški dodatek se še vedno upošteva pri cenzusu socialne pomoči in
               se, ko pride do revnih delavskih družin, država še vedno pretvarja, da pomaga. Po eni
               strani taki družini nameni otroški dodatek, po drugi strani pa odgrizne socialno
               pomoč. To priča o bistveno zgrešenih prioritetah na tem področju, katerih posledica
               je, namesto reševanja spirale revščine, njeno poglabljanje oziroma njeno vztrajanje,
               za katerega ni absolutno nikakršnega razloga, tudi računovodskega ne, kaj šele
               razloga družbene pravičnosti, ker vemo, da imamo visoko gospodarsko rast, vemo, da so
               korporativni dobički pri nas visoki, sredstev je dovolj, s tem pa je padel še zadnji,
               recimo temu, varčevalni argument, zakaj se stanje stvari ohranja tako, kot se.</p>
               <p>Nekako iz istega fazona se napajajo tudi nekateri slabi ukrepi v tem konkretnem
               predlogu. Da bom zelo plastičen … Tukaj se predvideva izplačilo enkratne pomoči
               družinam ob rojstvu otroka, kar je okej, kar pa ni okej, pa je, da naj bi se to
               izplačilo zgodilo na način dobroimetja. Ja, kaj pa manj premožne… Mislim, to se uvaja
               z argumentom oziroma je intenca predlagatelja tukaj jasna – zato ker sumijo zlasti
               revne, verjetno, družine, da te pomoči ne bodo porabile za dobrobit otroka, ampak,
               kaj jaz vem, za plačilo položnic ali pa karkoli drugega. To, mislim da, je zelo
               neživljenjsko poseganje v avtonomijo staršev pri skrbi otroka, izraža se visoka
               stopnja nezaupanja do revnih delavskih družin, poleg tega pa itak odpira še možnosti
               korupcije in je birokratska nočna mora zaradi tega, ker bodo starši lahko prišli do
               opreme in drugih potrebščin samo pri izbranih ponudnikih. Pri tem, da neka revna
               delavska družina dobi otroka, bo šla pa po, ne vem, neko opremo, ki je iz druge roke,
               pa bo na tak način prišla skozi cenejše, in podobno. S tem se ljudem odvzame ta
               manevrski prostor. Ampak v istem času, ko Vlada sumniči revne in delavske družine, da
               ne znajo razpolagati s temi sredstvi, pa hkrati ne sumniči bogatih družin - že prej
               sem omenil, vsak od staršev prinese 2 tisoč neto -, da teh 50 evrov otroškega
               dodatka, kolikor ga prejmejo, kljub temu da so v špici dohodkov v naši državi, ne
               bodo porabili za svoj luksuz ali pa investicije na Wall Street, če želite, da sem
               malo bolj plastičen, pa mogoče malo bolj pompozen. Tukaj, mislim da, imamo opravka
                  <stage type="mag"/><stage>(nadaljevanje)</stage> z zelo grdim
               argumentom socialne stratifikacije. Prva stvar, ki jo je treba narediti, če želimo,
               da se otroški dodatek in vsi ti transferji uporabljajo za dobrobit otroka, je nasploh
               okrepiti socialni položaj najnižjih dohodkovnih razredov – od dviga denarne socialne
               pomoči do tega, da izvzamemo otroški dodatek iz cenzusa za taisto socialno pomoč.
               Največji problem tega zakona je pa zagotovo odvzem otroškega dodatka oziroma želja po
               odvzemu otroškega dodatka, če nek otrok ni vpisan v šolo. Na tej točki bi rad
               korigiral gospo državno sekretarko, da amandmaji, ki črtajo to določbo, niso bili
               vloženi samo ravnokar. Vložili smo jih v Levici in smo to naredili že v petek oziroma
               celo že v četrtek. Pa še malenkosten komentar oziroma pripomba na enak amandma, ki so
               ga ravnokar vložile koalicijske poslanske skupine in je enak kot naš. V vaši
               obrazložitvi piše takole: »Predlagana rešitev sledi pripombam varuhinje človekovih
               pravic in opozorilom strokovne javnosti, zato predlagamo umik določbe.« Tukaj bi samo
               opozoril, da varuhinja sploh ni zahtevala črtanja, tako da sklicevanje na varuhinjo
               je malo tako-tako, ampak, v redu, to je malo mimobežno. Tako da, upam, da se bo ta
               sporna, problematična določba iz 7. člena izčrtala, ker ni pošteno, da se otroka
               sankcionira in da se ga sankcionira dvakrat. Najprej mu neka družina, pa neki starši
               lahko iz različnih razlogov – bodisi zaradi tega, ker so pač personalno odgovorni,
               bolj verjetno pa zaradi nekih socialnih okoliščin – odrečejo možnost normalnega
               izobraževanja, potem pa tukaj svoje naredi še država in jim odreče še možnost do
               otroškega dodatka in to zagotovo ni prav, niti ta ukrep ne dosega ciljev, ki bi jih
               želel dosegati. Podobno napačen ukrep penaliziranja je tudi predlog, da se nekaterim
               otrokom otroški dodatek zmanjša, ker niso vpisani v vrtec. Torej, to je ta omejitev
               20-odstotnega pribitka k otroškemu dodatku, če predšolski otrok ni vpisan v vrtec.
               No, in ta dodatek bi Vlada za doseganje večjega vpisa rada odvzela otrokom, starejšim
               od 4 let, pri tem pa zelo jasno navaja, da je njen argument predvsem statističen – da
               se zasleduje strateške cilje EU 2020 o vključenosti otrok v vrtec od 4. leta starosti
               do vstopa v šolo na raven 95 %. Spet se tukaj penalizira otroke, penalizira se
               starše, penalizira se delavske in deprivilegirane družine. Zakaj? Samo zato, da bo
               neka statistika dobro izgledala. To zagotovo ni zadosti močan argument, da se gre v
               zmanjševanje oziroma omejevanje otroškega dodatka. Kaj je problem z izplačevanjem
               enkratne pomoči ob rojstvu otroka v obliki dobroimetja, sem pa že izpostavil in tudi
               na tej točki bomo podprli amandma, ki so ga vložili kolegi iz Nove Slovenije.</p>
               <p>Za zaključek pa še eno vprašanje … Omejevanje glede na izobraževalno ali pa socialno
               varstveno vertikalo se predlaga tudi pri prvem odstavku 77. člena oziroma mogoče,
               mogoče bodo taki učinki. No, bomo videli, kaj bodo odgovorili predstavniki
               predlagatelja. In sicer, takole gre pri veliki družini, torej družini z več kot tremi
               otroki in njihovemu dodatku, predlaga se naslednja formulacija: dodatek za veliko
               družino je letni prejemek namenjen družini, ki ima v koledarskem letu najmanj en dan
               tri ali več otrok do starosti 18 let, po 18. letu pa, če imajo status učenca, dijaka,
               vajenca ali študenta, vendar najdlje do 26. leta starosti. To je nova predlagana
               formulacija. Obstoječa formulacija, ki je po mojem ustreznejša, se pa glasi takole:
               dodatek za veliko družino je letni prejemek, namenjen družini, ki ima v koledarskem
               letu najmanj en dan tri ali več otrok do starosti 18 let, po 18. letu pa, če so
               otroke starši dolžni preživljati v skladu z določbami zakona, ki ureja družinska
               razmerja. <stage type="mag"/><stage>(nadaljevanje)</stage> Torej, stvar
               ni zamejena glede na to, ali je nekdo vključen v nadaljnje korake izobraževanja ali
               ne in tukaj me zanima, zakaj se je tukaj zgodila ta sprememba dikcije in kaj želijo
               predlagatelji z njo doseči.</p>
            </sp>
            <sp xml:id="SDT7-OZDDSZII-redna-51-2018-01-31.sp9">

               <speaker>PREDSEDNIK UROŠ PRIKL:</speaker>

               <p>Hvala lepa, kolega Kordiš.</p>
               <p>Kolega Tabaković, izvoli.</p>
            </sp>
            <sp xml:id="SDT7-OZDDSZII-redna-51-2018-01-31.sp10">

               <speaker>SAŠA TABAKOVIĆ (PS SMC):</speaker>

               <p>Ja, spoštovani predsednik, hvala za besedo. Lep pozdrav tudi iz moje strani.</p>
               <p>Zdaj, jaz seveda podpiram novelo, ker, kot je bilo že rečeno, poenostavlja in dela
               bolj fleksibilen način izrabe očetovskega dopusta. Zdi se mi tudi dobro, da se
               odpravlja cenzus pri upravičenosti do pomoči ob rojstvu otroka. Slišali smo, da se
               uvaja tudi 30 dni starševskega dopusta za posvojitelja otroka, ki je zaključil prvi
               razred osnovne šole in je mlajši od 15 let. Ponovno se uvaja tudi izplačilo pomoči ob
               rojstvu otroka, pa konec koncev tudi pomoč pri nakupu vinjete za veliko družino bo
               verjetno marsikomu prišla prav.</p>
               <p>Bi se pa s komentarjem v bistvu opredelil tudi do tega problematiziranega člena, ki
               kaznuje starša z odvzemom otroškega dodatka, če starš ne dovoli, da otrok obiskuje
               osnovne šole. Zdaj, amandmaji so takšni, kot so, zdi se mi prav, da so vloženi, pa
               vseeno, ker se mi zdi, da je potrebno v tem smislu mogoče malo širša razprava …
               Namreč, osnovnošolsko izobraževanje, vsaj tako kot ga jaz razumem, ni samo ustavno
               obvezno, ampak je seveda tudi pravica otroka, ne samo po neki splošni socializaciji,
               ampak seveda tudi njegova pravica do osnovnega znanja, pismenosti v najširšem smislu.
               Seveda, dolžnost starša je, da mu to pravico izpolni. To ni samo dobra volja starša,
               ampak je, kot rečeno, njegova dolžnost. Zdaj, v tem sistemu je potrebno pogledati
               tudi, kako razumemo otroški dodatek. Jaz sam vidim težavo tudi v tem, da je otroški
               dodatek v resnici del socialnih transferjev, vendar nekako osnovna usmeritev oziroma
               pojmovanje otroškega dodatka bi vsaj po mojem mnenju moralo biti v osnovi namenjeno
               razvoju otroka in da so ta sredstva potem dejansko porabljena za njegovo šolanje,
               kakorkoli, za njegov razvoj. Torej, jaz osebno otroški dodatek razumem kot neke vrste
               UTD za otroka, ki po mojem mnenju ne bi smel biti vezan na socialni transfer oziroma
               ne bi smel biti vezan na dohodek staršev, ampak kot neko sredstvo, ki ga država da,
               zato ker otrok enostavno obstaja, ne glede na to, v kakšni družini živi. Se pa
               strinjam, da je to zelo široko vprašanje in da bi ga bilo tudi potrebno sistemsko
               urediti in konec koncev potem tudi dejansko pregledati oziroma narediti sistem veliko
               bolj transparenten, na kakšen način se ta sredstva dejansko porabljajo. Mi danes zelo
               dobro vemo, da so danes ta sredstva porabljena na zelo različne načine. Odgovorni
               starši, če lahko tako rečem, ta sredstva dejansko porabljajo za razvoj, na drugi
               strani pa imamo manj odgovorne starše, ki lahko ta sredstva potem porabljajo za
               različne stvari – od kupovanja cigaret, alkohola do tega, da imamo situacije družin,
               ki so v zelo težkem položaju, ki ta sredstva enostavno porabljajo za to, da lahko
               preživijo oziroma plačujejo osnovne položnice za preživetje. Tako da, mislim, da bi
               se moral ta sistem otroškega dodatka zagotovo prevetriti. To pomeni… Jaz osebno ga
               vidim v smeri, kot neke vrste univerzalni temeljni dohodek za otroka, ki ne bi smel
               biti, kot rečeno, vezan na socialni transfer, ampak kot neka sredstva, ki jih država
               dejansko da, zato da otrok nekaj dejansko od tega tudi ima. Seveda, v tej luči - če
               bi tak sistem seveda obstajal, a žal ne - pa jaz sam potem ne bi videl težave v tem,
               da bi se podprl predlog, kjer bi se potem ta sredstva odvzelo, če starš otroka ne bi
               želel pošiljati v osnovno šolo, torej če ga ne bi želel izobraževati. Ker moramo se
               zavedati, da, če mi govorimo o tem, da je izobraževanje otrokova pravica in je
               pošiljanje otroka v šolo dolžnost starša, to seveda izhaja tudi iz neke mentalitete,
               da otrok ni lastnina staršev. Če imamo situacije, ko poslušamo, da obstajajo starši,
               ki svojega otroka ne pošiljajo v šolo, potem se moramo zavedati, da verjetno ti
               starši tudi otroškega dodatka ne porabljajo za to, da otroku <stage type="mag"/><stage>(nadaljevanje)</stage> koristijo. Tako da, jaz osebno
               nepošiljanje otroka v šolo razumem kot zlorabo otroka in če imamo mi različne
               mehanizme, ki, kot rečeno, lahko kaznujejo, imamo inšpekcijo, ljudje, ne vem, dobijo
               položnico, plačajo kazen, se potem vprašam, kaj država v tem smislu naredi, če starš
               ni odziven. Zdaj, če se mi odločimo, da očitno ne gre po sistemu, da je treba starša
               »ocolat« <stage>(?)</stage>, se potem sprašujem, kaj potem država dejansko naredi, če ta otrok še
               vedno v osnovno šolo ne hodi. Dejstvo je, da s tem, ko se otroka ne pošlje v osnovno
               šolo, starš avtomatično odvzame otroku neko osnovno izhodišče, da bi lahko v
               življenju napredoval in mu na nek način seveda tudi odvzema neko možnost, da bi lahko
               potem kasneje v življenju uspel. Mi se seveda lahko pogovarjamo tudi o tem, ali imamo
               primeren šolski sistem, kakšni so programi šolskega sistema, ali je dejansko
               perspektiva takšna, da, ko človek konča neko šolanje, potem tudi dobi službo, in tako
               dalje. To je seveda tudi stvar debate, s tem se strinjam. Ampak v osnovi, če otrok
               sploh ne prestopi šolskega praga, pa verjetno nekega osnovnega izhodišča za
               napredovanje v življenju nima. Tako da se v bistvu sprašujem, kje je dejansko potem
               ta meja, ko se odloča v korist otroka, ki gre, kot rečeno, mimo mentalitete, da je
               otrok lastnina staršev. V tem smislu me zanima tudi, kaj potem naredi socialna
               služba, če otrok kljub opozorilom, kljub kaznim v šolo ne pride.</p>
               <p>Toliko. Hvala.</p>
            </sp>
            <sp xml:id="SDT7-OZDDSZII-redna-51-2018-01-31.sp11">

               <speaker>PREDSEDNIK UROŠ PRIKL:</speaker>

               <p>Hvala lepa, kolega Tabaković.</p>
               <p>Dovolite, da še sam izrazim svoje stališče in tudi stališče poslanske skupine …</p>
               <p>Mi, v Desusu podpiramo predlog tega zakona. Tokrat za spremembo ne bom toliko širok,
               pa ne bom šel v globino in našteval in še enkrat ponavljal, zakaj se nam zdijo
               posamezne rešitve korak v pravo smer, se pa vendarle moram dotakniti, čeprav smo z
               amandmajem nekako, jaz mislim da, prišli skupaj in bomo umaknili tisto, pod
               narekovaji, »sporno« določilo o ukinitvi otroškega dodatka za vse tiste starše, ki ne
               omogočajo, ne pošiljajo otroka v šolo. Mi smo izhajali in še vedno izhajamo iz
               definicije otroškega dodatka, da je to dodaten dopolnilni prejemek za preživljanje,
               vzgojo in izobraževanje otroka. Seveda, če otrok ne hodi v šolo, kar seveda ni
               pozitivno, kar je treba preprečiti, mu s tem, da ne dobi otroškega dodatka, odrekamo
               tudi tisti drugi dve komponenti. Torej, preživljanje, kot dopolnilni prejemek
               omogočanje preživljanja in vzgoje. Tako da se nam, ne glede na to, kaj je tudi
               strokovna in laična javnost povedala, se nam je v poslanski skupini to zdel absolutno
               pretiran ukrep. Metoda palčke in korenčka tukaj verjetno ni prava, je potrebno večje
               sodelovanje med inšpektoratom, ki skrbi oziroma izvaja kontrolo, ali se otroci
               šolajo, in za to pristojnimi inštitucijami socialnega varstva, vendar na tej točki,
               na tem področju, da bi se družinski prejemek, ki se mu reče otroški dodatek, katerega
               definicijo sem povedal, ukinil otrokom, pa, mislimo da, povzroči lahko, ne lahko,
               zagotovo več negativnega kot pa pozitivnega, zato sem vesel, da smo na koncu skupaj v
               koaliciji sprejeli takšno odločitev, da smo s predlaganim amandmajem to zadevo
               umaknili oziroma jo umikamo iz predlaganega besedila. Jaz se seveda strinjam s
               predhodnikoma, kaj vse bi bilo potrebno postoriti. Saj, o UTD smo že eno široko
               razpravo na našem odboru imeli. Verjamem tudi, da bo to zgodba naslednjega mandata
               ali pa mandatov, o tem velja razmisliti, razmisliti velja tudi o tisti drugi plati
               tega UTD – da je potrebno ustrezno spremeniti tudi davčno, fiskalno politiko. Seveda
               pa je zakonodaja iz področja družinske politike ena izmed segmentov, ki ga
               ministrstvo pokriva, in se strinjam, da je potrebno zadeve, kot je kolega Kordiš
               poudarjal, na področju sociale nekako dvigniti, da pa sami prejemki iz naslova ZSDP
               kot sami <stage type="mag"/><stage>(nadaljevanje)</stage> ne bodo
               zadosten ukrep, da bi se rešilo gmotno ali pa finančno stanje družin in posledično
               višja rodnost, in tako dalje. To je seveda potrebno reševati v kontekstu socialne,
               zaposlovalne, pa verjetno še katere druge politike.</p>
               <p>Tako da, suma sumarum podpiramo rešitve iz tega zakona, zdijo se nam dobre,
               življenjske. Ponekod se malo tudi režejo administracije. Kot rečeno, tisti za nas
               edini problematičen, sporni člen rezanja otroškega dodatka kot nesorazmeren ukrep z
               vloženim amandmajem mečemo ven oziroma izločujemo iz tega zakona. Verjamem, da bo ta
               predlog dobil tudi široko podporo.</p>
               <p>Toliko iz moje strani.</p>
               <p>Naslednja se je k razpravi prijavila kolegica Jasna Murgel. Izvoli.</p>
            </sp>
            <sp xml:id="SDT7-OZDDSZII-redna-51-2018-01-31.sp12">

               <speaker>DR. JASNA MURGEL (PS SMC):</speaker>

               <p>Hvala lepa, gospod predsednik, za besedo. Lep pozdrav vsem v mojem imenu.</p>
               <p>Zdaj, zakon seveda tudi Poslanska skupina SMC podpira. Gre za enega izmed zakonov, ki
               v enem delu določa pravice iz socialnega zavarovanja, v drugem delu pa socialne
               transferje. Torej, ne glede na to, ali imamo plačane prispevke iz tega zavarovanja
               ali ne. Jaz se moram strinjati z Zakonodajno-pravno službo, da imamo tu eno kar
               široko razdrobljenost predpisov na področju socialnega varstva, ampak tukaj danes te
               težave ne bomo reševali. Je pa veliko predpisov, na podlagi katerih lahko
               uveljavljamo neke pravice iz tega in verjetno dostikrat prihaja do tega, da imajo
               uporabniki na koncu kar nekaj težav, da se seznanijo s temi pravicami, ki jih
               imajo.</p>
               <p>Pozdravljamo ponovno uvedbo pomoči ob rojstvu otroka. Upamo, da bo to prispevalo,
               čeprav vemo, da to ni zdaj edini element, ki bo prispeval k dvigu rodnosti, k
               povečanju števila rojstev v Republiki Sloveniji, ampak vendarle ta ukrep je obstajal,
               je bil dobrodošel in je bil dobro sprejet in je potreben za starše. Tudi nov način
               izrabe očetovskega dopusta. Mene predvsem veseli ta pravica do pomoči pri plačilu
               vinjete. Imam informacijo iz centrov za socialno delo, da ljudje že čakajo, kdaj bo
               to, da bodo lahko zaprosili za to pravico in me že sprašujejo, kdaj bo začel zakon
               veljati in sem potem dala informacijo, da je danes na odboru in da bo kmalu. Torej,
               teh upravičencev bo kar nekaj. V postopku nastajanja tega zakona sem se tudi sama
               prizadevala in nekako dala pobudo za to, da pa bi, kar zadeva delno plačilo za
               izgubljeni dohodek, ki ga starš izgubi po 85. členu zakona v primeru, tudi če je
               otrok na zdravljenju več kot 30 dni. To pomeni, da imamo otroka, za katerega starš
               prejema delno plačilo za izgubljeni dohodek. To so otroci, ki imajo zelo hude
               razvojne motnje in če starš dobi, zelo težko dobi po teh kriterijih, ki so v zakonu
               opredeljeni, če dobi to pravico do delnega plačila za izgubljeni dohodek, potem jo po
               veljavni zakonodaji izgubi tudi, če je otrok na zdravljenju. To zgleda praktično
               takole … Tega otroka ne moreš samega pustiti v bolnišnici. Največkrat so starši ves
               dan tam v bolnišnici z otrokom in potem, če je otrok, ne vem, 6 mesecev, 11 mesecev v
               bolnišnici, potem pa še izgubiš to pravico do delnega plačila za izgubljeni dohodek.
               Ja, nekako se ta stvar niti ni izvajala povsem rigorozno, takoj po tridesetih dneh,
               ampak vendarle me zelo veseli, da se je ministrstvo odločilo, da ta del, torej
               zdravljenje črta iz tega seznama, kdaj starš izgubi delno plačilo za izgubljeni
               dohodek, ker gre za res občutljiv del populacije otrok s posebnimi potrebami, pa še
               to za take, ki so zaradi tistih motenj, okvar, ki jih imajo, zelo pogosto dolgo časa
               v bolnišnici in na zdravljenju. Nekako se mi je zdelo, da je to še dodatna, v
               narekovajih, »kazen« za starša, da pa takrat, ko skrbi tam za tistega otroka v
               bolnišnici več kot trideset dni, potem pa še izgubi delno plačilo za izgubljeni
               dohodek, ki se sicer <stage type="mag"/><stage>(nadaljevanje)</stage>
               potem vrne, ko je otrok odpuščen iz zdravljenja, ampak vendarle mislim, da je to
               primerna ureditev in da bomo s tem naredili nekaj dobrega za te starše.</p>
               <p>Kar pa zadeva amandma k 13. členu in istemu členu, k 85. <stage>(?)</stage> smo v SMC vložili en
               predlog amandmaja, ki ga bomo v bistvu z amandmajem, ki smo ga danes vložili,
               preoblikovali in bomo tistega umaknili. Kaj smo želeli s tem doseči? Spet gre za
               delno plačilo za izgubljeni dohodek, pri katerem v obstoječi zakonodaji ni predvidena
               možnost, da bi starš imel vsaj sorazmeren del tega delnega plačila. Itak je minimalna
               plača, ne vem, 500 evrov, nekaj takšnega je. Ta znesek, ki se še, v zakonu piše 700
               in nekaj evrov, ampak se še plačujejo prispevki iz tega. Starš, ki ima otroka v
               vzgojno-izobraževalnem zavodu, da ni to bolnišnica ali karkoli, pa otrok delno biva
               doma, delno pa je v zavodu na izobraževanju, kar nekaj primerov je, ko ni ustreznega
               zavoda za otroka doma, v njegovem kraju bivanja in ga morajo starši dati potem v nek
               zavod, ki je oddaljen od doma in zato tudi mora otrok tam bivati. Je pa doma čez
               vikend in se tudi dostikrat zgodi, da je spet bolan in ga ima spet starš v oskrbi ali
               v bolnišnici, zato se nam je zdela primerna ureditev, da, tako kot je ureditev, ki jo
               imamo za dodatek za nego in varstvo, ki je namenjen otroku, v zakonu obstaja možnost,
               da se prizna sorazmerni del, če otrok delno biva v zavodu, delno doma, da se ta
               pravica tudi delno uredi za starše, ki imajo otroke nekaj časa v zavodu, nekaj časa
               pa vendarle doma. Ker, dostikrat se zgodi, da takšen starš, kljub temu da je otrok v
               zavodu in bi to teoretično lahko delal, ne more delati, ker gre vendarle za otroka,
               ki je še kljub temu dostikrat doma in mora starš za njega skrbeti in ne more dejansko
               biti ves ali za poln delovni čas zaposlen. Zato smo nekako osmislili tale amandma.
               Poskušali smo ga sedaj v sodelovanju z ministrstvom preoblikovati tako, da je
               izvedljiv v praksi, ne želimo povzročiti centrom za socialno delo dodatne
               administracije in velikega povečanega obsega dela s tem, ampak enostavno nekako
               omogočiti, da se vendarle v teh primerih, ki bodo izjemni, ne bo jih veliko, ampak
               vendarle odpre ta možnost, ki je zdaj v zakonu ni. Poznam starše, ki so dali vlogo,
               da bi se jim priznal delni delček tega delnega plačila za izgubljeni dohodek, pa je
               bila pač vloga na centru za socialno delo zavrnjena, ker enostavno to možnost sedaj
               zakon izključuje. Če pa bo zdravniška komisija ocenila, da bi starš vendarle bil
               upravičen do dela delnega plačila za izgubljeni dohodek, pa s tem amandmajem samo
               dovoljujemo, odpiramo, da ta možnost obstaja.</p>
               <p>Zaenkrat toliko. Hvala lepa.</p>
            </sp>
            <sp xml:id="SDT7-OZDDSZII-redna-51-2018-01-31.sp13">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Besedo dajem kolegici Ivi Dimic.</p>
               <p>Izvoli.</p>
            </sp>
            <sp xml:id="SDT7-OZDDSZII-redna-51-2018-01-31.sp14">

               <speaker>IVA DIMIC (PS NSi):</speaker>

               <p>Hvala lepa, spoštovani predsednik. Spoštovani prisotni na današnji seji.</p>
               <p>Današnji zakon ali pa Predlog zakona o spremembah in dopolnitvah Zakona o starševskem
               varstvu in družinskih prejemkih je tako nekako dvorezen, če lahko rečem. Prinaša
               dobre stvari, seveda pa prinaša tudi neke pomisleke, ki jih v Novi Sloveniji imamo in
               mislim, da so tudi povsem upravičeni, zato tudi vlagamo amandma k 5. členu.</p>
               <p>Ampak naj najprej na splošno povem, kaj in kako se mi zdi urejenost družinske
               politike, starševskega varstva, družinskih prejemkov trenutno urejena v Sloveniji …
               Ves čas v Novi Sloveniji govorimo, da želimo slediti temu, kar je otrokova največja
               korist in v pomoč tistim socialnim šibkim, da se politika na tem področju vendarle
               odloči in pogledamo, kaj lahko skupaj naredimo. Tukaj imam v mislih predvsem razdelit
               to družinsko politiko na družinski del in socialno politiko na socialni del. Zdi se
               mi, da, če resnično želimo, in tukaj danes vsi govorijo, sem vesela besed kolega,
                  <stage type="mag"/><stage>(nadaljevanje)</stage> gospoda Tabakovića,
               da je potrebno prevetriti tudi otroške dodatke. S tem sem razumela prevetriti
               družinsko politiko v Sloveniji, da vendarle rečemo: »To so ukrepi, ki jih ministrstvo
               ali država izvaja v podporo družinam, v skladu s postavljeno Resolucijo o družinski
               politiki ali ostalimi zavezami, s katerimi smo se zavezali, kako bomo te stvari
               peljali naprej v Sloveniji.« In seveda hkrati pogledali tudi socialni vidik tistih,
               ki dejansko ne morejo iz različnih razlogov, bodisi da je to bolezen, bodisi da je to
               manjša sposobnost za delo, prilagoditi socialno politiko, da bojo lahko normalno…
               Zadnjič sem dobila vprašanje, kaj je to dostojno življenje. To je življenje, da lahko
               plačaš vse, kar te dotiče, vse položnice, ki pridejo, in da greš lahko konec meseca
               še vedno brez skrbi v trgovino. To je zame dostojno življenje. In da ti ostane tudi
               za tisto kavo. Vse prevečkrat slišim to v kakšnem domu za ostarele, da še za kavo
               včasih ne ostane starejšim. No, se mi zdi, da sem upala, da bomo vendarle do tega
               prišli. Nenazadnje, moram reči, še v prejšnjem sklicu smo veliko govorili o
               univerzalnim temeljnim dohodku z bivšo kolegico Andrejo <stage>(?)</stage> Kopač Mrak. Rekla je, da
               se je precej posvetila temu delu. Lahko, se mi zdi, da bi bilo zadeve, če so na nek
               način pripravljene na ministrstvu, s tem sem razumela, da so zadeve na ministrstvu
               pripravljene, bi se lahko enkrat zadeve odprle in bi se o teh zadevah razpravljalo.
               Jaz verjamem, da je naša socialna oziroma da sta naša družinska in socialna politika
               tako prepleteni, da je mogoče že težko rešljivo, pa vendar to ne sme biti razlog za
               neaktivnost. Jaz verjamem, da ljudje z minimalnimi plačami ali pa… Pretekli teden smo
               razpravljali, da ljudje že s povprečno plačo praktično ne morejo priti skozi in
               zagotoviti tistega, kar je potrebno, in da je potrebno na tem področju narediti korak
               naprej. Mi smo zdaj, žal, na koncu mandata, se pravi še nekaj časa do tega ne bo
               prišlo.</p>
               <p>Drugo, kar me skrbi ali pa me na nek način žalosti, je tudi sprejemanje zakonov, ki
               bi dejansko izboljšali razmere v državi in družinam, da se določene zadeve odlagajo z
               veljavnostjo na leto 2019, 2020. Tista politika, ki se mi zdi, da je potrebna neke
               hitrejše aktivacije. Ne morem mimo tega, da tudi danes ne bi tega povedala. Zakon, ki
               je bil sprejet leta 2011, govorimo o Zakonu o uveljavljanju pravic iz javnih
               sredstev, je bil sprejet z odmikom in je začel veljati s 1. 1. 2012. Kaj to pomeni?
               Prestavljati veljavnost zakonov na neko drugo obdobje, v katerem nismo mi, ampak
               pride nekdo drug, ki mogoče želi politiko nekoliko drugače peljati ali pa razume
               socialno politiko drugače, je zelo nepošteno. Mi smo takrat dobili Zakon o
               uveljavljanju pravic iz javnih sredstev, ki je pobral državne penzije 16 tisoč
               starejših, v glavnem starejših žensk <stage>(tistih 168 evrov)</stage>, ko se je uvedlo, da se je
               zmanjšal oziroma ukinil otroški dodatek nad 18 let, da se je ukinila štipendija
               mlajšim od 18 let, državne štipendije, delno se je to odpravilo, delno pa se tega ni
               odpravilo še niti danes, leta 2018. To je bil šok. Jaz si želim dobre gospodarske
               rasti, močne države, želim pa si tudi pravično državo, ki bo poskrbela za socialno
               šibke iz rezerv za socialno politiko, ne da bo socialno politiko gasila z družinsko
               politiko in z otroškim dodatkom. Otroški dodatek <stage type="mag"/><stage>(nadaljevanje)</stage> pripada otroku. Če ne znamo narediti univerzalnega
               otroškega dodatka, naredimo podoben sistem o vavčerju, pa bomo lahko zajeli tudi
               tisti sporni člen danes, ki se črta, glede obveznosti obiskovanja šole ali kakorkoli.
               Ampak, veste, ta politika verjetno nekomu paše. Jaz verjamem, da v določenem obdobju
               država ni imela dovolj sredstev, ampak vendarle država ima sredstva. Jaz se bojim, da
               v tej državi ni volje. Vedno znova ponavljamo, kako ima določena področja urejena
               tujina. Tudi to imajo urejeno. Tam točno vedo – tudi Avstrijci, Francozi, Danci,
               kakorkoli -, koliko bodo dobili za enega otroka, koliko bodo dobili za drugega
               otroka, koliko bodo za tretjega, četrtega, in tako naprej. To je neka stabilna,
               dolgoročna družinska politika v državi, ko se lahko ljudje zanesejo in zaupajo v
               državo, da jim bo omogočila, da bodo njihovi otroci lahko prišli do izobrazbe, da
               bodo imeli nenazadnje neko varnost in da bodo nenazadnje prišli do lastnega kruha.
               Tudi stanovanjske težave imajo rešene na drugačen način. Pri nas pa vedno znova
               mogoče razočarana ugotavljam, da nimamo te volje. To, da je opozorila že
               Zakonodajno-pravna služba, da se določene zadeve znotraj enega zakona postavljajo z
               veljavnostjo v nekem drugem letu, pa starši nimajo časa, mogoče niti ne znanja, da bi
               lahko sledili, katera pravica jim katero leto in kateri mesec pride. Ko smo imeli
               informativne izračune ali pa obvestila glede otroškega dodatka… Vi se dobro spomnite,
               predvsem verjetno predstavniki na ministrstvu, pa mogoče tudi kateri od staršev. V
               preteklosti si dobil obvestilo - mislim, da je bilo to še pred letom 2012 -, da ti bo
               tega in tega meseca potekel otroški dodatek in so te opozorili, da si bil ti ponovno
               pozoren in prošnjo za otroški dodatek vložil. Potem se je reklo: »Varčevalni ukrepi,
               Zakon o uveljavljanju iz javnih sredstev. Dajmo to, bo treba nekje zmanjšati stroške.
               Tu so veliki stroški, tukaj bomo imeli prihranke.« In smo to seveda ukinili. Hkrati
               smo seveda povzročili, da je mogoče nek, pa ne bom rekla, da je malomaren starš,
               ampak obremenjen starš pozabil vložiti vlogo za otroški dodatek. Vprašajte delavce na
               centrih za socialno delo, koliko je bilo teh primerov. Seveda je bilo podtalno, ko se
               je pripravljal zakon, verjetno upanje, da bo takih čim več, ker bo država na račun
               njih, ki bodo pozabili, nekaj prihranila. To je bilo sprejeto leta 2011. In dejansko
               so. Marsikdo je prišel v poslansko pisarno in je rekel: »Prosim za pomoč, pozabil
               sem. Pet mesecev je šlo skozi.« En gospod je prišel pri petih mesecih za pet
               mladoletnih otrok – tisoč evrov. A veste, ali je bil to ukrep družinske politike ali
               je bil to ukrep socialne politike? Ker, če je bil to ukrep socialne politike, je bil
               on ob tisoč evrov. Ker, če je bil to ukrep družinske politike, so bili lahko ti
               otroci – to govorim še o časih, ko ni bilo brezplačne malice ali kosila za take, bom
               rekla, socialno šibkejše družine – tudi ob malico. Kdo se je vprašal? Ko se
               sprejemajo spremembe na družinski politiki… Verjemite, da v Novi Sloveniji želimo
               dobre spremembe; da smo tako v stiku z ljudmi kot vi in jaz mislim, da imajo vsi
               ljudje enake želje, da lahko normalno preživijo svoje otroke. Tudi, če pogledam, pa
               sem vesela, da se ta del črta, bi mi iz želje, da bi vse nadzirali, želeli spet vse
               obrniti na glavo, tudi v tem zakonu. Sama sem osebno, pa tudi v Novi Sloveniji smo
               dali amandma k 5. členu, ki se dejansko ne strinja s tem, da bi imeli določena
               podjetja, ki bodo dajala <stage type="mag"/><stage>(nadaljevanje)</stage> neke pakete ob rojstvu otroka. Vesela sem, da bo ta
               možnost zdaj dosegljiva za vse in da se to odpravlja, pa vendarle ne morem nazaj v
               čase, ko sem tudi sama videla, kako je to delovalo. Še leta 1994 smo imeli na voljo
               dva paketa do leta 2000. Leta 2000 so bili na voljo trije ali štirje paketi. Leta
               2008 je bila že možnost, če se ne motim, nekega… Leta 2010 je bilo denarno
               nadomestilo za to. Ampak glejte, se mi zdi, da… Tako kot je povedal Kordiš. Starši se
               bodo sami odločili, kaj bodo za svojega otroka imeli, ne moremo mi favorizirati
               določene ponudnike storitev. Lahko je razpis še tako, bom rekla, odprt in širok, pa
               vendarle – kakšne pa imamo izkušnje z nekimi javnimi razpisi? Da je vedno, vedno
               napisan za nekoga. Jaz bom zelo vesela, če bo do tega – ampak upam, da se bo ta člen
               res črtal – prišlo. Starši grejo lahko po plenice, je vseeno kam, če imajo denar –
               ali v Mercator, zdaj bom delala reklamo, ali h kateremukoli ponudniku, ne bom delala
               reklame, h kateremukoli ponudniku, ne k tistemu, ki si bo na ne vem kakšen način
               izboril, da bo vključen na razpis. To je nepošteno. In tudi – lahko si kupiš rabljen
               voziček. Zakaj pa rabiš, ne vem, mogoče pri prvem, pri petem ali pa pri sedmem otroku
               nov voziček? Dajmo možnost, da si jo bo sam kupil. Zakaj rabiš novo posteljico? Lahko
               kupiš rabljeno. Hočem poudariti, zakaj se mi zdi pomembno, da ostane denar. Saj
               mogoče ne rabijo ne vem kakšnih stvari, mogoče pa je treba kupiti otroško hrano.
               Dajmo staršem možnost. Govorimo, da želimo in spodbujamo, da se partnerja med sabo
               vse dogovorita, po drugi strani pa jih s takim predlogom zavezujemo, da bodo morali
               narediti tisto, kar bomo mi napisali, kar bo država predpisala. Pa to vse preveč
               posegamo, kaj bodo delali. Dajmo jih spodbuditi, da bodo delali dobro in da bo otrok
               res njihova največja korist.</p>
               <p>Še bi želela povedati, pa se mi zdi, da je tudi prav, pa sem bom tukaj dotaknila, ker
               smo pri Zakonu o starševskem varstvu in družinskih prejemkih, tudi dodatka za velike
               družine. Mogoče je zelo lepo in zelo pohvalno, da je zdaj tudi za vse dosegljiv, pa
               vendarle, spoštovani predstavniki ministrstva, se mi zdi, da je potrebno pogledati
               tudi, koliko je vsak otrok vreden. Predvsem iz vidika, se mi zdi, da je v družini,
               kjer so trije otroci, ali pa tam, kjer jih je deset, vsak otrok enakovreden. Vsak
               otrok je enakovreden. Po predlagani lestvici, ki jo imamo, pa temu ni tako. Žal. V
               družini s tremi otroki je en otrok vreden 131 evrov, v družini z desetimi otroki pa
               je vsak otrok vreden 48 evrov. Kakšna družinska politika je to? Ali je to politika,
               ki spodbuja odločitve staršev, si boste odgovarjali sami. Če pa je v družini šest
               otrok, je pa vsak vreden 80 evrov. Ja, to lestvico imam pred sabo.</p>
               <p>To sem povedala zato, da se hkrati navežem na zadevo vinjet, ki jih urejate tudi v
               tem zakonu. Vinjete je potrebno kupiti do danes. Žal ti starši danes ne vedo, kako in
               kaj bodo refundirali oziroma kako in kaj bo. Se pravi, da je zakon mogoče prišel
               nekoliko prepozno ali pa se ga prej ni želelo dati. Vse te poti in iskanja, na kakšen
               način, se mi zdi, da res niso spodbudne, no. Tukaj vsi govorimo, da želimo imeti neko
               vitko državo, kjer bo vse jasno in hitro, in tako naprej, so take zadeve, ki dejansko
               nekoga morda blokirajo. A veste, saj nimajo časa samo razmišljati, kako, po kakšnih
               poteh bo prišel do te vinjete, saj je treba še delati<stage type="mag"/><stage>(nadaljevanje)</stage> in preživeti v življenju. Zadeve bi morale tukaj
               biti zelo enostavne.</p>
               <p>Ne vem… Sama obžalujem, da se teh varčevalnih ukrepov na področju družine ne odpravi
               naenkrat v celoti, predvsem pa da se pogleda vse tiste ukrepe, ki so mogoče omejili
               ali pa zajezili, še leta 2012 Zakon o uravnoteženju javnih financ, ki so bili
               začasni, pa so se potem leta 2014, 2015 dejansko prenesli v trajne, pa le pogleda,
               kolikšen strošek je to za državo. Ne morem mimo štipendij. 300 tisoč evrov letno bi
               bile, če bi se štipendije sprostile do 64 %. Se mi zdi nerazumljivo, zakaj se varčuje
               in disciplinira tudi študente in dijake, ko pa jim po drugi strani otežujemo študije,
               ko jim zmanjšujemo možnosti oziroma urejamo ali pa določamo v kolikšnem času morajo
               doštudirati, seveda na nek način kot odgovorna mama to podpiram, pa vendarle jim je
               treba dati možnost, da v sklopu družinske politike prejmejo štipendijo, doštudirajo v
               roku in da lahko normalno študirajo, brez da bi obiskovali še kakšno delo, ki jim
               seveda jemlje čas, nenazadnje za druženje, rekreacijo in pa za študij.</p>
            </sp>
            <sp xml:id="SDT7-OZDDSZII-redna-51-2018-01-31.sp15">

               <speaker>PREDSEDNIK UROŠ PRIKL:</speaker>

               <p>Hvala lepa, kolegica Dimic.</p>
               <p>Mene je samo malo zmotilo to vrednotenje oziroma vrednost otrok. Seveda so vsi otroci
               enakovredni, čisto nobenih razhajanj ni tukaj, je pa seveda res … Pri otroškem
               dodatku, če pogledaš, ker je pač ena kaskadna lestvica, prejemajo eni starši glede na
               prejemek družine nižjo ali višjo višino otroškega dodatka, česar pa absolutno ne
               moremo enačiti z vrednostjo otrok, katerih starši prejemajo nižje ali višje otroške
               dodatke. To sem imel… Mislim, to me je spodbudilo, da komentiram oziroma da ti
               repliciram. Verjetno boš pa v nadaljevanju še razpravljala na to temo.oglašanje iz
               dvorane/ Ja, ko boš…</p>
               <p>Proceduralno. Ja, ja. Kolegica Dimic, imaš proceduralno.</p>
               <p>Izvoli.</p>
            </sp>
            <sp xml:id="SDT7-OZDDSZII-redna-51-2018-01-31.sp16">

               <speaker>IVA DIMIC (PS NSi):</speaker>

               <p>Ja, poglejte, spoštovani predsednik, moj proceduralni predlog je, da tudi vi ne
               mešate tega, kar sem govorila. Eno je res, da sem govorila o otroškem dodatku, jaz pa
               sem govorila o dodatku za veliko družino. To sta dve povsem različni stvari. Govorila
               sem o dodatku za veliko družino. V dodatku za veliko družino, ki je trenutno 395
               evrov, če se ne motim, za tri otroke, pride na posameznega otroka 131 evrov. Govorim
               pa o dodatku za veliko družino. Če je v družini sedem otrok, je pa skupni dohodek 480
               evrov in pride na otroka 68 evrov. O tem sem govorila in to ni vezano na otroški
               dodatek. Jaz govorim o splošnem dodatku za veliko družino, ki pa je pokazatelj, kako
               nesorazmeren je glede na število otrok. Pričakujem, da bi bili v takem primeru otroci
               iz velikih družin vsaj malo bolj izenačeni s tistimi, ki so v manj številčnejših.
               Samo to. Moj proceduralni predlog je, da ne mešate otroških dodatkov in univerzalnega
               dodatka za veliko družino.</p>
            </sp>
            <sp xml:id="SDT7-OZDDSZII-redna-51-2018-01-31.sp17">

               <speaker>PREDSEDNIK UROŠ PRIKL:</speaker>

               <p>Hvala lepa za ta proceduralni predlog.</p>
               <p>Jaz še kako dobro ločujem družinske prejemke, ker sem dolgo vrsto let delal na tem
               področju, razbiram pa, da bi želeli verjetno več višin dodatka za veliko družino.</p>
               <p>Vidim pa, da mi je pomahala državna sekretarka in želi podati kakšna pojasnila na
               dosedanje razprave.</p>
               <p>Gospa Vukova, izvolite.</p>
            </sp>
            <sp xml:id="SDT7-OZDDSZII-redna-51-2018-01-31.sp18">

               <speaker>MARTINA VUK:</speaker>

               <p>Ja, hvala lepa.</p>
               <p>Na nekatere razprave bi se odzvala oziroma na nekatere zadeve, ki so bile
               izpostavljene, mogoče tudi zaradi napačnega razumevanja ali pa ker nismo dovolj dobro
               pojasnili namena posameznih ukrepov.</p>
               <p>Pa naj grem najprej na dobroimetje … Torej, pomoč ob rojstvu otroka, če bo ta zakon
               sprejet, bo pripadla vsakemu otroku, ki se bo rodil oziroma ki se je rodil od 1. 1.
                  2018<stage type="mag"/><stage>(nadaljevanje)</stage> dalje, ne glede
               na cenzus, vsakemu otroku. Predlagano je, da je v letošnjem letu, pa, če bo sprejet
               amandma, tudi še v naslednjem letu ta pomoč ob rojstvu otroka v denarnem znesku, in
               trenutno ta znaša 260 evrov. Gre za enkratni znesek ob rojstvu otroka, za naprej, od
               leta 2020 naprej pa je predlagano, da bi se ta pomoč ob rojstvu otroka upoštevala kot
               dobroimetje. Ne gre za paket, ne gre za prakso, ki je bila vzpostavljena v
               preteklosti, da si torej izbral ali tip paketa ali pa si skupaj sestavljal izdelke,
               ki so bili ponujeni. Gre za to - koncept je podoben, kot so na primer študentski boni
               -, da so izbrani vsi ponudniki, ki ponujajo karkoli, kar se tiče stvari za otroka, pa
               najsi gre za pohištvo, otroško prehrano, plenice, negovalno kozmetiko, karkoli, kakor
               hočete široko. Skratka, vsi izdelki, ki so potrebni za nego, vzgojo, opremljenost
               otroka, obleke. Karkoli. Ponudniki bi bili na ta način izbrani, ne po najnižji ceni,
               ponudniki bi bili izbrani in starši bi lahko teh 260 evrov v obliki dobroimetja
               koristili v prvem letu otrokovega življenja kolikokrat koli, pač do skupnega zneska,
               kjerkoli bi se ti ponudniki nanašali. Gre samo zato, da je to neka naklonjenost, če
               hočete, darilo države vsakemu otroku, ki se rodi in zato je prav, da vsak tak otrok
               nekaj od tega ima. Pa saj pravim, lahko govorimo o plenicah, lahko govorimo o
               negovalnih kremah, lahko govorimo o otroški prehrani, o adaptiranemu mleku, o
               čemerkoli. Zagotovo vsak v tej državi kaj kupi za svojega otroka. Ni treba, da gre za
               pohištvo, za nove vozičke ali karkoli podobnega. Ni treba, da je temu namenjeno.
               Tukaj je mišljen zelo širok diapazon ponudnikov. Še vedno pa je prehodno obdobje dveh
               let in če kdorkoli ugotovi, v naslednjih osmih mesecih bo že lahko ugotovil, da se
               tega ne bo šel, da je koncept urejanja tega področja drugačen, bo še veliko časa za
               to, da se zakon spremeni in da se ta zadeva ukine ali kakorkoli predrugači. Nam se je
               zdelo pomembno tudi to sporočilo, ki ga dajemo s tem dobroimetjem. Tukaj absolutno ne
               ločujemo med dobro stoječimi starši, manj stoječimi, težkim socialnim položaj ali
               kakorkoli. V ničimer se to ni nanašalo na tiste starše ali otroke iz težjega gmotnega
               položaja. V ničemer se to na njih ne nanaša in nikoli, to vedno poudarjamo, ni naše
               stališče, da bi starši, ki imajo pač manj sredstev ali manj premoženja, kakorkoli
               slabše skrbeli za svoje otroke ali jih celo imeli manj radi ali se kakorkoli do njih
               slabše obnašali. Absolutno nikoli, nikoli ne bo podana ta trditev. Vsaj iz mojih ust
               jih ne boste nikoli slišali in tudi ne bi smela biti v okviru družinske ali pa
               socialne politike ali katerekoli politike na splošno. Toliko, kar se tiče
               dobroimetja.</p>
               <p>Kar se tiče vinjet … Dozdajšnji sistem, ki pač trenutno še velja in se bo zdaj
               spremenil, je bil tak, da so starši kupili vinjeto iz velikih družin, torej to, ki je
               dražja vinjeta, zato ker so kupovali za kombije, in so potem ta svoj račun
               uveljavljali pri Rdečem križu, ki je dobil donacijo Darsa, če hočete zdaj celo pot,
               kako je zadeva potekala, in Rdeči križ je potem izplačal razliko med navadno vinjeto
               in med to dražjo vinjeto tistim, ki so to uveljavljali. Zdaj bo to sistemsko urejeno
               in bo to pravica in od te vinjete, ki so jo že kupili za letošnje leto ali jo bodo še
               danes ali kadarkoli v prihodnje, bodo enako uveljavljali, ko bo zakon sprejet in
               zakon bo predvidoma sprejet v februarju, torej naslednji mesec in bo začel potem
               veljati takoj, in bodo lahko enako uveljavljali in dobili izplačano to razliko. Samo,
               da bo zdaj pravna podlaga sistemsko urejena in ne bo težav tudi v prihodnje glede
               tega. <stage type="mag"/><stage>(nadaljevanje)</stage> Enako velja
               seveda tudi za invalide.</p>
               <p>Potem, kar se tiče, bilo je rečeno glede tega, da starši spregledajo datume, do kdaj
               veljajo odločbe … Ta zakon sicer tega ne ureja. Zelo široko smo se dotaknili vseh
               pravic iz javnih sredstev, vse družinske, socialne in še kakšne politike, ampak, kar
               bi pa vendarle želela izpostaviti, je, da je bila v tem Državnem zboru že sprejeta
               sprememba zakonodaje, ki se nanaša na informativni izračun. Informativni izračun bo
               prinesel to, da bodo starši vložili samo prvo vlogo, torej po rojstvu otroka ali ob
               vključitvi v vrtec ali odvisno pač, katero pravico bodo uveljavljali. Samo prvo
               vlogo, potem pa bo vsako leto vsakič sproti po uradni dolžnosti center za socialno
               delo ugotovil, ali ta pravica še obstaja in jim poslal odločbo in se ne bo moglo
               zgoditi, da bi kakorkoli zamudili datum ali da bi morali plačati polno ceno ali da bi
               kakorkoli spregledali, kdaj ta njihova pravica poteče. Uveden bo avtomatizem, ravno
               zato, da ne bi bilo očitkov, da se varčuje, in da se olajša staršem, da jim ni treba
               spremljati vseh teh datumov in jim biti pozorni na oddajo vlog. Čeprav, a ne, eno od
               tistih aktivnih državljanstev je tudi to, da pač uveljavljaš pravice, pa vendarle je
               prav in ni v redu, da so na primer dobili mesec, dva, kakorkoli polno plačilo vrtca
               ali kaj podobnega. Zato smo šli v ta informativni izračun, ki bo bistveno olajšal
               staršem to vlaganje vlog oziroma jih ne bo treba vlagati.</p>
               <p>Glede sproščanja štipendij … Če bi šli na 64 %, so finančne posledice 10 milijonov,
               ne 300 tisoč. Samo toliko. Žal nam letošnji proračun ni omogočal tega, da bi
               sprostili tudi varčevalne ukrepe v celoti na štipendijah, ker bi to pomenilo dodatnih
               10 milijonov evrov.</p>
               <p>Kar pa se tiče dodatka za velike družine … Dodatek za velike družine obstaja v dveh
               višinah, izplača se enkrat letno. Za vse tiste družine, ki imajo tri otroke, je nižja
               višina, za štiri ali več otrok je višja višina. Enkrat letno. Tukaj ne gre za to, da
               bi otroke vrednotili, koliko je kdo vreden, ker potem otroci, tam, kjer je en sam ali
               kjer sta dva, niso nič vredni. Absolutno ne gre za to. Gre, podobno kot pri pomoči ob
               rojstvu otroka, za podporo države ali pa da država opazi in podpre na način
               enkratnega letnega zneska družino, ki ima tri ali več otrok in jim nakloni ta znesek.
               Nikakor se ne želi vrednotiti otrok, je pa na primer pri lestvici otroških dodatkov
               dana spodbuda ravno na način, da prvi, drugi, tretji otrok otroški dodatek narašča in
               potem imajo vsi nad tretjim ta najvišji znesek otroškega dodatka po lestvici, kot
               pripada. Ne zaradi stroškovnega naraščanja, ampak zato da je neka naklonjenost in
               spodbuda tudi iz vidika natalitetne politike, če želite.</p>
               <p>Hvala.</p>
            </sp>
            <sp xml:id="SDT7-OZDDSZII-redna-51-2018-01-31.sp19">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Naslednja je k razpravi prijavljena kolegica Marija Bačič.</p>
               <p>Izvoli.</p>
            </sp>
            <sp xml:id="SDT7-OZDDSZII-redna-51-2018-01-31.sp20">

               <speaker>MARIJA BAČIČ (PS SD):</speaker>

               <p>Hvala, gospod predsednik, za besedo. Lepo pozdravljeni.</p>
               <p>Torej, tudi Socialni demokrati vsekakor podpiramo to novelo zakona, ker gre v korist
               družinam in otrokom.</p>
               <p>Če se spomnimo na leto 2012, ko je bil uveden ZUJF, ki je najbolj posegel v družinske
               prejemke in omejil in znižal višino številnih pravic. Se pravi, posegel je na
               področje, ki zadeva mlade družine in s tem v družbi tudi povzročil strah pred
               prihodnostjo. Torej, mlade družine se iz negotovosti niso upale načrtovati družine in
               zato je bila tudi nižja rodnost. K sreči so se leta 2014 že z Zakonom o družinski
               politiki začele počasi sproščati in boljšati te pravice. Najprej seveda glede
               subvencije šolske prehrane, potem otroških dodatkov, in tako naprej.</p>
               <p>V tem zakonu je veliko dobrega in veliko sproščanja teh dodatkov, predvsem za
               družine, tako kot je bilo že vse povedano – od očetovskega dopusta do <stage type="mag"/><stage>(nadaljevanje)</stage> enkratne pomoči pri
               rojstvu otrok, kar zelo pozdravljam, pa tudi do dopusta staršem posvojiteljem,
               mislim, da tega ni bilo, pa do nakupa vinjete, in tako naprej. Jaz ne vidim ničesar
               slabega pri tem dobroimetju, ki ga bomo pač uvedli pri mladih družinah, ki ga bodo
               prejeli v enkratnem znesku. Saj to ni ne vem kakšen znesek, da bi zdaj ne vem kaj s
               tem, nekdo obogatel, ampak vendarle je namenjen otroku. Veste, mali otrok veliko
               potrebuje. Ne samo vozička, voziček se lahko kupi, ampak tu so stvari, ki si jih ne
               morejo izposodit ali jih dobit iz druge roke – to so stekleničke, dude, pleničke,…
               Dobro, pleničke lahko kupijo kjerkoli, ampak upam, da bodo predlagatelji vendarle
               poiskali najbolj ugodne rešitve, da bodo lahko te mlade družine tudi poceni ali pa
               najceneje kupovale te stvari, ki jih otroci pravzaprav potrebujejo. Strinjam se tudi
               s temi subvencijami oziroma pomočmi pri nakupu vinjet. Zdaj, nekaj smo že imeli, kar
               izhaja iz ZIMI, to se pravi za invalide, da so že imeli pravico do nakupa teh vinjet,
               zdaj pa se to torej širi na velike družine. Vsekakor menim, da bi se morda gospodu iz
               Zakonodajno-pravne službe pridružila, da so zakoni res razdrobljeni, eni tu in eni
               tam in da je dejansko potrebnega veliko iskanja, da najdeš pravi zakon. Tako da bi
               bilo prav, da bi bilo to nekje strnjeno oziroma povezano, da bi razumel tudi vsak
               laičen človek, ki išče tudi pravzaprav kakšne pravice. Menim, da so vse te spremembe
               in predlogi v korist družini in otroku in vsekakor jih bomo tudi podprli.</p>
               <p>Zdaj, če bi se dotaknila 7. člena, ki ga pravzaprav sedaj umikamo … Tako je – jaz
               mislim, da smo šli v korist otrokom, ki naj bi obiskovali šolo, kar je za vsakega
               otroka, za opismenjevanje, za socializacijo in za vse druge stvari seveda koristno.
               Vendar nekako smo se vseeno tudi v poslanski skupini pogovarjali, da, kakorkoli bomo
               kaznovali starše, ne bi bilo prav, ker mislim, da tu ne bi bilo učinka. Pač, šole
               imajo drugačne vzvode in tudi v sodelovanju s centrom za socialno delo se lahko
               nekako sugerira staršem in se jim predstavi potrebo, kako pomembna je vzgoja in
               izobraževanje.</p>
               <p>Tako da se strinjam z vsemi našimi amandmaji in podprli bomo tudi amandma SMC in
               seveda ves, cel zakon.</p>
               <p>Hvala lepa.</p>
            </sp>
            <sp xml:id="SDT7-OZDDSZII-redna-51-2018-01-31.sp21">

               <speaker>PREDSEDNIK UROŠ PRIKL:</speaker>

               <p>Hvala lepa tudi tebi.</p>
               <p>Besedo dajem kolegu Marijanu Pojbiču.</p>
               <p>Izvoli.</p>
            </sp>
            <sp xml:id="SDT7-OZDDSZII-redna-51-2018-01-31.sp22">

               <speaker>MARIJAN POJBIČ (PS SDS):</speaker>

               <p>Spoštovani gospod predsednik.</p>
               <p>Torej, fino je bilo, da sem zdaj kar nekaj časa poslušal te razprave, tako da sem
               malo poslušal in tudi lahko slišal tisto, kar različne stranke, različni posamezniki
               tudi različno vidijo zadeve in seveda tudi Vlada.</p>
               <p>Prvo, po moji osebni oceni, v Slovenski demokratski stranki smo prepričani, da, če
               želimo govoriti o družinski politiki, če želimo govoriti o kvalitetnem življenju v
               tej naši ali katerikoli družbi, je zame in tudi za našo stranko ključno in temeljno,
               in to je – najprej poštena plača za pošteno delo. Če imajo družine pošteno plačo,
               normalno plačo, s katero lahko normalno živijo, niso toliko obremenjene s temi
               takšnimi in drugačnimi dodatki in lahko skozi svoje prihodke zagotavljajo vse tiste
               ključne stvari, ki so potrebne, zato da lahko tudi družina normalno funkcionira, da
               si tudi lahko privoščijo otroka več, dva otroka več ali pa tri. Če pa tega ni, kar pa
               v resnici v naši družbi ni, ker imamo privilegiran sloj, ki lahko brez vseh teh
               družinskih dodatkov super živi, lahko imajo ne vem koliko otrok, nobenega problema,
               vse brez problema preživijo, in na drugi strani vsaj 30 in več odstotkov ljudi in
               družin, <stage type="mag"/><stage>(nadaljevanje)</stage> ki živijo pod
               pragom revščine. Potem pa je treba v takih okoliščinah iskati, se pravi na področju
               sociale, takšne in drugačne možnosti, da se tem družinam pomaga. Jaz bi si želel in
               tudi v Slovenski demokratski stranki si želimo, da bi živeli v državi, kjer bi
               veljalo tisto, kar sem prvo govoril, vse ostalo, vse to, kar pa se danes tukaj
               pogovarjamo, pa mora biti stimulacija ali pa stimulativni del za družine, za rodnost.
               Da se bodo ljudje še dodatno odločali za otroke, in tako dalje, če bodo imeli poleg
               vsega tistega osnovnega zagotovljene še te dodatke, ki so vezani na družinsko
               politiko, ki pa mora biti v vsaki družbi, v vsaki državi.</p>
               <p>Jaz sem danes poslušal tudi predstavnika Zakonodajno-pravne službe, tudi gospo Bačič,
               ki si je malo pred tem na to temo dovolila reči nekaj stavkov, me pa moti tudi, bom
               rekel, s strani gospe Bačič, verjetno pa še ni toliko časa v Državnem zboru, ampak
               stranka SD pokriva socialo že ne vem koliko časa. Koliko mandatov? In potem ravno
               taki poslanci iz take stranke govorijo, kaj bi bilo potrebno narediti, niso pa
               naredili nič, da bi se ta problematika rešila, da ne bi imeli takega stanja, da danes
               spet sprejemamo zakonodajo, ki je enostavno težko razumljiva, na to so opozorili tudi
               predstavniki Zakonodajno-pravne službe, ki je zakomplicirana in ki bo še nadalje
               komplicirala razumevanje te zakonodaje, ker imamo recimo pet, šest, ne vem koliko
               zakonov na tem področju, ko govorimo o uveljavljanju pravic iz javnih sredstev. To je
               problem, ki ga je treba prvovrstno in čim prej urediti – da se bo vedelo, kaj jasno
               določa kateri zakon in kaj lahko iz tega zakona potegneš, predvsem tisti, ki se jih
               ta zakon dotika. Če bomo to razumeli, potem ne bomo sprejemali takšne zakonodaje, na
               takšen način, temveč bomo začeli sistemsko iskati resnično sistemske rešitve.
               Socialni demokrati, ki so toliko časa v Državnem zboru in pokrivajo področje sociale,
               bi morali že zdavnaj te rešitve prinesti na mizo, ne pa da tukaj kritizirajo, da je
               stanje takšno, kot je. To pa mene strašno moti. To pa je zame strašno neodgovorno in
               da ne bom rekel še kaj. Hkrati tukaj pa moram opozoriti tudi še na to stvar, in tukaj
               lahko dodam tudi Desus, moram dodati tudi Desus, ker je v vsaki vladi in je velik
               zagovornik socialnih pravic, in tako dalje. Prav bi bilo, da to, kar je danes slišal,
               upam, da je po toliko mandatih že razumel, da je treba te stvari začeti reševati.</p>
               <p>Še nekaj … Poglejte, spoštovane kolegice in kolegi iz koalicije, jaz nimam čisto nič
               proti, če se sprejemajo pametne rešitve, če se predlagajo dobre rešitve, če se
               predlagajo stvari, ki gredo v korist državljank in državljanov, ki gredo v korist
               tistim, ki najtežje živijo v tej družbi. Hvala bogu, vsako tako stvar podpiramo, zato
               bomo ta zakon tudi podprli. Hkrati pa vam povem – štiri mesece je do volitev. Kje ste
               bili tri leta in pol do zdaj? Kje je bil Desus, kje so bili Socialni demokrati? Za
               SMC tega ne govorim, ker so prvič v vladi, ampak za Desus in Socialne demokrate pa
               absolutno. Kje ste bili tri leta in pol? Zdaj, pred volitvami, se pravi zdaj boste
               zadnja dva meseca stisnili vse, kar je mogoče, samo zato da bi poskušali, da ne bom
               uporabil grdega izraza, ampak da boste poskušali zavesti volivke in volivce na
               naslednjih državnozborskih volitvah. To se mi zdi izjemno nekorektno, skrajno
               nesramno, da počenjate na takšen način. Zakaj tega zakona niste prinesli v prvem letu
               vašega mandata? Zakaj? Vas sprašujem. To mi povejte. Naj mi kdo navede en racionalni
               razlog. Gospodarska rast je bila nad 2 in pol odstotka; če ne v prvem, pa v drugem
               zagotovo. Ko je bil sprejet ZUJF, je bilo jasno napovedano, kaj je potrebno narediti
               takoj, ko bo 2 in pol odstotna gospodarska rast in ta koalicija, ta Vlada, predvsem
               pa resor, ki ga vodi SD, je imela vse možnosti. Predvsem pa resor, ki ga vodi SD. Od
               tega ni bilo narejenega nič, zdaj, ko potrebujejo glasove ubogega naroda, zdaj pa ni
               problema, zdaj pa bodo prinašali zakonodajo, ki bo začela veljati praktično v času
               nove vlade. Zdaj pa ni problema. Kje pa ste bili tri leta in pol? To je zame zelo
               pomembno in morda celo temeljno vprašanje. Upam, da se Slovenke in Slovenci ne bodo
               več dali zmesti na tak način, kot je to bilo v preteklosti. Vsak, ki je <stage type="mag"/><stage>(nadaljevanje)</stage> prevzel vodenje države,
               mora imeti tudi določeno odgovornost in ko je vlada mimo, se mora vedeti, kaj je
               naredil, ne pa da zadnje tri, štiri mesece vloži petdeset zakonov, prej pa vsega
               skupaj tri ali pet, ne bom rekel koliko, govorim v narekovajih o številu zakonov, da
               se ne bomo napačno razumeli.</p>
               <p>Povem pa, da ta zakon ima dobre rešitve. Danes je bilo veliko pripomb na tak in
               drugačen način na določene člene že izrečenih. Jaz tega ne bom ponavljal, ker je
               jasno. Recimo, s tem razpisom, zato da bo lahko nekdo kupil plenice, da bo lahko
               nekdo kupil to in to, se bo štiri, pet, šest, sedem ali pa deset podjetij
               favoriziralo. To je za mene nedopustno, nesprejemljivo. Kaj pa, če bo kateri starš
               hotel v Avstrijo kupiti plenice? Z našimi boni, ki jih bo tu dobil ali pa kakorkoli,
               ta dobropis, tega ne bo mogel narediti, pa bo tam ceneje. Kdo ima pravico določati
               pravila? Se pravi, da boš ti dobil nek dobropis, pa ti bo določilo teh pet, šest, ki
               jih lahko, med drugim govorim, lahko nekdo favorizira, ki pripravlja razpise. To smo
               pri nas doživeli že milijonkrat in upam, da se bomo temu izognili, da si tega ne bomo
               dovolili. Da pa ne govorim o resorju, ki vodi socialno politiko. Tem ljudem pa
               absolutno ne zaupam. Absolutno ne zaupam, zato ker vidimo, kaj se dogaja na tem
               področju, ker vidimo, kako ena politika, in to je politika SD, drži pod kontrolo
               celotni socialni sistem. Celotni socialni sistem. In koliko je tam denarja, ki gre za
               čisto druge stvari, ne za tisto, kar bi moralo iti. Upam, da bo prišlo do spremembe
               na tem področju tudi v naslednji vladi, da se ta resor enkrat vzame iz rok Socialnim
               demokratom in se takrat šele pogleda za nazaj, štiri, pet let, kam vse je šel denar.
               In potem boste videli, kakšni bodo rezultati. Jaz sem prepričan, da bodo takšni, kot
               jaz govorim. Je pa to žalostno. Iz dneva v dan se dogaja in iz dneva v dan gre denar
               nekam, ne pa tja, kamor bi moral iti. Na drugi strani pa še sprejemamo komplicirane
               zakone, tako da na koncu tisti, ki izvajajo zakon, ne vejo več sami, za kaj se gre,
               kaj pa šele tisti, ki so soudeleženi po tem zakonu. Kaj pa šele tisti. Pojdite malo
               okrog po centrih za socialno delo, pa vprašajte direktorice ali direktorje okrog in
               boste videli, kaj vam bodo rekli. »Ne delajte nam tega, ker z vsakim dnem
               komplicirate življenje. Saj ne moremo več delati. Saj se ne moremo več posvetiti
               ljudem, ki so te pomoči potrebni, ampak se ukvarjamo samo še s čisto birokracijo.«
               Pojdite naokrog, pa boste videli, če se motim; pa nima veze, če sem jaz to tisti, ki
               pač pove. Jaz to povem, ker je temu tako, ker se s temi ljudmi pogovarjam, ker imam
               čisto vest. Tudi oni me opozarjajo, kaj bi bilo potrebno drugače narediti, ampak
               pravijo: »Pod vodstvom Socialnih demokratov ni šanse, nobene šanse, ker so preveč
               povezani med sabo.« In to je tisto. Če je nekdo preveč časa na nekem mestu, kjer ima
               pravice za odločanje, pač stvari ne gredo v pravo smer. Prej kot slej se naredi krog,
               prej kot slej se naredi veriga, prej kot slej se naredijo veze, ki so potem slabe za
               družbo, v interesu katere pa bi morala tista zadeva delati. In to je to in na tem bo
               potrebno nekaj narediti. Potem je treba na tem nekaj narediti, ker je čas že tako ali
               tako pred volitvami, ker je tako ali tako ta zakonodaja vložena ne zaradi tega, da bi
               se pomagalo velikim družinam in tako dalje, absolutno ne zato, ampak zato da se zdaj
               štarta na glasove. Zaradi tega. Je pa potrebna. Je pa potrebna in zato jo bomo mi
               podprli. To se mi zdi nepravično in nepošteno in zato sem jaz odprl na to temo tudi
               malo širšo razpravo, ne pa zlonamerno. Še vedno verjamem in upam, da kdorkoli bo v
               naslednji vladi - meni je čisto vseeno, ni pomembno, katera stranka bo -, upam, da
               bodo te stvari naredili drugače, da se bodo ti lobiji in ti primati po posameznih
               področjih razbili in da se bo začelo delati resnično v korist tistih, ki to korist
               potrebujejo. To pa so državljanke in državljani, predvsem tisti, ki se iz dneva v dan
               težko prebijajo in ki si v idealnih situacijah praktično ne morejo privoščiti
               štiričlanske ali pa petčlanske družine ali pa si jo izjemno težko. Izjemno težko.
               Imamo pa na drugi strani tudi določene skupine, ki to zlorabljajo in izkoriščajo na
               deseto potenco. To vsi vemo, ki tukaj sedimo, zato je potrebno kakšno stvar včasih
               narediti na nek tak način, da se tudi te izkoriščevalce omeji do neke točke. Ne da
               eni delamo, se trudimo, borimo za to, da nekdo drug pa izkorišča. Ne glede na to, ko
               govorimo mi o otrokovi pravici, ker velikokrat do tega, kar iz tega pride ven, do
               otroka niti v sanjah ne pride. Niti v sanjah. Ta sredstva, ki grejo za velike
               družine. Nosijo zlate verižice, ne vem, toliko uhanov, vozijo se z mercedesi, in tako
               dalje. Dragi moji, to ni socialna politika, to ni namen teh, to ni družinska
               politika. In tudi na to je treba biti pozoren. Tudi na to je treba biti pozoren.
                  <stage type="mag"/><stage>(nadaljevanje)</stage> Zato, ko
               zakonodajalec - katerikoli že je, nima veze, kdo je na oblasti – pripravlja karkoli,
               mora biti na te stvari tudi pozoren. In tudi, kolikor se le da, omogočiti, da gre ta
               denar, ki gre iz tega naslova, resnično v otrokovo korist. To pa je naša primarna
               zgodba. Na žalost pa v danih okoliščinah temu v velikem delu ni tako. To je tisto,
               kar mene osebno skrbi. Nič nam ne pomaga zakon na zakon, če se v resnici stvari ne
               izvajajo, ljudje pa izvajajo stvari. Če ti tiste, ki morajo izvajati zadevo,
               obremeniš z birokratskimi ovirami, da se nimajo časa ukvarjati s posameznikom, potem
               je stanje takšno, kakršno je v naši družbi. Ravno o tem sem danes govoril – da je
               treba te klike presekati. Nima veze, kdo bo vodil to državo, ali bojo to v SMC, ali
               bo to Desus ali bo to katera druga stranka. Meni je čisto vseeno, bistveno pa je, da
               se presekajo ti kanali in enkrat preprečimo, da bo denar odtekal v napačne stvari, in
               da bo odtekal tja, kamor smo rekli, ko govorimo o otrokovih pravicah – da bo otrok
               nekaj imel. Jaz vem, kaj to pomeni, jaz imam sam otroka, zdaj imam tudi dve
               »vnukici«, na kateri sem ponosen, in vem, kako je to. Tako da, tisti, ki nima
               nobenega otroka, ki ga še nikoli ni imel, zelo težko o tem kvalitetno razpravlja.</p>
               <p>Hvala lepa.</p>
            </sp>
            <sp xml:id="SDT7-OZDDSZII-redna-51-2018-01-31.sp23">

               <speaker>PREDSEDNIK UROŠ PRIKL:</speaker>

               <p>Hvala lepa, kolega Marijan.</p>
               <p>Jaz moram seveda tukaj reči, da se v marsičem strinjam s tvojo razpravo, bi te pa rad
               opozoril samo na eno zadevo. Tudi mene nekoliko preseneča v zadnjem času, da je mnogo
               zakonov vloženih na teme našega odbora, ampak ti sam kot eden izmed najbolj aktivnih
               članov tega odbora veš, to si dovolim tukaj reči, da je skozi cel mandat naš odbor
               vse prej kot miroval in bil vse prej kot neaktiven. Tako da, različni zakoni, tako s
               področja sociale, pa zaposlovanja, pa dela in družine, in tako dalje, so se relativno
               cel mandat zelo intenzivno kopičili oziroma ne kopičili, tukaj smo imeli intenzivne
               razprave na posamezna področja, je pa seveda res, da nas nekaj zakonov, ki so
               vloženi, še čaka in verjamem, da bomo skupaj zmogli napor, da jih sprejmemo in da jih
               še skozi postopek, torej skozi proceduro še izboljšamo, kolikor se pač le da. Tukaj
               računam, če sem iskren, tudi na tvojo konstruktivno držo.</p>
               <p>Mi želiš repl… Proceduralno.</p>
               <p>Izvoli.</p>
            </sp>
            <sp xml:id="SDT7-OZDDSZII-redna-51-2018-01-31.sp24">

               <speaker>MARIJAN POJBIČ (PS SDS):</speaker>

               <p>Spoštovani gospod predsednik, s tem, kar si do zdaj povedal, se strinjam, ampak
               proceduralno pa bi rad opozoril – to, kar je delal odbor, to, kar je delala Združena
               levica, to, kar so delale tudi ostale stranke, ki smo na tem odboru, so delale to
               zato, ker Vlada ni naredila svojega dela. Stranke ne bi potrebovale vlagati toliko in
               toliko zakonodaje, če bi Vlada opravila svoje delo. Ampak ga ni. Ga ni! To je ključni
               problem. Tu nisi, predsednik, kriv za to in tudi ne poslanci, ki tukaj sedimo. Vi bi
               lahko, ker imate vzvode v svojih rokah, pritisnili na Vlado, da bi to naredila, da
               tega ne bi nosila zadnje štiri mesece v Državni zbor in bi to naredila prej in bi
               bilo stanje drugačno in danes jaz ne bi imel česarkoli doreči. Če bi ta zakon prišel
               v proceduro v Državni zbor pred dvema letoma, bi rekel: »Ej, super, ta Vlada pa resno
               misli.« Zakaj pa moramo poslanci vlagati ne vem koliko zakonov? Saj smo jih tudi mi v
               SDS vložili in tudi ostale stranke. Zakaj? Zakaj imamo Vlado? Njena primerna naloga
               je, ve se, zakaj je tam, postavili smo jo pa mi. Torej, ne jaz, vi in bi od nje
               morali tudi ustrezno zahtevati, pa ji povedati tisto svoje, kar ji pripada, ne da
               štiri mesece pred volitvami zbira samo volilne glasove in nič drugega. Hotel sem samo
               reči, da opozorite Vlado, da naj dela, ne to, kar je, odbor v svojem tri in pol
               letnem mandatu delal. Da smo bili zelo aktivni, to pa drži, to se pa strinjam.</p>
            </sp>
            <sp xml:id="SDT7-OZDDSZII-redna-51-2018-01-31.sp25">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Jaz verjamem, da so predstavniki Vlade slišali tvoj proceduralni predlog.</p>
               <p>Nadaljujemo z diskusijo oziroma razpravo.</p>
               <p>Kolegica Tanja Cink ima besedo.</p>
               <p>Izvoli.</p>
            </sp>
            <sp xml:id="SDT7-OZDDSZII-redna-51-2018-01-31.sp26">

               <speaker>MAG. TANJA CINK (PS SMC):</speaker>

               <p>Hvala.</p>
               <p>Lep pozdrav vsem skupaj tudi iz moje strani.</p>
               <p>Bom začela kar s tem, kar opozicija rada oporeka Vladi in smo tudi že danes poslušali
               … Namreč, želim poudariti, da z novelo zakona, ki je danes pred nami, Vlada ponovno,
               kot že večkrat v tem mandatu, uvaja spremembe, ki so za družine ugodnejše in
               spodbudne. Verjamem, da to ni edinkrat in prvič v tem mandatu in zaradi tega, ker bi
               si želela nabirati politične točke. Seveda se vsi zavedamo, da ne gre tudi v tej
               noveli za poglavitne spremembe, ki bi rešile <stage type="mag"/><stage>(nadaljevanje)</stage> demografski problem oziroma problem rodnosti v celoti,
               vendar pa predstavljajo nek korak naprej oziroma korak v tej smeri.</p>
               <p>Treba je poudariti tudi, da se z določenimi spremembami zasleduje vzporedno tudi
               cilje Resolucije družinske politike, ki je tudi tema današnje seje v nadaljevanju To,
               kar bi želela izpostaviti, je, da se resolucije po mojem mnenju vedno premalo
               uresničujejo, vsebinsko gledano, oziroma ne v obsegu, kot je predvideno, bodisi zato,
               ker zmanjka časa v mandatu ali dveh, odvisno pač, za kakšno obdobje se sprejemajo,
               ali pa se vmes zamenja politika in podobno. Konkretno imam pri tem v mislih višji
               znesek pomoči ob rojstvu drugega oziroma tretjega otroka in tako naprej, tudi pomoč v
               obliki dobroimetja oziroma vavčerja, s čimer se po mojem mnenju tudi zasledujejo
               interesi otroka v največji možni meri, torej, da je pomoč v takšni obliki res
               namenjena skrbi za otroka in njegovim potrebam. Sistemsko se ureja pomoč pri nakupu
               vinjete za velike družine, uvaja se starševski dopust za posvojitelje otrok, ki so že
               zaključili prvi razred, in tako naprej, da ne naštevam. Skratka, v noveli je kar
               nekaj ukrepov, ki jih resolucija predvideva, in to je vsekakor pomembno. Jaz upam, da
               bo s takšnim tempom zasledovala cilje resolucije vsaka naslednja vlada, torej tudi v
               naslednjih mandatih.</p>
               <p>Če se kratko dotaknem še amandmaja koalicije, s katerim umikamo predlog za ukinitev
               otroškega dodatka za otroke, ki ne obiskujejo pouka. Moram priznati, da sem imela pri
               tem tudi sama velike pomisleke, ali je to res pravi način za reševanje težave. Jaz
               zelo razumem problem in tudi pozdravljam namero ministrstva, da je poskušalo to
               težavo rešiti, četudi na tak način. Tudi izjemno težko bo verjetno najti neko
               ustrezno rešitev, vsekakor pa se mi zdi prav, da se o tem še enkrat razmisli, zato
               bom ta amandma podprla.</p>
               <p>Hvala.</p>
            </sp>
            <sp xml:id="SDT7-OZDDSZII-redna-51-2018-01-31.sp27">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Naslednji je k besedi prijavljen kolega Kordiš. Miha, izvoli.</p>
            </sp>
            <sp xml:id="SDT7-OZDDSZII-redna-51-2018-01-31.sp28">

               <speaker>MIHA KORDIŠ (PS Levica):</speaker>

               <p>Hvala za besedo, predsedujoči.</p>
               <p>Tri poante bi rad izpostavil oziroma tri točke bi rad naglasil.</p>
               <p>Za začetek, kar se tiče ukinjanja otroškega dodatka za družine oziroma za otroke, ki
               niso vpisani v osnovno šolo. Kolega Tabaković je govoril, da gre v takem slučaju za
               zlorabo otroka. Se strinjam. Ampak kaj je potem ukinitev otroškega dodatka taistemu
               otroku? Ja, dvojna zloraba, ki ne bo rešila ničesar. Pač, pravica do izobraževanja je
               zagotovo temeljna pravica, je razsvetljenska ideja, zagotovo jo je treba zagotoviti,
               ampak tam, kjer ta osnovna pravica izpade, moramo vedeti, da je v družbi ali pa v
               družbenem segmentu nekaj hudo, hudo narobe. Noben starš ne bo svojemu otroku odrekel
               pravice do izobraževanja kar tako, ker je to njegova kaprica. In me preseneča v tem
               kontekstu, da po dveh urah odbora ni še nihče izpostavil, da je ta ukrep
               disproporcionalno namerjen predvsem v eno skupino, vemo, katera družbena skupina ima
               največji problem z vpisovanjem otrok v šolo - Romi. In zato je ta ukrep v resnici
               tudi rasističen. Namesto da bi se vprašali po družbenih vzrokih, zakaj do takih
               fenomenov prihaja, zakaj prihaja pogosteje v določenih skupinah, se pač pripoznava,
               aha, to se dogaja, zdaj pa palico v roke in gremo; kot da jih že družbene razmere
               niso dovolj močno udarile, dajmo, naj še država udari neposredno. Mogoče kratek kurz
               iz zgodovine, kako globok je družbeni problem in s kakšnim procesom se pravzaprav tu
               ukvarjamo. Glejte, po vojni smo dobili socialno državo, dobili smo socialni dialog,
               močne delavske organizacije, na zahodu je veljala politika polne zaposlenosti,
               visokih socialnih transferjev in tako naprej. <stage type="mag"/><stage>(nadaljevanje)</stage> Po krizi kapitalizma v 70. letih so se institucije
               dela začele sesuvati, ker je pobudo prevzela stran kapitala in šla v demontažo
               socialne države, v liberalizacijo delovnopravne zakonodaje, s politikami prostega
               trga je zavladala celotni družbi. No, in eden izmed učinkov tega procesa, ki je na
               delu tudi v Republiki Sloveniji v zadnjih 25 letih, eden od učinkov tega procesa je
               bil, da so se ljudje pod pritiskom preživetja začeli zatekati v arhaične družbene
               strukture, prva med njimi zagotovo patriarhat. A veste, ker je tam nek učenec oziroma
               nek študent, ki dela preko študentskega dela, pa na tak način prispeva v družinsko
               kaso. Pa je mati v družini, ki dela preko nekega espeja za eno priložnostno delo,
               drugo priložnostno delo in prispeva iz tega v družinsko kaso. Pa je zaposlen oče v
               najbližji tovarni, ki iz svoje plače prispeva v družinsko kaso. Pač, na tak način se
               je oblikovala neka arhaična solidarnostna mreža na podlagi tradicionalnih družinskih
               struktur. In na tak način se je seveda spodneslo raven družbene emancipatorike, ki je
               že bila dosežena, tudi raven družbene mobilnosti. In posledica vse te krepitve
               socialne bede, revščine, pritiska konkurenčnosti in repatriarhalizacije družbe so
               seveda potem tudi taki ekscesi, da nek otrok ne konča v izobraževalnem sistemu. In
               ima še posebej marginalizirana družbena skupina, ki mestoma nima ne elektrike ne
               vode, ki se sooča s težavami praktično na vsakem koraku poskusa integracije v družbo,
               tudi tam, kjer se zgodi, izpostavljene probleme. In tega, tega hudobnega kroga ali
               pa, da rečem, spirale odrinjenosti, krepitve tradicionalnih mehanizmov preživetja
               znotraj družbe, seveda ne bomo presekali in ne bomo rešili na tak način, da otroku
               vzamemo otroški dodatek; pač, to je na podlagi palice, še ena palica pa še ena
               palica. Take globoke družbene razloge je treba odpravljati drugače, da zagotovimo
               ljudem socialno varnost, dostop do varnih zaposlitev, in potem se bodo taki ekscesi
               uredili tudi sami od sebe, brez lisic in brez tega, da otrokom vzamemo otroški
               dodatek, ker govorimo tu o delavskih družinah, o revnih družinah in predvsem o
               romskih družinah.</p>
               <p>Naprej, strategija otroškega dodatka kot nek univerzalni dohodek za otroka,
               univerzalni temeljni dohodek za vse otroke in da je potrebna cepitev družinske in
               socialne politike. Sam se s tem odločno ne strinjam. Celoten politični
               »establishment«, bodisi v koalicijskih vrstah bodisi v vrstah desne opozicije, je
               praktično obseden s to družinsko politiko kot politiko rojevanja otrok. In jaz se s
               tem ne strinjam, »sorry«. Ima vsak par, vsak človek ima pravico do avtonomnega
               odločanja o tem, kako bo zapeljal svoje življenje, ima pravico do odločanja, ali bo v
               svoji družini sprejel še otroka, enega, dva, tri, kolikorkoli že, ima to pravico. In
               če želimo, da se natalitetna slika, če hočete, izboljša, je treba poseči po
               vsesplošnih socialnih ukrepih, predvsem pri mladih. S čim imajo danes mladi probleme
               - ja, s tem, da ne pridejo do rednih zaposlitev, pa še pri tistih, do katerih
               pridejo, so ponavadi potlačene pa zanič, zato nam pa bežijo iz države visokošolani
               ljudje. Problem imajo s tem, da ne pridejo do stanovanja. Ukrepi v smeri
               stanovanjskih zadrug, neprofitnih stanovanj, dostopnih za delavce prekarce, za mlade,
               bi bili zagotovo korak v pravilno smer. Naredimo to, pa se <stage type="mag"/><stage>(nadaljevanje)</stage> bodo tudi vsi na to vezani problemi
               rešili, ker bodo ljudje imeli socialne pogoje, pogoje dela, da si osnujejo neko trdno
               družino, potem tudi lažje načrtujejo otroka, če si tega seveda želijo. Ne moremo pa
               na tem področju obirati bližnjic in preprosto reči, otroški dodatek je družinska
               politika in dajmo vsakemu otroku toliko pa toliko denarja, ko pa vendar obstajajo pod
               tem, oh, tako zelo velike razlike v družbi, imamo rastočo neenakost. In na to sem
               tudi v svoji uvodni intervenciji opozarjal, ker se je Vlada odločila prioritetno
               sproščati varčevalne ukrepe za otroške dodatke v visokih dohodkovnih razredih, v
               sedmem in osmem dohodkovnem razredu. Torej, dva starša, od katerih vsak prinese v
               gospodinjstvo 2.000 evrov neto, sta upravičena do 50 evrov otroškega dodatka. Ker gre
               za sproščanje varčevalnih ukrepov - s tem, glejte, nimam problema, imam pa problem,
               da se vzporedno oziroma prednostno ne poskrbi za revne in delavske družine, kjer je
               socialna slika najslabša in najhujša in kjer so otroci daleč najbolj deprivilegirani.
               Če si ti na neki socialki, ker si oropan dela, pa dobivaš zraven še otroki dodatek,
               ti bo za del tega otroškega dodatka država odgriznila socialno pomoč - tu je treba
               prvenstveno intervenirati. Pa treba je dvigniti denarno socialno pomoč vsaj na raven
               minimalnih življenjskih stroškov, pa minimalno plačo preko ravni praga tveganja
               revščine, in tako naprej. Mislim, to je pravilen kurz, ki lahko prispeva k družbeni
               koheziji, ne pa neka ideologija rojevanja zaradi rojevanja samega, ker, ne vem kaj, …
               <stage>/ nerazumljivo/</stage> in slovenska zastava, ali zato, ker rabimo delovno silo za tuje
               kapitalistične korporacije, ali kaj, jaz ne vem, mislim, da je to zelo napačna
               usmeritev. Ob tem pa ne pozabimo, da vpisovanje otrok v šolo oziroma izpad vpisov
               otrok v osnovno šolo ni edina problematična stvar v tem zakonu.</p>
               <p>Zahvaljujem se gospe državni sekretarki za to, ker je objasnila, kako naj bi
               mehanizem dobroimetja funkcioniral, je manj problematičen, kot je na začetku
               zgledalo, še zmeraj pa imam z njim problem. Mislim, predstavljajte si dva starša,
               minimalna plača, dobita otroka, dobita ta sredstva, pa jima mogoče kaj drugega v
               življenju »zagusti« in sta prisiljena kakšno položnico plačati iz naslova tega vira.
               Seveda, ta denar bi moral iti za razvoj otroka, ampak zelo težko gre specifično v ta
               družinski budžet, kot ti življenje poka po vseh socialnih šivih, če si ujet v nekih
               razmerah revščine, ali si pa reven zaposlen, pa na nizki plači in tako naprej. Ali pa
               če opremo dobiš, recimo, od družine, od prijateljev, pa zibko narediš doma v garaži
               in tako naprej. Mislim, vse take stvari tu izpadejo ven iz teh kriterijev. Takisto pa
               je problematično penaliziranje staršev, ki ne vpišejo otroka v vrtec, iz takšnih ali
               drugačnih razlogov, naj bi se jim zmanjšal otroški dodatek zaradi tega. Preprosto
               zato, ker je v neki strategiji Evropske unije pač napisano, da je treba doseči mejo
               95 % otrok, starejših od 4 let, ki so vpisani v vrtec. Pa ja, vrtec je pomemben, ja,
               socializacija je absolutno pomembna, ne moremo pa ljudi udariti po žepu zaradi tega.
               Če kaj, bi bilo treba poseči po strategiji korenčka, ne pa palice, torej finančno
               okrepiti vrtce, ne pa ljudem rezati otroškega dodatka, če ne pošljejo svojega mulca v
               vrtec, to ne gre. </p>
               <p>Za zaključek ponavljam še vprašanje v zvezi s 77. členom, torej z dodatkom za veliko
               družino. Prej oziroma po zdaj veljavni zakonodaji naj bi ta <stage type="mag"/><stage>(nadaljevanje)</stage> dodatek prejela družina s tremi ali več
               otroki, starejših od 18 let, po 18. letu pa, če so otroke starši dolžni preživljati v
               skladu z določbami zakona, ki ureja družinske razmere. Takšna je točna formulacija.
               No, zdaj se ta dikcija spreminja in se vse skupaj postavlja v pogojnik – »v kolikor
               je otrok vključen v neko raven izobraževanja, če ima status učenca, dijaka, vajenca,
               študenta, pa potem do 26. leta starosti«. Zakaj se je naredila ta selekcija?</p>
            </sp>
            <sp xml:id="SDT7-OZDDSZII-redna-51-2018-01-31.sp29">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Repliko ima kolega Saša Tabaković.</p>
               <p>Izvoli.</p>
            </sp>
            <sp xml:id="SDT7-OZDDSZII-redna-51-2018-01-31.sp30">

               <speaker>SAŠA TABAKOVIĆ (PS SMC):</speaker>

               <p>Ja, na kratko bi repliciral.</p>
               <p>Zdaj, jaz se osebno ne strinjam, da je UTD za otroke filozofija prisiljevanja
               staršev, da imajo otroke. Zdi se mi, da je to neka zelo podobna argumentacija kot to,
               da država uvaja UTD, da bi pri državljanih spodbujala lenobo, no. Mislim, glede tega
               imava različne poglede s kolegom Kordišem, kako si UTD predstavljava. Moja razprava
               je šla predvsem v smeri, da morajo starši pri otroku prevzemati odgovornost in
               izpolnjevati dolžnosti, ki jim jih nalagajo otrokove pravice. Če se strinjamo, da
               finančne sankcije niso primerna grožnja, če se strinjamo, da se ne gre po sistemu
               palice in korenčka, kot je bilo že rečeno, potem se sprašujem, kaj pa dejansko so
               ukrepi poleg neke primerne socialne politike, kot je že rekel kolega Kordiš, oziroma
               sprašujem se, kje pa je potem ta palica danes. V tem smislu se tudi sprašujem, kaj
               dela socialna služba, kadar otrok kljub različnim opozorilom šole ne obiskuje, in me
               zanima, ali takšnim staršem dejansko, ne samo na papirju, grozi tudi odvzem
               roditeljske pravice. Ker praksa kaže, da se nič ne zgodi. Da se ne dopusti, da otrok
               obiskuje šole, je zloraba otroka, še posebej takrat, kadar si otrok v šolo želi, pa
               starš zaradi, kot smo slišali, različnih okoliščin otroka v šolo ne pošlje. Jaz
               osebno mislim, da različne okoliščine ne morejo biti izgovor, da otrok v šolo ne
               hodi. Jaz osebno težko pristajam na sistem, kjer se, to kar se dogaja danes, starše
               prosi, moleduje, prepričuje, naj otroka vendarle pošljejo v šole. Mislim, tak sistem
               se je danes izkazal za neučinkovitega. Ne gre. Tukaj res prosim ministrstvo, da
               predstavi neko stališče, kako v resnici iz te zagate. Ker stvar je v resnici zelo
               kompleksna. Če se strinjamo, kot rečeno, da ni tega sistema korenčka in palice, me
               zanima, kaj danes palica sploh je, ker se je sistem, takšen kot je danes, izkazal za
               neučinkovitega.</p>
               <p>Hvala.</p>
            </sp>
            <sp xml:id="SDT7-OZDDSZII-redna-51-2018-01-31.sp31">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Jaz sem sicer to razumel oziroma razbral kot razpravo. Nisem videl replike na
               izvajanje kolega Kordiša, pa vendarle.</p>
               <p>Naslednja se je k razpravi prijavila kolegica Dimic, pripravi naj se kolegica
               Murgel.</p>
            </sp>
            <sp xml:id="SDT7-OZDDSZII-redna-51-2018-01-31.sp32">

               <speaker>IVA DIMIC (PS NSi):</speaker>

               <p>Ja, mi je žal, da je kolega Kordiš odšel ven, ker v bistvu tako kot kolega Tabaković
               tudi jaz mislim, da si želimo vsi isto stvar, pa mogoče narobe razumemo. Me je pa
               presenetilo, da se ravno kolega Kordiš ne strinja, je rekel, da smo zdaj že prišli na
               to, da ločitev družinske in socialne politike, da se on ne strinja. Ampak to, kar pa
               Levica dela ali pa vlaga, se mi zdi pa, da je zelo podobno našemu stališču. Govorim
               namreč ali pa želim povedati: v socialno politiko preveč posega tako imenovana
               družinska politika. Vemo, priznavanje ali pa štetje dela otroškega dodatka v izračun
               denarne socialne pomoči. Denarna socialna pomoč je korektiv socialne politike in
               blaženje socialne revščine ali pa socialne stiske. Če se prepletata oba dela, je
               seveda potem tisti, ki je socialno šibek, na slabšem. Mogoče ima še kakšnega otroka
               in se mu še vedno en del otroškega dodatka šteje v izračun denarne socialne pomoči,
               ravno o tem smo razpravljali, mislim da, v tem mandatu ali pa v zadnjem mesecu dveh
               že ene dvakrat, trikrat, celo na plenarnem zasedanju. Zato ponavljam, in sem na
               stališču in tudi Nova Slovenija je, da je potrebno ločiti družinsko politiko od
               socialne politike, da ne bi prihajalo in da bi res socialna politika delovala za
               socialno potrebne ljudi, <stage type="mag"/><stage>(nadaljevanje)</stage> za tiste, ki dejansko ne morejo nič, in da je družinska
               politika ločena. Zato, ker to prepletanje, znižuje socialno politiko, hkrati pa je
               družinska politika nerazumljiva in potem se preko ukrepov družinske politike blaži
               socialno politiko. Jaz mislim, da je kolega Kordiš pozabil njihov predlog o izvzemu
               otroškega dodatka zaradi denarne socialne pomoči, o katerem, mislim da, smo
               razpravljali tri tedne nazaj celo na plenarni seji. Tako da, samo to, ampak ga žal ni
               tukaj.</p>
               <p>Hvala.</p>
            </sp>
            <sp xml:id="SDT7-OZDDSZII-redna-51-2018-01-31.sp33">

               <speaker>PREDSEDNIK UROŠ PRIKL:</speaker>

               <p>Ja, hvala lepa.</p>
               <p>Kolegica Jasna Murgel, izvoli.</p>
            </sp>
            <sp xml:id="SDT7-OZDDSZII-redna-51-2018-01-31.sp34">

               <speaker>DR. JASNA MURGEL (PS SMC):</speaker>

               <p>Ja, hvala še enkrat.</p>
               <p>Mogoče še enkrat glede tega amandmaja k 7. členu, da se črta tista določba, ki pravi,
               da bi se otroški dodatek ukinil, če otrok ne hodi v šolo …</p>
               <p>Naj poudarim, da smo se v Stranki modernega centra nekako strinjali s tem, da bomo
               podprli ta amandma, s katerim se bo ta določba črtala, ampak vendarle … Glede na to,
               da je bilo tukaj to danes izpostavljeno, smo imeli tudi zelo plodno razpravo v zvezi
               s to tematiko, zakaj smo nekako razmišljali, da bi lahko šlo za dobro rešitev, ker
               smo menili, da je bil namen te določbe zagotoviti pravico otroka do izobraževanja.
               Zagotoviti, ker prihaja, in omenjali smo, predvsem v specifični populaciji - ja,
               govorimo o področju, kjer živijo Romi, čeprav se seveda ne smemo omejevati samo na to
               populacijo -, do tega, da starš krši to pravico, da otroka ne pošlje v šolo in potem
               imamo situacijo, ko otrok zaradi tega ne dobi ustrezne izobrazbe, to pravico pa ima
               po Ustavi. Ravno zaradi tega smo ta predlog tega člena razumeli tako, da bi bil
               namenjen temu, ne da se udari po revežih, ampak da se pretrga krog revščine. Ker, če
               nimaš ustrezne izobrazbe, potem spet nimaš priložnosti za zaposlitev in se nimaš
               možnosti enakopravno vključevati v družbo in si spet tam, kjer so bili tvoji starši.
               Danes ustreznih mehanizmov, da bi prisilili starša, da otroka da v osnovno šolo, ki
               je obvezna, nimamo. Imamo nekatere mehanizme, in to je Zakon o osnovni šoli, ki reče,
               da inšpektor po določenem postopku ugotovi, da otrok ne obiskuje šole in da ne hodi
               redno v šolo in se lahko staršem izreče globa, ampak problem s to globo je, da je
               neizterljiva. Zakaj? Ker starši prejemajo socialne prejemke, ki so izvzeti iz izvršbe
               in potem ta ukrep nima učinka in imamo del populacije otrok, ki ne hodijo v šolo in
               bodo zaradi tega spet diskriminirani in imeli slabše izhodišče, slabše možnosti za
               vključitev, zaposlovanje in, v narekovajih, »normalno« življenje, pač življenje
               človeka, ki ima vsaj osnovno šolo in potem možnost, da se izobražuje naprej, in da je
               manj tveganja za njegovo diskriminacijo in izključitev iz družbe. Zato smo v tem delu
               razmišljali in razpravljali, ali bi to vendarle podprli kot en ukrep, ki bi starše
               nekako spodbudil k temu, saj, če otroka dajo v šolo, kar je njegova korist, ni
               nobenega problema in tudi ta inšpekcijski postopek se ne sproži kar tako in ne samo
               za eno odsotnost iz šole. Obstajajo pravila, kdaj in kako se to začne, ampak dobro.
               Na podlagi razprave v javnosti smo ugotovili, da nekako ni strinjanja, tudi
               Zakonodajno-pravna služba je rekla, da ne želijo, da bi morda s tem členom, ker ni
               bilo o tem neke širše razprave, povzročili druge kršitve drugih ustavno zagotovljenih
               pravic in smo se zaradi tega odločili, da vendarle te spremembe ne podpremo, da
               podpremo amandma, ki je danes predlagan na odboru, torej da se ta možnost črta. Ampak
               vendarle, problem obstaja. <stage type="mag"/><stage>(nadaljevanje)</stage> Ministrstvo za šolstvo namenja, danes sem med drugim
               dobila neke podatke, zdaj poteka projekt na Ministrstvu za šolstvo, ki je namenjen in
               je vreden 6 milijonov evrov za izobraževanje Romov. Podatki so, da so kar velike
               številke, če so pravilni podatki, ki sem jih dobila danes zjutraj – približno 12
               milijonov evrov od leta 2004 se namenja za izobraževanje te populacije in seveda tudi
               drugih. Ampak, če nimamo nekega mehanizma, da zagotovimo, da otroci dejansko hodijo v
               šolo in če so ti, ki obstajajo, neučinkoviti, je pač potrebno poiskati druge. Ali je
               zdaj ta pravi, ali bi prinesel tiste učinke, ki jih želimo, ne vemo, ne vemo, nismo
               prepričani. Veliko je nasprotovanja tudi stroke, zato smo se odločili, da ga ne
               podpremo, ampak problem obstaja in upam, da bomo v prihodnje našli boljšo rešitev za
               ta problem v naši družbi.</p>
               <p>Hvala.</p>
            </sp>
            <sp xml:id="SDT7-OZDDSZII-redna-51-2018-01-31.sp35">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Še enkrat dajem besedo kolegu Mihi Kordišu.</p>
               <p>Izvoli.</p>
            </sp>
            <sp xml:id="SDT7-OZDDSZII-redna-51-2018-01-31.sp36">

               <speaker>MIHA KORDIŠ (PS Levica):</speaker>

               <p>Hvala.</p>
               <p>Ja, bi samo repliciral kolegici Dimic, ki me je omenjala v zvezi z izvzemom otroškega
               dodatka iz cenzusa za denarno socialno pomoč. Ta ukrep se res nahaja na preseku, če
               hočete, družinske in socialne politike, ampak tukaj ne gre za ločitev enega in
               drugega na tak način, kot si vi predstavljate, ampak je prvi motiv ta, da se otroški
               dodatek neha zažirati v denarno socialno pomoč in da se lažje uporabi za razvoj
               otroka. Tukaj govorimo o delavskih družinah, o revnih družinah in tukaj ni
               nikakršnega protislovja, ker zagovarjam eno linijo na vseh točkah. Zagotovo je treba
               najbolj ranljive, marginalizirane skupine, revne družine najprej okrepiti in najprej
               reševati, zagotovo pred tem, da namenjamo sredstva za otroški dodatek za premožnejše
               družine. To je pač moj »point«.</p>
            </sp>
            <sp xml:id="SDT7-OZDDSZII-redna-51-2018-01-31.sp37">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Preden zaključimo oziroma nadaljujemo z razpravo, samo obvestilo, da je na današnji
               seji upravičeno odsoten kolega Žan Mahnič.</p>
               <p>Iva, želiš razpravljati? Boš kratka? Izvoli.</p>
            </sp>
            <sp xml:id="SDT7-OZDDSZII-redna-51-2018-01-31.sp38">

               <speaker>IVA DIMIC (PS NSi):</speaker>

               <p>Hvala lepa, še enkrat.</p>
               <p>Res je, verjetno imamo vsi isto željo, mogoče so naše poti različne, pa mogoče
               terminologijo uporabljamo različno, ampak namen je isti. Ne želimo, da se tako rekoč
               ali pa, mi rečemo, ukrepi družinske politike zajedajo v socialno politiko ravno
               zaradi takih manjših družin ali pa šibkejših družin, ne manjših, šibkejših družin.
               Ravno zato želimo, da se izvzamejo stvari, zato da potem ne vplivajo otroški dodatki,
               vplivajo ne samo na izračun denarne socialne pomoči, vplivajo na samo višino dohodka
               otroškega dodatka, en del, vplivajo na štipendije, in tako naprej. A veste, vpliva še
               na vrsto ostalih zadev v celi verigi. Če bi točno vedeli, kaj je družinska politika,
               kaj je socialna politika in da se to ne meša med sabo, sem prepričana, da bi za
               socialno šibke naredili največ, ker potem bi oni dobili čiste otroške dodatke, ki ne
               bi nič vplivali na njihovo denarno socialno pomoč, ki ne bi vplivali na izračun, ali
               bo njihov prvi otrok dobil štipendijo ali je ne bo. A razumete? Zato želim… A veste,
               koliko staršev se obrne, ker mogoče cenzus pri izračunu otroškega dodatka, pa pri
               plačilu vrtca pade v višji razred zaradi enega evra? Če to naredimo, pa se strinjam,
               Miha, isto stvar želimo narediti, mogoče so poti drugačne, ampak če želimo, potem
               bomo to naredili. In vendarle bomo potem lahko rekli: »Pravično je razdeljen tudi
               državni denar, tako za revne, socialno šibke kot tudi za družine.«</p>
               <p>Hvala.</p>
            </sp>
            <sp xml:id="SDT7-OZDDSZII-redna-51-2018-01-31.sp39">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Besedo dajem državni sekretarki, gospe Vukovi. Prosim.</p>
            </sp>
            <sp xml:id="SDT7-OZDDSZII-redna-51-2018-01-31.sp40">

               <speaker>MARTINA VUK:</speaker>

               <p>Hvala lepa.</p>
               <p>Jaz prva podpišem take rešitve, kjer bomo vsi v tej državi rekli, da so najbolj
               pravične za celotno prebivalstvo. Me pa vseeno veseli - ne vem, če je prava beseda –
               ta današnja razprava, zato ker potem iz vsebine posameznih<stage type="mag"/><stage>(nadaljevanje)</stage> izvajanj vidimo, kako tanka je meja te popolne
               ločitve med socialno in družinsko politiko, kako tanka je meja in kako večplasten je
               vsak posamezen ukrep in prinaša tako pozitivne kot nekatere druge učinke na drugi
               strani in kako ni tako zelo preprosto zadeve reševati v neko vsesplošno zadovoljstvo
               ali pa v neko ultimativno pravičnost. Nevezanost na cenzuse dohodkov, transferjev, ki
               se vežejo na družinsko politiko, še nikoli v tej državi ni bilo. Nikoli, nevezanost
               na cenzus. Lahko se seveda pogovarjamo o različnih konceptih. To je prav, to bi se
               morali veliko bolj pogovarjati, ampak resno dati vse zadeve na mizo, vse argumente in
               se potem skupaj, skupaj odločiti kot skupnost, katere so tiste najboljše rešitve, ne
               samo iz enega konca, kaj komu v tistem trenutku najbolj ustreza. Ko se zdaj
               pogovarjamo, zelo konkretno, o izvzemu otroškega dodatka – čeprav to ni vsebina tega
               zakona – iz računa pravic iz javnih sredstev, torej da ni vrstnega reda in da to ni
               prva pravica, kot je danes, pozabljamo seveda povedati, da je bil izračun takrat
               narejen na način, da so se bistveno povečali faktorji za vsakega posameznega
               družinskega člana, še posebej za otroke, ravno zato ker je bilo to vštetje vračunano,
               da je bil del otroškega dodatka izvzet in da so bili še mnogi drugi ukrepi. Potem ko
               pa govorimo o dobroimetju, pa kar po vrsti slišimo, da pa je vendarle, kljub temu da
               bi moral biti izključen dohodek otroka, to namenjeno tudi za preživetje. Ker je
               normalno, ker je logično, da najprej poskrbiš za preživetje, iz kateregakoli vira pač
               že dohodke imaš. To je normalno, to je življenjsko in to je osnovna naloga vsakega
               starša. Ampak tukaj trčimo ob to, kaj je zdaj nek individualen dohodek otroka, ki
               mora biti izključno namenjen otroku, kaj pa je prvo preživetje, ki je relativno širok
               pojem, potem ko govorimo, kam gre denar in čemu je namenjen. Dobroimetje – prej sem
               rekla 260, se popravljam 280 evrov, enkratnih, ob rojstvu, za katere smatramo, da je
               prav, da gre to res neposredno otroku. Lahko se bo pač odločilo drugače, zaenkrat,
               kot sem rekla, bo to dve leti denarni znesek, pa pustimo pač denarni znesek in se
               lahko uporabi, za karkoli se uporabi, je pa to neka naklonjenost države novorojeni
               osebi, ki prihaja med nas.</p>
               <p>20 % otroškega dodatka je bilo dodanega. To je bil ukrep za predšolske otroke
               izključno iz razloga, ker ni bilo dovolj mest v vrtcih in so morali torej starši za
               varstvo teh otrok poskrbeti na druge načine in zato so dobili 20 % višji otroški
               dodatek. Zdaj tega razloga, vsaj za tiste nad štirimi leti, ni več. Torej, mest v
               vrtcih za starejše od štirih let je dovolj in zato ni nobenega razloga, da bi država
               spodbujala finančno to, da se otrok ne vključuje v vrtec. Pa mimogrede, bistveno več
               stane seveda vključitev otroka v vrtec in to, kar država za to daje, ampak zato pa to
               daje, ker je pomembno, da se otrok vključi v vrtec, še zlasti v temu starejšemu
               predšolskemu obdobju. To je pomembno, ker prinaša toliko koristi, da je cilj vsake
               države, da bi bili v to vključeni vsi otroci. In ne, to ni statističen cilj, ampak
               usmeritev, v katero gremo, ker so naši vrtci daleč od tega, da bi bili samo varstvo.
               Naši vrtci so program, so vsebina, so socializacija, so navajanje, so delovne navade
               in so vzgoja, želeli mi to ali ne, pa mislim, da si želimo, da so in je prav, da je
               tako. Zato je pomembna ta usmeritev države in zato ne nagrajujemo ali pa ne bomo več
               nagrajevali, ker to je dodatna nagrada, če otrok ne hodi v vrtec, ker ni potrebe za
               to in ni več razlogov za to. Ostaja pa do četrtega leta starosti otroka, zato ker
               tukaj pa vendarle so še težave, ker še niso po vseh občinah v celoti zagotovljena
               mesta in so nekateri starši, ki morajo poskrbeti za to varstvo otrok na drug način,
               ker ne dobijo mesta v vrtcu. Tukaj pa ostaja ta povišan otroški dodatek za 20 %.
                  <stage type="mag"/><stage>(nadaljevanje)</stage> O tem vavčerju ne
               bom več izgubljala časa.</p>
               <p>Še glede te spremembe, glede velike družine. Saj, kajne, vsebina je enaka, kot je
               bila do zdaj. Zdaj se samo bolj natančno določa, pa bo direktor pojasnil, kaj so bili
               razlogi, da zdaj tako piše, kot je predlog.</p>
               <p>Hvala.</p>
            </sp>
            <sp xml:id="SDT7-OZDDSZII-redna-51-2018-01-31.sp41">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Kratko, kolega Del Fabro, izvoli.</p>
            </sp>
            <sp xml:id="SDT7-OZDDSZII-redna-51-2018-01-31.sp42">

               <speaker>MAG. ANDREJ DEL FABRO:</speaker>

               <p>Hvala za besedo, predsednik.</p>
               <p>Spoštovane poslanke in poslanci, ostali prisotni!</p>
               <p>Če sem razumel pravilno vprašanje, je bilo nekako razumeti, ali je dodaten pogoj to,
               da se morajo šolati, da se smatra kot dolžnost preživljanja za te otroke. Vezava, ki
               je v veljavnem zakonu, ki ureja družinska razmerja, to je po veljavni zakonodaji
               Zakon o zakonski zvezi in družinskih razmerjih, že tam je dolžnost preživljanja za
               otroke, ki so starejši od 18 let, pa najdlje do 26. leta, kar je enako, kot
               predlagamo mi, vezano na to, da se otrok redno šola. Tako dolžnosti preživljanja
               sicer starši do otrok, ki so starejši od 18 let, nimajo. Skratka, pogoj je ta in enak
               pogoj predpisujemo. Razlog je bil pa predvsem v tem, da je takšna navezava na drugo
               zakonodajo že iz razlogov, ki jih je omenil prej predstavnik Zakonodajno-pravne
               službe, bila v določenih primerih nejasna, že tako ali tako imamo pravice, kot smo
               slišali, v več zakonih urejene in še dodatno vezati na drug zakon, bi bilo v praksi
               težko izvajati. To smo pa videli zlasti iz vprašanj, ki smo jih dobivali s strani
               centrov za socialno delo, kaj se zdaj smatra, kdaj ta pravica preneha, pa tudi na
               podlagi pritožb, ki smo jih reševali kot drugostopenjski organ. Iz tega razloga
               predlagamo, ko definiramo pravico in pogoje zanjo, da zelo jasno zapišemo že v
               matični zakon, skratka, prepisujemo enako ureditev, kot je v zakonu, ki ureja
               družinska razmerja.</p>
            </sp>
            <sp xml:id="SDT7-OZDDSZII-redna-51-2018-01-31.sp43">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Ne vidim več želje po razpravi o 1. členu, zato jo zaključujem.</p>
               <p>Odpiram razpravo o 2. členu in pripadajočem amandmaju. Želi kdo razpravljati? Če ne,
               razpravo zaključujem. Prehajamo na glasovanje o amandmaju k 2. členu, predlagateljev
               poslanskih skupin koalicije. Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma k 2. členu sprejet.</p>
               <p>Odpiram razpravo o 3. in 4. členu, kjer ni amandmajev. Ni želje po razpravi, zato jo
               zaključujem.</p>
               <p>Odpiram razpravo o 5. členu in amandmaju k temu členu Poslanske skupine Nove
               Slovenije. Želi kdo razpravljati? Če ne, zaključujem razpravo. Glasujemo o amandmaju
               Poslanske skupina Nove Slovenije k 5. členu. Glasujemo.</p>
               <p>Kdo je za? <stage>(4 člani.)</stage> Kdo je proti? <stage>(8 članov.)</stage></p>
               <p>Ugotavljam, da amandma ni sprejet.</p>
               <p>Odpiram razpravo o 6. členu. Na mizo ste dobili, kot sem na začetku že povedal,
               predlog za amandma k temu členu Poslanske skupine Levice. Želi kdo razpravljati?
               <stage>(Ne.)</stage> Zaključujem razpravo. Prehajamo na glasovanje o predlogu za amandma odbora
               Poslanske skupine Levice. Glasujemo.</p>
               <p>Kdo je za? <stage>(2 člana.)</stage> Kdo je proti? <stage>(10 članov.)</stage></p>
               <p>Ugotavljam, da amandma ni sprejet.</p>
               <p>Odpiram razpravo o 7. členu, kjer imamo… <stage>/ oglašanje v ozadju/</stage> Prosim? Postopkovno,
               kolega Kordiš, izvoli.</p>
            </sp>
            <sp xml:id="SDT7-OZDDSZII-redna-51-2018-01-31.sp44">

               <speaker>MIHA KORDIŠ (PS Levica):</speaker>

               <p>Predsedujoči, pravzaprav me zanima, kako je to, mislim, v preteklosti se je že
               zgodilo, da smo imeli podobne amandmaje na mizi in potem se je zadeva pač pokrižala
               in se je glasovalo v enem kosu. Mislim, ker zdaj imamo efektivno dva amandmaja, ki
               sta ena in ista.</p>
            </sp>
            <sp xml:id="SDT7-OZDDSZII-redna-51-2018-01-31.sp45">

               <speaker>PREDSEDNIK UROŠ PRIKL:</speaker>

               <p>Bom obrazložil, kolega Kordiš. Zdajle smo absolvirali glasovanje o amandmaju k 6.
               členu, 6. člen govori o vrtcih in otroškem dodatku, ki se zvišuje oziroma znižuje
               glede na to, ali otrok hodi ali ne hodi v vrtec. Zdaj pa je na vrsti 7. člen…</p>
            </sp>
            <sp xml:id="SDT7-OZDDSZII-redna-51-2018-01-31.sp46">

               <speaker>MIHA KORDIŠ (PS Levica):</speaker>

               <p>Ja, ja, saj jaz govorim o 7. členu in vpisovanju otrok v šole. <stage>/ oglašanje v
               ozadju/</stage></p>
            </sp>
            <sp xml:id="SDT7-OZDDSZII-redna-51-2018-01-31.sp47">

               <speaker>PREDSEDNIK UROŠ PRIKL:</speaker>

               <p>Bom obrazložil, ampak v trenutku, ko sem hotel obrazložiti, kaj vse imamo na mizi,
               glede na 7. člen, si želel postopkovno in sem ti dal besedo. <stage type="mag"/>
               </p>
            </sp>
            <sp xml:id="SDT7-OZDDSZII-redna-51-2018-01-31.sp48">

               <speaker>MIHA KORDIŠ (PS Levica):</speaker>

               <p>Aja, okej, okej. Ja, ustrašil sem se, da bo šla zadeva mimo. V redu, v redu. <stage>/
               smeh/</stage></p>
            </sp>
            <sp xml:id="SDT7-OZDDSZII-redna-51-2018-01-31.sp49">

               <speaker>PREDSEDNIK UROŠ PRIKL:</speaker>

               <p>Nič bati, kolega Kordiš, pri 7. členu smo in pri razpravi o tem členu. Na mizi pa
               imamo predlog za amandma odbora koalicijskih poslanskih skupin k temu členu, ki je
               identičen že vloženemu amandmaju Poslanske skupine Levice, ki govori o črtanju
               šestega… Sem pravilno povedal? <stage>/ oglašanje v ozadju/</stage> Tako, 7. člena. In hkrati imamo
               tudi že vložen amandma poslanskih skupin koalicije. Ker sta predlog za amandma odbora
               koalicije in predlog že vloženega amandmaja Levice identična, bomo glasovali skupaj o
               obeh amandmajih. In še nekaj, če bo ta amandma sprejet, brez moje vrednostne sodbe,
               če bo ta amandma sprejet, bo brezpredmeten amandma poslanskih skupin koalicije, ki je
               že vložen. Ali smo se razumeli? Mislim, da smo se.</p>
               <p>Na glasovanje dajem predlog za amandma odbora koalicijskih poslanskih skupin in… <stage>/
               oglašanje v ozadju/</stage> Skupaj bomo glasovali o predlogu amandmaja odbora koalicijskih
               poslanskih skupin in predlogu amandmaja koalicije, ki sta identična, k 7. členu. <stage>/
               oglašanje v ozadju/</stage> Postopkovno? Postopkovno, kolegica Murgel.</p>
            </sp>
            <sp xml:id="SDT7-OZDDSZII-redna-51-2018-01-31.sp50">

               <speaker>DR. JASNA MURGEL (PS SMC):</speaker>

               <p>Se opravičujem, ampak res ne razumem, na kakšen način bomo zdaj glasovali. Najprej
               ste rekli, da bomo glasovali skupaj o amandmajih, zdaj pa, da bomo najprej o enem… <stage>/
               oglašanje v ozadju/</stage></p>
            </sp>
            <sp xml:id="SDT7-OZDDSZII-redna-51-2018-01-31.sp51">

               <speaker>GOSPA______:</speaker>

               <p>Najprej glasujemo o amandmaju Levice, ki je uradno vložen.</p>
            </sp>
            <sp xml:id="SDT7-OZDDSZII-redna-51-2018-01-31.sp52">

               <speaker>PREDSEDNIK UROŠ PRIKL:</speaker>

               <p>O obeh skupaj, ker sta identična…</p>
            </sp>
            <sp xml:id="SDT7-OZDDSZII-redna-51-2018-01-31.sp53">

               <speaker>GOSPA______:</speaker>

               <p>Saj nimate vloženega tega, to bo amandma odbora. <stage>/ medsebojni pogovor/</stage></p>
            </sp>
            <sp xml:id="SDT7-OZDDSZII-redna-51-2018-01-31.sp54">

               <speaker>PREDSEDNIK UROŠ PRIKL:</speaker>

               <p>Samo trenutek, prosim. <stage>/ medsebojni pogovor/</stage> Ta amandma je identičen temu, ki ga
               Levica predlaga, zato bomo skupaj glasovali. <stage>/ medsebojni pogovor/</stage></p>
               <p>Prekinjam sejo za 10 minut, da uredimo. Nadaljujemo ob 11.40.</p>
               <p><stage>(Seja je bila prekinjena ob 11.28 in se je nadaljevala ob 11.40.)</stage> <stage type="mag"/>
               </p>
            </sp>
            <sp xml:id="SDT7-OZDDSZII-redna-51-2018-01-31.sp55">

               <speaker>PREDSEDNIK UROŠ PRIKL:</speaker>

               <p>Spoštovani! Nadaljujemo sejo.</p>
               <p>Smo pri odločanju o predlogu dveh amandmajev k 7. členu, ki sta identična, in sicer,
               predlagateljice prvega amandmaja so koalicijske poslanske skupine in predlagateljica
               drugega amandmaja je Poslanska skupina Levice. Glasujemo skupaj o obeh, kot sem
               povedal, identičnih amandmajih k 7. členu. Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Odpiram razpravo o 8. členu, kjer ni vloženih amandmajev. Želi kdo razpravljati? Če
               ne, razpravo zaključujem.</p>
               <p>Odpiram razpravo o 9. členu in amandmaju koalicijskih poslanskih skupin. Če ni želje
               po razpravi, jo zaključujem. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage> </p>
               <p>Ugotavljam, da je amandma sprejet.</p>
               <p>Odpiram razpravo… Prosim, gospod dr. Divjak.</p>
            </sp>
            <sp xml:id="SDT7-OZDDSZII-redna-51-2018-01-31.sp56">

               <speaker>DR. SAMO DIVJAK:</speaker>

               <p>K 13. členu, se opravičujem, da sem tako…</p>
            </sp>
            <sp xml:id="SDT7-OZDDSZII-redna-51-2018-01-31.sp57">

               <speaker>PREDSEDNIK UROŠ PRIKL:</speaker>

               <p>Ali lahko počakamo, da pridemo do 13. člena?</p>
            </sp>
            <sp xml:id="SDT7-OZDDSZII-redna-51-2018-01-31.sp58">

               <speaker>DR. SAMO DIVJAK:</speaker>

               <p>Ja, ja, saj k 13. členu sem se hotel oglasiti.</p>
            </sp>
            <sp xml:id="SDT7-OZDDSZII-redna-51-2018-01-31.sp59">

               <speaker>PREDSEDNIK UROŠ PRIKL:</speaker>

               <p>Ja, vam bom dal besedo.</p>
               <p>Odpiram razpravo o členih od 10 do vključno 12, kjer ni vloženih amandmajev. Želi kdo
               razpravljati? Če ne, zaključujem razpravo.</p>
               <p>Odpiram razpravo o 13. členu in predlogu za amandma odbora, ki ga je vložila
               Poslanska skupina SMC. Besedo dajem predstavniku Zakonodajno-pravne službe dr.
               Divjaku.</p>
            </sp>
            <sp xml:id="SDT7-OZDDSZII-redna-51-2018-01-31.sp60">

               <speaker>DR. SAMO DIVJAK:</speaker>

               <p>Hvala lepa, predsednik. Se še enkrat opravičujem. </p>
               <p>Samo na to bi opozoril, da ob sprejetju tega amandmaja ostaja v 13. členu tisto, kar
               je v osnovi bilo, to pomeni, v prvem odstavku 85. člena se črta besedo »zdravljenja«.
               Tako je to dodano, samo toliko, da se ve, da ne bi morda bilo kakšnega nesporazuma.
               Hvala lepa.</p>
            </sp>
            <sp xml:id="SDT7-OZDDSZII-redna-51-2018-01-31.sp61">

               <speaker>PREDSEDNIK UROŠ PRIKL:</speaker>

               <p>Hvala lepa tudi vam.</p>
               <p>Želi kdo razpravljati? <stage>(Ne.)</stage> Glasujemo o predlogu za amandma odbora k 13. členu, ki
               ga predlaga Poslanska skupina SMC. Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Odpiram razpravo o 14. in 15. členu, kjer ni amandmajev. Želi kdo razpravljati?
               <stage>(Ne.)</stage></p>
               <p>Odpiram razpravo o 16. členu in amandmaju k temu členu poslanskih skupin koalicije.
               Če ni želje po razpravi, jo zaključujem. Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Odpiram razpravo o 17. členu, kjer ni amandmajev. Razprave ni, zato jo
               zaključujem.</p>
               <p>Odpiram razpravo o 18. členu in vloženem amandmaju koalicijskih poslanskih skupin.
               Ker ni želje po razpravi, jo zaključujem. Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Odpiram razpravo o 19. členu in amandmaju koalicijskih poslanskih skupin. Če ni
               razprave, jo zaključujem. Glasujemo.<stage type="mag"/><stage>(nadaljevanje)</stage> Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Zaključili smo glasovanje o amandmajih.</p>
               <p>Prehajamo na glasovanje o vseh členih skupaj. Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Ugotavljam, da so členi sprejeti.</p>
               <p>S tem zaključujem drugo obravnavo predloga zakona na našem odboru. Sprejeti amandmaji
               bodo vključeni v dopolnjen predlog zakona, ki bo sestavni del poročila odbora. Vlogo
               poročevalca na seji Državnega zbora bom opravil sam.</p>
               <p>Zaključujem 1. točko dnevnega reda.</p>
               <p>Vsem, ki so sodelovali pri tej točki, se zahvaljujem.</p>
               <p>Prehajamo na <title>2. TOČKO DNEVNEGA REDA - PREDLOG RESOLUCIJE O DRUŽINSKI POLITIKI V
                  OBDOBJU 2018-2028 »VSEM DRUŽINAM PRIJAZNA DRUŽBA«.</title>
               </p>
               <p>V obravnavo Državnemu zboru je omenjeni predpis predložila Vlada Republike Slovenije.
               Kot gradivo ste ob resoluciji prejeli tudi mnenje Zakonodajno-pravne službe, mnenje
               Državnega sveta ter mnenje Zavoda za zdravstveno zavarovanje Slovenije.</p>
               <p>K tej točki smo vabili: Ministrstvo za delo, družino, socialne zadeve in enake
               možnosti, Državni svet, Zakonodajno-pravno službo, dr. Andrejo Črnak Meglič, državno
               sekretarko iz Kabineta predsednika Vlade, Skupnost centrov za socialno delo, Zvezo
               prijateljev mladine Slovenije, Slovensko fundacijo Unicef ter Zavod za zdravstveno
               zavarovanje Slovenije.</p>
               <p>V poslovniškem roku so k resoluciji bili vloženi amandmaji Poslanske skupine Nove
               Slovenije. </p>
               <p>Začenjamo obravnavo predloga resolucije, v kateri bomo na podlagi 171. člena v
               povezavi s 126. členom našega poslovnika opravili razpravo in glasovanje o posameznih
               delih resolucije.</p>
               <p>Besedo dajem predlagatelju za uvodno obrazložitev predloga resolucije, državni
               sekretarki, gospe Vuk.</p>
            </sp>
            <sp xml:id="SDT7-OZDDSZII-redna-51-2018-01-31.sp62">

               <speaker>MARTINA VUK:</speaker>

               <p>Hvala lepa.</p>
               <p>Sprejetje nove resolucija o družinski politiki nam narekuje Družinski zakonik. Hkrati
               je pa to tudi čas za posodobitev dokumenta oziroma za nov temeljni programski
               dokument na področju družinske politike, saj je bila veljavna, edina do zdaj sprejeta
               resolucija na tem področju, sprejeta leta 1993. In ta prva in edina do zdaj
               resolucija je postavila temelje družinske politike in je bila takrat zelo razvojno
               naravnana, opredelila je temeljna načela, ki so bila izrazito sodobna, in hkrati
               določila cilje ter ukrepe za njihovo doseganje. Še zmeraj je kar aktualna, vendar pa
               je bistveno bolj deklaratorne narave, splošna, manj konkretna in cilje ter ukrepe ima
               določene zelo široko in splošno, kar je bila splošna značilnost teh prvih strateških
               dokumentov v Republiki Sloveniji. Zato je zdaj čas, da si družinska politika postavi
               nove cilje, ki odražajo trenutno stanje in nagovarjajo različne potrebe družin,
               določa cilje, ukrepe in način, kako to vrednotiti.</p>
               <p>Družinska politika v Sloveniji temelji in tudi v prihodnje bo temeljila na celostnem
               oziroma integralnem ter vključujočem pristopu. To pomeni, da vključuje vse vrste
               družin, upošteva pluralnost družinskih oblik in različnih potreb, ki iz tega
               izhajajo, in zato je tudi naslov te resolucije »Vsem družinam prijazna družba«.
               Spoštuje avtonomnost družine, individualnost vseh njenih članic in članov, ščiti
               otrokove pravice znotraj družine in tudi širše ter postavlja v ospredje varstvo in
               kakovost življenja družin in otrok. Bistven element družinske politike predstavlja
               usklajevanje poklicnega in družinskega življenja, zagotavljanje enakosti spolov,
               vzpostavljanje širokega spektra programov in storitev za družine ter prispevanje k
               stroškom za lažje varstvo, vzgojo, vzdrževanje <stage type="mag"/> <stage>(nadaljevanje)</stage> otrok in družin v specifičnih življenjskih
               situacijah.</p>
               <p>Če pogledamo primerjalno, ta resolucija je tudi izjemno široko zastavljena in en
               velik del zajema tudi analiza stanja zelo poglobljena. In primerjalno gledano ima
               Slovenija eno bolj razvitih družinskih politik. Raziskovalci so Slovenijo glede na
               značilnosti družinske politike umestili v skupino tako imenovanih nordijskih držav,
               za katere je značilno, da ukrepi družinske politike omogočajo dobro podporo pri
               usklajevanju plačanega dela in družine, relativno finančno dostopne in kakovostne
               javne servise, enake možnosti, spodbuja zaposlenost žensk, s čimer je omogočena
               razbremenitev družina, porazdelitev neplačanega dela in bremen, skrbstvenih nalog ter
               večjo avtonomnost vseh članic in članov družine.</p>
               <p>Cilji družinske politike so določeni. Trije temeljni cilji so določeni v tej
               resoluciji. Prvi je izboljšati kakovost družinskega življenja s poudarkom na visoki
               ravni kakovosti življenja otrok. Skozi celoten dokument ste verjetno videli, da je
               zaščita, varstvo, kakovost življenja otrok predvsem postavljena v središče in celoten
               dokument temelji na tem izhodišču. Drugi cilj je zagotavljanje varstva in zaščite
               družin ter posameznih družinskih članov, posebej otrok. In tretji cilj je ustvarjanje
               pogojev, ki bodo spodbudno vplivali na odločanje za družino. Znotraj posameznih
               ciljev so potem opredeljeni tudi podcilji, ki se nanašajo na zelo različna družbena
               področja, vsa tista, ki so pomembna za to, da res izboljšujemo kakovost, ščitimo in
               nudimo varstvo družinam ter ustvarjamo pogoje za odločanje za družino in se nanašajo
               tako na posebno varstvo in zaščito najbolj ranljivih družin, izboljšanje socialno
               ekonomskega položaja, razvoj kakovostnih, raznovrstnih in široko dostopnih programov
               v podpor družini, ustvarjanje pogojev za lažje usklajevanje poklicnega in zasebnega
               oziroma družinskega življenja, zagotavljanje enakosti moških in žensk ter spodbujanje
               enakovrednejše porazdelitve skrbstvenega in gospodinjskega dela. Potem pa še na druga
               področja: kakovostno in dostopno varstvo, vzgoja in izobraževanje otrok, kakovosten
               kulturni program in dostop do kulturnih vsebin za otroke in družine, zagotavljanje
               kakovostnega in široko dostopnega zdravstvenega varstva družin s poudarkom na
               reproduktivnem zdravju žensk in moških ter zdravstvenem varstvu otrok, izboljšanje
               dostopnosti do ustreznih stanovanj, predvsem parom, ki pričakujejo otroka in družinam
               z majhnimi otroki, izboljšanje položaja mladih in staršev na trgu dela ter
               kontinuirano in sistematično spremljanje področja vezanega na družinsko tematiko.</p>
               <p>Kar je izhodišče celotne družinske politike so univerzalna načela, na katerih ta
               resolucija temelji. To so vključevanje, enakost, zaščita, varstvo in spoštovanje. To
               so temeljna načela brez katerih pač ne moremo govoriti o sodobnih družinskih
               politikah in skozi celotno vsebino se ta načela spoštujejo in udejanjajo.</p>
               <p>V času te priprave resolucije je nastajala v širšem krogu v sodelovanju z ostalimi
               pristojnimi resorji po različnih področjih, kot sem jih prej naštela iz podciljev.
               Predlog resolucije je bil predstavljen tudi na prvi seji sveta Republike Slovenije za
               otroke in družino, ki ravno tako izhaja iz Družinskega zakonika. Tam je bila
               resolucija prepoznana kot kakovosten dokument s številnimi pozitivnimi ukrepi. Tudi
               Državni svet je predlog resolucije soglasno podprl na svoji 3. seji in zato menimo,
               da je glede na vso javno razpravo, vse te organe, ki so jo obravnavali, dejansko to
               zelo <stage type="mag"/> <stage>(nadaljevanje)</stage> dobro izhodišče in
               podlaga za to, da dobimo kakovosten programski dokument, ki bo določal smernice
               delovanja družinske politike za prihodnjih 10 let. Hvala.</p>
            </sp>
            <sp xml:id="SDT7-OZDDSZII-redna-51-2018-01-31.sp63">

               <speaker>PREDSEDNIK UROŠ PRIKL:</speaker>

               <p>Hvala lepa. Besedo dajem dr. Divjaku, saj je Zakonodajno-pravna služba zadevo
               pregledala z vidika svoje pristojnosti. Prosim za kratko…</p>
            </sp>
            <sp xml:id="SDT7-OZDDSZII-redna-51-2018-01-31.sp64">

               <speaker>DR. SAMO DIVJAK:</speaker>

               <p>Hvala lepa, predsednik. Bom pa res zelo kratek. K sami resoluciji mi nismo imeli
               pripomb. Bom pa malce pojasnil ta naš drugi odstavek.</p>
               <p>V njem smo pravzaprav želeli to povedati. Ko bomo pripravili redakcijo končnega
               besedila bomo upoštevali to, kar je v resoluciji in seznam ukrepov in pravic v
               Republiki Sloveniji, ki so na koncu navedeni, vključno s kraticami in pravnimi viri.
               Kazala, obrazložitve ne bomo dali v končno redakcijo. Hvala.</p>
            </sp>
            <sp xml:id="SDT7-OZDDSZII-redna-51-2018-01-31.sp65">

               <speaker>PREDSEDNIK UROŠ PRIKL:</speaker>

               <p>Hvala lepa tudi vam.</p>
               <p>Predlog resolucije je obravnaval tudi Državni svet, zato prosim za kratka pojasnila
               oziroma stališča gospoda Horvata. Izvolite.</p>
            </sp>
            <sp xml:id="SDT7-OZDDSZII-redna-51-2018-01-31.sp66">

               <speaker>GOSPOD HORVAT:</speaker>

               <p>Hvala za besedo. Državni svet se je seznanil z vsebino resolucije in pri tem poudaril
               nujno zagotavljanje kvalitetne družinske politike. Seznanjen je bil s pozitivnem
               stališčem Inštituta Republike Slovenije za socialno varstvo do predloga resolucije,
               ki hkrati poziva k čim prejšnjemu sprejemu novega programa za otroke in mladino, ki
               je potekal konec leta 2016. V razpravi se je Državni svet podrobneje osredotočil na
               stanovanjsko politiko, ki lahko pomembno vpliva na kvaliteto življenja družin,
               rodnost in posredno na gospodarsko aktivnost in razvoj družbe. Kot ključno je bilo
               izpostavljeno zagotavljanje dostopnih stanovanj za mlade družine, tako za nakup kot
               najem. Pri tem Državni svet poziva k razmisleku o možnih ukrepih v obliki posebnih
               finančnih spodbud za mlade družine in tiste, ki šele pričakujejo otroke. Predlaga
               tudi prenos dobrih praks iz tujine, na primer iz skandinavskih držav. Tako
               Ministrstvo za okolje in prostor kot Stanovanjski sklad Republike Slovenije sta na
               seji prisotne komisije Državnega sveta potrdila zavedanje o nujnosti zagotavljanja
               ustreznih stanovanj za mlade družine. Pri tem so bili izpostavljeni nekateri aktualni
               in bodoči projekti stanovanjskega sklada. Državni svet v zvezi z zagotavljanjem
               ustreznih stanovanj opozarja tudi na zaznane težave z nezmožnostjo vzdrževanja
               stanovanj, ki so bila pridobljena v času preoblikovanja družbene lastnine v zasebno v
               90. letih prejšnjega stoletja in na določene delež lastniških stanovanj, tudi v lasti
               države, ki so prazna. pri tem poziva k razmisleku o možnih ukrepih v zvezi s tem.
               Dodatna obdavčitev, drugi načini aktivnejšega spodbujanja oddaje v najem. Kot sem že
               na začetku povedal, Državni svet predlog resolucije s temi pomisleki in predlogi
               podpira. Hvala.</p>
            </sp>
            <sp xml:id="SDT7-OZDDSZII-redna-51-2018-01-31.sp67">

               <speaker>PREDSEDNIK UROŠ PRIKL:</speaker>

               <p>Hvala lepa tudi vam. Sprašujem vabljene na to sejo, če želi kdo predstaviti svoje
               stališče. Gospod Sušelj, izvolite.</p>
            </sp>
            <sp xml:id="SDT7-OZDDSZII-redna-51-2018-01-31.sp68">

               <speaker>GOSPOD SUŠELJ:</speaker>

               <p>Hvala lepa, gospod predsednik. Spoštovani poslanci, spoštovani vabljeni. Oglašam se v
               imenu Zavoda za zdravstveno zavarovanje. Dotikam se pa v svoji razpravi in tudi v
               predlogih zavoda tistega dela, ki vpliva in pomeni izvajanje obveznega zdravstvenega
               zavarovanja v Sloveniji. Gre za resolucijo. Vemo, da to ni zakon, pa vendarle, ko jo
               sprejme Državni zbor je na nek zaveza za resorna ministrstva in za izvajalce
               določenega področja. Zato ocenjujemo, da je potrebno ponovno razmisliti predvsem o
               treh ukrepih.</p>
               <p>Prvi ukrep je ohranitev brezplačne varne, učinkovite dostopne in raznovrstne
               kontracepcije in drugih metod načrtovanja družine. V gradivu je na nek način
               navedeno, da so bili poskusi ogrožanja brezplačnega dostopa do kontracepcije, kar
               kaže na neke vrste nerazumevanje piscev ukrepov, ki jih je Zavod za zdravstveno
               zavarovanje izvajal na področju zdravil, tudi na področju kontracepcije. Tako
               imenovane terapevtske skupine zdravil so inštrument za določanje cenovnih standardov.
               Poenostavljeno povedano, znotraj istih zdravil, znotraj istih učinkovin se vsak
               plačnik zdravstvenih storitev oziroma zdravil prizadeva, da plača tiste, ki so
               učinkovite, ki so potrebne za populacijo in ki so tudi cenovno ugodne. Trenutno se
               tudi na področju kontracepcije v Sloveniji cene enih in drugih zdravil razlikujejo,
               istovrstnih zdravil, tudi za sto procentov. Tovrstne ukrepe izvajajo praktično vse
               evropske države. Tovrstne ukrepe smo tudi v Sloveniji na področju drugih bolezni
               izvajali postopno že zadnjih nekaj let. Trenutno smo uvedli <stage type="mag"/> <stage>(Nadaljevanje)</stage> devet takšnih skupin, terapevtskih
               skupin zdravil, ki so na nek način prisilile farmacevtsko industrijo, da so znižale
               cene zdravil v obtoku. Znižanje cen v zadnjih letih na tem področju zanaša približno
               28 milijonov evrov, kar pomeni 28 milijonov za nova, draga, inovativna in učinkovita
               zdravila. Torej gre za ukrep, ki ga uporabljamo za različna področja. Zadnje smo
               uvedli, terapevtska skupina zdravil na področje astme oziroma za asmatike, učinkovito
               ukrepanje in tudi nekaj prihrankov.</p>
               <p>Varstvo žensk in otrok v slovenskem zdravstvu je na visokem nivoju, tudi primerjalno
               z drugimi državami. Imamo zelo dobre pokazatelje kar se tiče na primer smrti
               novorojencev. Imamo zelo nizko število splavov in tudi drugi indikatorji so
               pozitivni, vendarle ne bi smeli to direktno povezovati samo z dostopnostjo zdravil,
               pač pa s številnimi ukrepi, ki so dostopni našim dekletom našim ženskam našim
               otrokom, pa naj gre to za osebnega ginekologa, naj gre to za vrsto pregledov, ki so
               tekom poroda oziroma tekom nosečnosti, pa seveda tudi učinkovito in celovito skrb za
               majhne otroke. Skratka predlagamo, da bi se ta ukrep črtal iz resolucije oziroma, da
               bi se vsaj črtala tista beseda, ki pomeni brezplačna dostopnost. Pomembno je, da
               imamo dostopna zdravila in kot kaže dosedanja praksa, praktično so zdravila kjer smo
               uvedli terapevtske skupine zdravil, bila tudi dostopna in so tudi brezplačno
               dostopna. V vseh primerih se je farmacevtska industrija prilagodila cenovnim
               standardom, ki jih je postavil Zavod za zdravstveno zavarovanje.</p>
               <p>Drugi predlog se nanaša oziroma polemizira širitev možnosti za izrabo dopusta za nego
               družinskega člana, takrat ko gre za otroke starejše od 18 let. In predlog tudi širi
               nadomestilo za bolniško odsotnost pod novim terminom, Zakon za zdravstveno varstvo in
               zdravstveno zavarovanje ga ne pozna, govori pa o tako imenovanem oskrbovalskem
               dopusti. Namenjen naj bi bil za starajočo populacijo, za naše, verjetno starejše
               sorodnike, vendarle oboje praktično širi pravico do nadomestila za bolniško
               odsotnost. Pomembno širi, izračuni kažejo, da bi to dejansko, skoraj da podvojilo
               sedanje stroške za bolniško nadomestilo, ki so v slovenskem prostoru v zadnjih letih
               narasli za 4 % točke. Seveda pomeni 4 % točke manj denarja za zdravstvene storitve.
               Predlog resolucije tudi širi nabor tistih, ki naj bi bili upravičeni do bolniškega
               nadomestila na širši krog sorodnikov. Omenjajo se strici, tete, stari starši, itn. To
               menimo, da na nek način presega namen obveznega zdravstvenega zavarovanja in bo tudi
               v praksi izredno težko izvajati, ker ne obstajajo uradne evidence o takšnih
               sorodstvenih vezeh in potem v praksi bo ta stvar zelo težko izvedljiva. Ta zadnji
               ukrep ne pomeni povečevanja finančnih sredstev, kar je pravzaprav finančno vseeno ali
               skrbi mama, oče ali starš ali pa nekdo tretji, vendarle pa opozarjamo, da bi to
               določilo bilo neizvedljivo v praksi. Sedaj v obstoječem zakonu imamo bolniško
               nadomestilo vezano na tiste osebe, ki imajo tudi dolžnost skrbi za otrokovo življenje
               oziroma za otrokovo zdravje. To pomeni, starše, skrbnike in pač ostale, ki jih zakon
               zavezuje. Zdi se nam tudi ponovno zavzeti v razmislek ukrep, ki naslavlja zagotovitev
               nadomestila za nego družinskega člana <stage type="mag"/> <stage>(Nadaljevanje)</stage> za čas sobivanja v bolnišnici. Naj pojasnim, da
               sedanja zakonodaja že omogoča, da imajo bolniško nadomestilo, pa tudi druge bonitete
               za starše za otroke, ki so v bolnišnici. Resolucija je tukaj nekritična in predvideva
               tovrstno nadomestilo praktično za vsakega, ki je bolan. To seveda, tako je zapisano.
               To seveda lahko pomeni, da se potem to pravico veže praktično na vsako obolelo osebo,
               to pomeni na nek način devalvacijo tistega kar počne bolnišnica. Bolnišnica že nudi
               nego zavarovancem oziroma pacientom in mislimo, da je to na nek način nepotrebno,
               drago in nepotrebno. Skratka, predlagamo, da se tukaj na nek način uporabijo
               določila, ki so v sedanji zakonodaji ZZVZZ, ki na nek način omejuje skupine
               zavarovancev, ki so upravičeni do povračil za čas sobivanja oziroma naj še mimogrede
               omenim, da tudi v ZZVZZ-1 v predlogu novega zakona so te zadeve dokaj eksaktno, dokaj
               opredeljeno zapisane in upam, da bodo ugledale luč belega dne. Na koncu naj poudarim,
               da ti ukrepi, ki se tukaj predlagajo, predvsem v smeri širitve nadomestila za
               bolniško odsotnost, pomenijo pomembne finančne širitve proračuna Zavoda za
               zdravstveno zavarovanje, kar pomeni, da je treba to tudi v dokumentu, če bo ostalo,
               tako tudi predvideti in seveda v bodoče zagotoviti sredstva. V nasprotnem primeru
               bomo zajedli v tisto materijo, ki dejansko sedaj pomeni vir za plačevanje
               zdravstvenih storitev.</p>
               <p>Številke, ki smo jih navedli v samem gradivu, kažejo, da bi za širitev nege,
               oskrbovalni dan pa za starejšo populacijo zahtevale 235 dodatnih milijonov sredstev
               na letnem nivoju, če bi to nego izkoristili oziroma te oskrbovalne dneve izkoristili
               pet dni za vsakega starostnika. To je znesek, ki je v primerjavi z zneskom, ki ga
               sedaj dajemo za bolniško odsotnost, recimo za 2016 smo porabili 285 milijonov. Torej
               precej močno povečan znesek. Če bi pa razširili nego še na otroke, ki so starejši od
               18 let, do 26., bi pa seveda odvisno od koliko bi tega uporabili, vendarle če bi za
               vsakega takšnega upravičenca koristili sedem dni dodatnega bolniškega dopusta, potem
               bi to pomenilo dodatnih 36 milijonov na letnem nivoju. To pomeni, da bi skorajda
               podvojili ceno oziroma stroške bolniške odsotnosti, ki jo plačujemo sedaj. To seveda
               osebno bi si želel, da bi nudili takšen obseg storitev, pa vendarle menim, da moramo
               ostati v mejah, ki nam jih dopušča slovensko gospodarstvo, slovenska ekonomija in
               razpoložljivi viri.</p>
               <p>Hvala lepa.</p>
            </sp>
            <sp xml:id="SDT7-OZDDSZII-redna-51-2018-01-31.sp69">

               <speaker>PREDSEDNIK UROŠ PRIKL:</speaker>

               <p>Hvala lepa tudi vam.</p>
               <p>Preden pridemo na razpravo o sami resoluciji, vas želim obvestiti, da je s
               pooblastilom namesto kolegice Marije Bačič prisotna kolegica mag. Bojana Muršič.</p>
               <p>Odpiram razpravo. A ha, še želite, se opravičujem, pa bi vas prosil, če se lahko
               predstavite pa inštitucijo, ki jo zastopate za potrebe magnetograma. Izvolite.</p>
            </sp>
            <sp xml:id="SDT7-OZDDSZII-redna-51-2018-01-31.sp70">

               <speaker>PETRA ZEGA:</speaker>

               <p>Hvala lepa za besedo. Prihajam iz Zveze prijateljev mladine Slovenije, Petra Zega je
               moje ime in upravičujem našo predsednico Darjo Groznik, ki se seje zaradi
               zdravstvenih razlogov ni morala udeležiti.</p>
               <p>Povedala bi, da smo v času javne razprave bili aktivno vključeni v javno razpravo,
               tako mi, Zveza prijateljev mladine Slovenije kot naše središče ZIPOM. Podali smo kar
               nekaj dopolnitev k dokumenti in moram reči, da so bili naši komentarji, naše
               dopolnitve v veliki meri upoštevani, tako da naše generalno mnenje je, da smo z
               dokumentom zadovoljni in mu izražamo podporo, upam pa tudi, da bo vaš odbor sprejel
               ta dokument nekako z naklonjenostjo in pozitivnostjo.</p>
               <p>Hvala lepa.</p>
            </sp>
            <sp xml:id="SDT7-OZDDSZII-redna-51-2018-01-31.sp71">

               <speaker>PREDSEDNIK UROŠ PRIKL:</speaker>

               <p>Hvala lepa. Tudi jaz tako upam.</p>
               <p>Želi še kdo od vabljenih? Ne želi.</p>
               <p>Kolegice in kolegi, odpiram razpravo in glasovanje o <stage type="mag"/><stage>(nadaljevanje)</stage> posameznih poglavjih oziroma delih predloga
               resolucije ter vloženih amandmajih Poslanske skupine Nove Slovenije, bi nekoliko
               širše zastavili uvod.</p>
               <p>Izvolite, prijava k razpravi. Prva je bila kolegica Julijana Bizjak Mlakar, pripravi
               naj se kolega Kordiš.</p>
            </sp>
            <sp xml:id="SDT7-OZDDSZII-redna-51-2018-01-31.sp72">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Hvala lepa za besedo.</p>
               <p>Tudi sama menim, da je Resolucija o družinski politiki primerna za to, da - ker,
               končno, to je nek dokument, ki bo pomembna usmeritev, lahko rečemo, bolj usmeritev v
               naslednjih desetih letih, in je s tega stališča pomemben dokument, da vemo, v kateri
               smeri naj razmišlja politika in potem tudi pripravi ustrezne akcijske programe. Meni
               se zdi razumljiva skrb, ki jo je izrazil generalni direktor Zavoda za zdravstveno
               zavarovanje Slovenije, glede stroškov. Torej, Zavod za zdravstveno zavarovanje kot
               zavarovalnica, ki plačuje zdravstvene storitve, je verjetno v tem času že večkrat
               ugotavljala, da je javno zdravstvo v primerjavi z drugimi državami precej podhranjeno
               in da bi bilo treba na tem področju nekaj storiti zaradi tega, bolj v tem smislu
               razumem to razpravo, ki je bila. Ker ko gre za te ukrepe, na katere je gospod
               generalni direktor opozoril, se mi zdi, da bi jih bilo treba ohraniti v takšni
               vsebini, kot so trenutno. Jasno pa je, da je treba zagotoviti tudi ustrezne finančne
               vire, da se bo lahko to krilo.</p>
               <p>Ko gre za izraz »brezplačna kontracepcija«, vemo, da to izhaja iz skrbi pred tem, da
               bi z raznimi načini, tudi ko gre za terapevtsko skupino zdravil, o kateri je bilo
               govora, da bi se ta pravica ukinila. Določeni strahovi v tem času so bili že večkrat
               izraženi in vedno je potem Zavod za zdravstveno zavarovanje Slovenije umaknil te
               svoje predloge, tudi skupščina in tako naprej, in se je ta pravica do brezplačne
               kontracepcije ohranila. In res je, trenutno Slovenija zagotavlja visoko raven
               dostopnosti do brezplačne kontracepcije, je pa seveda nevarnost, da bi se s tem
               prenehalo. In tu glede na raznorazne izkušnje, ko vemo, koliko so se zniževale razne
               pravice, bo treba pač civilno družbo prepričati, da tudi ta terapevtska skupina
               zdravil ne krni te brezplačne dostopnosti, vendar do tedaj pa mislim, da je kar prav,
               da to tako ostane, kot piše v resoluciji. Ker če to ne bi bilo tako, potem vemo, da
               bi se nam povečalo tako število splavov kot trpljenje vseh tistih žensk, ki bi bile
               temu izpostavljene. Zato se mi ne zdi nič narobe, v teh desetih letih pa se seveda
               lahko prepriča tudi ostale ljudi, ki trenutno še dvomimo, ker sem sama tudi med
               tistimi, da kakšne drugačne določbe ne bi bile škodljive.</p>
               <p>Ko gre za ukrep pod številko 2, ki ga je Zavod za zdravstveno zavarovanje izpostavil,
               je treba povedati, da ko gre za oskrbovalski dopust za nego staršev in otrok, tudi
               starejših od 18 let, je to nek standard visoko razvitih držav, kar sicer pomeni, da
               ostajajo starši, končno tudi babice in dedki in tako naprej, ostajajo sami doma,
               dostikrat bolni in nihče ne skrbi za njih, nihče jih ne more potem peljati k
               zdravniku in so to kar hude težave. Tako jaz upam, no, da bo tudi ta del ostal noter,
               s tega vidika, da postanemo takšna družba, kot bi morali biti. Seveda se pa strinjam,
               da s sedanjimi finančnimi sredstvi, ki so namenjena zdravstvu, bi bilo vse to težko
               doseči.</p>
               <p>Enako velja tudi za tretji ukrep. <stage type="mag"/><stage>(nadaljevanje)</stage> Strinjam se z direktorjem Zavoda za zdravstveno
               zavarovanje Slovenije, da bi bilo treba tudi opredeliti finančne stroške, čeprav
               mislim, da je bolj pomembno tedaj, kadar se določene stvari zapišejo v zakon, zaradi
               tega, ker je treba vseeno povedati, da resolucija ni tak dokument, kot je zakon, da
               bolj določa usmeritev, neke vrste strategija je to, ko se pa določajo akcijski načrti
               oziroma ko se določi na osnovi strategije, ko se določijo zakoni, takrat je pa to
               zelo pomembno, ker je potem treba pretehtati vse pravice, kaj omogoča ustrezno
               dostopnost, katera pravica, če gre za pomanjkanje finančnih sredstev, je bolj
               pomembna za ljudi in na kakšen način potem to zagotoviti. Ker gre pa, končno, za
               resolucijo, pa mislim, da je to sprejemljivo zaenkrat in da ti predlogi niso slabi.
               In s tega vidika tudi ne morem - razen če me ne bo predlagatelj Nova Slovenija s
               svojimi drugačnimi argumenti, kot sama razumem njihove predloge, prepričal v kaj
               drugega, potem seveda njihovih predlogov ne bom podprla.</p>
               <p>Hvala lepa.</p>
            </sp>
            <sp xml:id="SDT7-OZDDSZII-redna-51-2018-01-31.sp73">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Kolega Kordiš ima besedo. Pripravi naj se predlagateljica mnogih amandmajev k tej
               resoluciji, kolegica Dimic.</p>
            </sp>
            <sp xml:id="SDT7-OZDDSZII-redna-51-2018-01-31.sp74">

               <speaker>MIHA KORDIŠ (PS Levica):</speaker>

               <p>Hvala za besedo, predsedujoči.</p>
               <p>Ta resolucija ima eno zelo problematično vstopno točko, ki sem se jo dotaknil že pri
               prejšnji točki dnevnega reda na tem odboru. Osnovni problem je približno naslednji: v
               trenutku, ko ti družinsko politiko strižeš socialnih kriterijev, dobiš ven samo
               natalitetno politiko. In to je pač ta obsesija, očitno, celotne politične klase, z
               različnimi distinkcijami vmes, da dajmo rojevat otroke in dajmo to nagrajevat in
               spodbujat na vse možne načine. Kar bi bilo pa treba narediti, je pa stvar ravno
               obratna - ljudem omogočiti, da se sploh lahko normalno odločijo, kakšno življenje
               bodo živeli, kakšno obliko družine bodo imeli in koliko otrok bodo naredili, če se
               bodo za to sploh odločili. Za to pa ne potrebujemo natalitetne politike, ampak
               predvsem kvalitetno socialno politiko. In mladi danes, ki bežijo iz države, imajo dva
               oziroma tri temeljne probleme. Prvič, ne morejo priti do svojega stanovanja, pa ne
               govorimo nujno o lastniških stanovanjih, govorimo lahko o oderuških najemninah, ki
               so, recimo, tu v Ljubljani. Drugič, ne morejo priti do varnih rednih zaposlitev.
               Mladi so vedno bolj in bolj - pa ne samo mladi, to je trend, ki se vleče v vedno
               starejše skupine - obsojeni na prekarne zaposlitve, slabo plačane, neredne, nestalne,
               brez pravic, ki jih iz tega naslova pripadajo, pa delajo dva, tri šihte naenkrat,
               potem morajo pa še polovico ali pa še več iz tega svojega že tako bornega zaslužka
               namenjati za to, da naj bi krili najemnino tistega oderuškega rentnika, ki je lastnik
               stanovanja. In potem še tretja stvar, tudi redne zaposlitve so pri nas razmeroma
               slabo plačane. Imamo minimalno plačo, ki je pod pragom tveganja revščine. Imamo
               zaposlene ljudi, ki delajo, pa so revni, revni zaposleni, in tako naprej. Seveda v
               takih razmerah ni pričakovati, da si bodo ljudje lahko stabilizirali svoje življenje,
               da si bodo naredili družino, da bodo naredili otroke, da bodo sploh karkoli lahko
               planirali, ker si ničesar ne morejo planirati. Najemodajalec jih lahko izseli v roku
               enega meseca, treh mesecev, če mu tako zapaše, lahko jim navije najemnino, ne vejo,
               ali bodo čez tri dni še imeli službo. In pri tem nobeno subvencioniranje rojstev in
               štepanje otrok ne bo pomagalo, pa še idejno je narobe. Mislim, najprej ljudi
               postavimo v sila vsestransko v življenju prekaren položaj, potem jim pa rečemo, no,
               mogoče bo malenkost manj prekaren, če boš naredil otroka in ti bomo pač mi
               subvencionirali stvari, ki s tem pridejo. <stage type="mag"/><stage>(nadaljevanje)</stage> Stanovanjski problem, recimo, je v resoluciji sicer
               omenjen, ampak se ga naslavlja iz čisto napačnega zornega kota. Govora je o
               varčevalnih shemah, o kreditnih shemah, o stanovanjih na trgu za najem, vse to pelje
               v krepitev zasebnega stanovanjskega fonda in pretakanje sredstev, v osnovi javnih
               sredstev, preko individualne porabe v roke nekih zasebnikov, ki imajo zmonopoliziran
               dostop do nekih stanovanj, do gradnje stanovanj in tako naprej. In efektivno to ne
               prispeva, vsaj ne tako bistveno, kot bi moralo, do emancipacije zlasti mladih, ne
               prispeva toliko do njihove socialne stabilnosti, kolikor prispeva v dobičke
               lastnikov, ki imajo čez velike privatne svoje stanovanjske fonde. In tu se pozna
               akutno pomanjkanje resne stanovanjske usmeritve v neprofitni smeri, v stanovanjske
               zadruge. Zagotovo pa to, kar se tu noter predlaga, torej pogajanje tržne
               kapitalistične mašinerije, je narobe, ker pač osnovo problema, ki ga imamo, zgolj še
               poglablja in cementira, namesto da bi jo odpravljalo.</p>
            </sp>
            <sp xml:id="SDT7-OZDDSZII-redna-51-2018-01-31.sp75">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Besedo dajem kolegici Ivi Dimic.</p>
            </sp>
            <sp xml:id="SDT7-OZDDSZII-redna-51-2018-01-31.sp76">

               <speaker>IVA DIMIC (PS NSi):</speaker>

               <p>Hvala lepa.</p>
               <p>Ja, v Poslanski skupini Nove Slovenije smo ne nazadnje veseli nekega takega
               dokumenta, ki je po dolgem času nekih omejevanj in sprememb na področju družinske
               politike vendarle neka svetla točka. Po dolgem času, po nekaj letih ena svetla točka
               in pozitivna novica, da se vendarle pogovarjamo v Državnem zboru o neki družinski
               politiki. Jaz bi bila zelo vesela, če bi se v Državnem zboru, glede na povedano tudi
               s strani direktorja ZZZS, pa tudi državne sekretarke, pa ne nazadnje tudi kolegice
               Julijane Bizjak, ki prihaja iz Desusa, lahko pogovarjali tudi končno o dolgotrajni
               oskrbi. Če bi imeli oba ta dva dokumenta, potem vprašanje…</p>
            </sp>
            <sp xml:id="SDT7-OZDDSZII-redna-51-2018-01-31.sp77">

               <speaker>PREDSEDNIK UROŠ PRIKL:</speaker>

               <p>Ivi, jaz te lepo prosim, dolgotrajna oskrba ni tema te seje.</p>
            </sp>
            <sp xml:id="SDT7-OZDDSZII-redna-51-2018-01-31.sp78">

               <speaker>IVA DIMIC (PS NSi):</speaker>

               <p>Hočem povedati, tudi z vidika nege starejših na domu. To, kar je danes izpostavil
               direktor ZZZS, o dodatnih 235 milijonih, če pride do te pravice. Jaz hočem povedati,
               da imamo dokument, da moramo pripraviti še drugega, da bomo lahko zagotavljali neko
               osnovno oskrbo, tako bom rekla, družin, mladih, dijakov, študentov kot tudi
               starejših. Pa, žal, tega ni, to sem morala reči.</p>
               <p>Preden grem na svoj del, naj se samo še dotaknem ene besede, ki se mi zdi, da za
               Državni zbor ni primerna, pa brez zamere, kolega Miha, beseda »štepanje« otrok, se mi
               zdi, da ni primerna. <stage>/ oglašanje v ozadju/</stage> Lahko boš repliciral, ko boš dobil besedo.
               Ampak, da mi v Državnem zboru tako imenujemo ljudi, ki se odločajo za rojstvo otrok -
               in najhuje je to, da take besede rečejo otroci v tretjem razredu, ko vidijo, da je
               nekoga mamica prišla noseča iskat, rečejo, »a pri vas pa štepate…« A veste, kaj, če
               ne bomo mi tu v Državnem zboru poskušali imeti nek, bom rekla, malo drugačen
               besednjak, jaz ne vem, kam bo potem vse skupaj ušlo. Res je, boš repliciral, te
               razumem, razumem tvojo filozofijo, moram reči, da v neki meri se celo stikava nekje,
               kajne, ampak beseda je pa žaljiva in ni vredna neke, bom rekla, bodoče mame, če tole
               posluša, res.</p>
               <p>Skratka, v Novi Sloveniji smo pripravili res kar lepo vrsto amandmajev, zato ker
               želimo aktivno sodelovati, tako pri snovanju družinske politike kot pri snovanju
               dolgotrajne oskrbe kot pri snovanju osebne asistence in še bi lahko naštevala. Smo
               aktivni člani v politiki, ki želimo, da bi bili zakoni in vse dobro pisano tudi za
               ljudi. Ne bom šla - pa verjetno me tudi vi ne boste poslušali, ker amandmaje ste
               dobili pisno -, ne bom šla od amandmaja do amandmaja, pa vendar <stage type="mag"/><stage>(nadaljevanje)</stage> mislim, da moram povzeti, zakaj smo se
               odločili, naše amandmaje pa smo nekako tudi razdelili v tri sklope. Ampak vseeno za
               začetek mislim, da je treba še povedati, da se mi zdi, da je potrebno razumeti namen
               in cilj tega dokumenta. Mislim, da sta namen in cilj tega dokumenta, da se preko tega
               dokumenta zagotavljajo primerljive življenjske ravni družine, ne glede na število
               otrok. To je namen tega dokumenta – da se zagotavlja neke primerljive življenjske
               ravni. Zdi se mi, da grejo vsi naši amandmaji potem tudi v to smer.</p>
               <p>Samo še ena beseda, ki je seveda… V zadnjih besedah je državna sekretarka povzela, v
               čem je smisel družinske resolucije – v vključevanju, enakosti, zaščiti. To so ta
               temeljna načela. Jaz se strinjam. Enakost… Vendar tudi tukaj je naš amandma, da ne
               govorimo o enakosti moškega in ženske, mi moramo govoriti o enakovrednosti in
               enakopravnosti, ker jaz, hvala bogu, nisem enaka kot moški in sem na to tudi ponosna
               in vesela. Ampak želim povedati, da se prevečkrat vse to pojavlja, seveda pa bom dala
               vse od sebe, da bom enakovredna in enakopravna.</p>
               <p>Tako da, to so tisti temeljni nameni in cilji, ki smo jih mi tudi amandmirali.</p>
               <p>Če grem še naprej, se mi zdi pomembno, mogoče, kakšen je prikaz stanja ali pa učinkov
               bližnje zgodovine. Tudi v družinski resoluciji je bilo povedano, da je ZUJF največji
               škodljiv ukrep družinske politike v zadnjih letih. Jaz mislim, da se tukaj preveč
               naslanja družinska resolucija samo na ZUJF. Mi imamo raziskavo o socialnem stanju
               <stage>(ali kako se že reče? – me bo državna sekretarka popravila)</stage>, ki govori, da je
               največjo težavo dejansko povzročil Zakon o uveljavljanju pravic iz javnih sredstev. O
               tem v resoluciji ni praktično nikjer zapisano, da je stanje, v katerem se je znašla
               družinska in socialna politika, tudi posledica uravnoteženja oziroma Zakona o
               uveljavljanju pravic iz javnih sredstev, o katerem sem govorila kakšno uro in pol
               nazaj.</p>
               <p>Če se samo dotaknem tega, kar pogrešam v resoluciji, pa tudi naši amandmaji grejo…
               Recimo, v poglavju 2: »Stanje na področju družinske problematike, demografska slika
               in smernice oziroma ključne usmeritve razvoja družinske politike«. Tukaj lahko dam
               pripombo, je naš amandma, ampak splošno pa lahko rečem, da bi iz naslova pričakovala,
               da bo predlog resolucije zaradi različnosti družin zanje prinesel čim več možnosti
               izbire, pa žal temu ni tako. Prinaša neke predloge, ki možnost izbire zmanjšujejo.
               Zdi se mi, da grejo tudi naši amandmaji v tem poglavju v to smer, da se ta
               zmanjševanja odpravljajo.</p>
               <p>Če grem samo na naslov »Vsem družinam prijazna družba«, se sama včasih res vprašam,
               kaj to pomeni. To pomeni isto, kot rečemo tukaj: »Dostojna plača.« Potem pa, ko te
               nekdo vpraša, kaj je dostojna plača, začneš razmišljati, kaj je danes v Sloveniji
               dostojna plača. Ko govorim o naslovu »Vsem družinam prijazna družba«, se tudi
               sprašujem, kaj pomeni ta naslov, kako naj ga razumem. Če to pomeni obrat družinske
               politike k večji univerzalnosti, se pravi usmeritev k vsem družinam ne glede na
               dohodek in k večjemu razumevanju in podpori večjim družinam, kar bi bilo v
               demografskem smislu nenazadnje nujno, je naslov sprejemljiv, <stage type="mag"/><stage>(nadaljevanje)</stage> sicer pa bi veliko raje predlagala
               splošen naslov »Slovenija, družinam naklonjena družba«. Naklonjenost pomeni podporo
               tudi v dejanjih, prijaznost pa je lahko samo navidezna.</p>
               <p>Če grem na 1.1 točko: »Namen in cilji«. Med temeljnimi cilji manjka zagotavljanje
               primerljive življenjske ravni družin ne glede na število otrok oziroma preprečevanje
               zniževanja blaginje in kakovosti življenja družine, kadar se ta poveča za novega
               člana. To bi bilo verjetno potrebno dopisati, pa mogoče mi družinsko politiko oziroma
               vsem družinam prijazno družbo razumemo nekoliko drugače.</p>
               <p>Če grem naprej, se mi zdi, da se lahko dotaknem v temeljnih načelih ali pa stanje na
               področju družinske problematike, demografske slike v tem, kar sem že govorila, tudi
               mogoče… Stanje na 13. strani, lahko preberemo: »V letu 2016 se je višina otroškega
               dodatka z uveljavitvijo Zakona o spremembi in dopolnitvi Zakona o uveljavljanju
               pravic iz javnih sredstev <stage>(ZUPJS-E)</stage> za vse otroke <stage>(približno 97.000 otrok)</stage> v 5. in 6.
               dohodkovnem razredu vrnila na raven pred uveljavitvijo ZUJF.« To ni res. To je
               zavajanje in neresnica. Omenjeni zakon ni ničesar vrnil na predkrizno raven, saj bi
               se vse omejitve ZUJF odpravile brez njega. Ta zakon je predvsem ohranil večino
               omejitev ZUJF. To so še moji dodatni pomisleki.</p>
               <p>Temeljna prednostna področja, 3. točka, »Temeljna prednostna področja ter cilji,
               ukrepi in kazalniki« … Med cilji pogrešam to, kar sem že govorila – dvig življenjske
               ravni družin, preprečevanje zniževanja blaginje družin ob prihodu novega člana, in
               tako dalje. Kje pa so sploh kakšni cilji, ki se nanašajo na družine? Med kazalniki
               pogrešamo kakšne kazalnike, ki bi merili učinkovitost izvedenega. Zadovoljstvo
               staršev z ukrepi, tega ni. To predlagamo v svojih amandmajih. Število rojenih otrok,
               stopnja rodnosti, delež družin z več otroki, stopnja uporabe različnih ukrepov, še
               posebej za usklajevanje poklicnega in družinskega življenja,… V Novi Sloveniji to res
               pogrešamo. O tem sem že velikokrat govorila, da imajo nenazadnje tudi skandinavske
               države to veliko bolje urejeno od nas, pa sem vesela, da imamo pri nas daljši
               porodniški dopust ali pa dopust za, nadomestilo za nego otrok, pa vendarle je
               usklajevanje tega drugače. Nenazadnje, tudi število splavov in stopnja univerzalnosti
               ukrepov. To so ti ukrepi oziroma kazalniki, ki jih mi predlagamo, da bi bilo to
               učinkovitost smiselno meriti.</p>
               <p>Če grem k programom v podporo družini, je bilo veliko danes že povedanega, pa
               vendarle se mi zdi prav, da se dotaknem starševskega varstva in družinskih prejemkov
               … Pri ciljih lahko pohvalim predlog: izvzem pravic iz prejemkov iz morebitnih
               varčevalnih ukrepov. Manjka pa zagotovo poenostavitev postopkov in zmanjšanje števila
               postopkov, saj so nekateri povsem nepotrebni in pomenijo nesmiselno birokratsko breme
               staršev in CSD. »Pravice in prejemki, vezani na rojstvo in zgodnja leta otrokovega
               življenja« - o tem smo danes že govorili. Še vedno nasprotujemo, da bi se določilo,
               da bi bil nek vavčer sistem ali kakorkoli. Mislim, da je prav, da starši prejmejo
               obliko pomoči v taki obliki, da lahko z njo resnično prosto dopolnjujejo. Seveda
               podpiramo podaljšanje očetovskega dopusta ob rojstvu dveh ali več otrok in dvig
               prispevkov ob delu s skrajšanim delovnim časom zaradi starševstva, enako pa mora
               veljati tudi za enega izmed staršev, ki zaradi skrbi za štiri ali več otrok zapusti
               trg dela.<stage type="mag"/><stage>(nadaljevanje)</stage> Ker dvig na
               odmero od povprečne plače verjetno ne bo možen zelo kmalu, predlagamo v svojem
               amandmaju, da se ti prispevki začnejo takoj odmerjati vsaj od dejanske minimalne
               plače in ne od neke administrativno ali pa fiktivno določene bistveno nižje minimalne
               plače, kot je to sedaj. Tukaj tisti, ki zapusti trg dela zaradi odločitve, da se bo
               posvetil drugačnemu, družinskemu poklicu, mislim da, je prav, da se mu prizna neka
               minimalna plača, ne pa neka odmerjena fiktivna minimalna plača oziroma prispevki, če
               želimo in če govorimo o neki resoluciji o družinski politiki. Otroški dodatek –
               seveda nam je všeč predlagana usmeritev k večji univerzalnosti ureditve otroškega
               dodatka in širitev pravice tudi na obstoječi osmi razred. Kaj pa pri družinah z
               višjimi dohodki? Vlogo otroškega dodatka velikokrat precej dobro pokrijejo davčne
               olajšave in je tako na tem področju zagotovljena dokaj dobra univerzalnost.
               Ocenjujemo, da bolj kot širitev otroškega dodatka v še višje dohodkovne razrede
               potrebujemo večja vlaganja v spodbude za tretjega in nadaljnje otroke v družinah,
               zato predlagamo, da se sredstva, ki bi jih potrebovali za ta predlog, raje čim prej
               usmeri tja. Danes smo že govorili o dodatku za veliko družino … Še enkrat naj povem,
               pa se nisem hotela oglašati pri prejšnji točki, da je potrebno razumeti in da mora
               biti vsak otrok enako sprejet in da mora vsak imeti enake pravice, poudarjam, tudi
               dolžnosti, ampak da je razlika med dodatkom za veliko družino za tri otroke, kjer, še
               enkrat povem, znaša na otroka 131,67 evrov, in med veliko družino, kjer jih je v
               družini deset, znaša na enega otroka 48 evrov. Razlika med otrokoma je 83,67 evra.
               Med takimi, kjer so v družini trije, in tam, kjer jih je šest, pa ta razlika znaša
               51,67 evra. Govorim o tem, da je pomembno, da so ti otroci ne glede na to, iz kako
               velike, številčne družine prihajajo, kar se tiče dodatka za veliko družino, nekje,
               nekje uravnoteženi. Jaz verjamem, da ne moremo dati čisto vsem enako po taki
               politiki, ki jo imamo, ampak vsaj približno enako. Jaz verjamem, da tisti, ki dobi
               131 evrov dodatka, ravno tako hodi v glasbeno šolo kot tisti, ki dobi 40. Ampak – ali
               je to pravično? Ali pa mogoče zaradi tega, ker dobi samo 40, ne more iti v glasbeno
               šolo. Dajmo imeti pred očmi otroke v takih družinah in delajmo družinsko politiko, ki
               bo nekako enakopravno obravnavala vse otroke, ne glede na to, koliko sorojencev ali
               bratov in sester ima.</p>
               <p>Kar se tiče trga dela in zaposlovanja, to sem malo poševno tudi že omenila. Se mi
               zdi, da je potrebno… Med predlaganimi ukrepi pogrešamo predvsem splošno izboljšanje
               poslovnega okolja z nižjo obdavčitvijo dela, ki bo bolj privlačno za delovna mesta,
               za razvoj, za to, da bodo ljudje imeli možnost priti do solidnih plač. Tudi to imamo
               en del v naših amandmajih.</p>
               <p>Če grem naprej, se lahko ustavim pri zdravstvenem varstvu odraslih … Podpiram
               razširitev možnosti za koriščenje dopusta za nego družinskega člana, ne glede na to,
               kar je povedal gospod Sušelj. Še enkrat, ta verjeten ukrep ali pa ta resolucija je
               podlaga za delo vnaprej, deset let naj bi bilo, ampak vendarle tudi iz vidika
               dolgotrajne oskrbe, ki je še vedno nimamo, pa je bilo rečeno, <stage type="mag"/><stage>(nadaljevanje)</stage> da jo bomo imeli že lansko leto novembra
               ali pa še prej. Kar se tiče zdravstvenega varstva otrok in mladostnic oziroma
               mladostnikov, se mi zdi, da podpiramo zdravstveno zavarovanje otrok, neodvisno od
               zavarovanja staršev. To je pomembno, če želimo zagotavljati vsaj take standarde, kot
               jih trenutno imamo. Mogoče se mi zdi, da med ukrepi manjka pravica staršev do
               bolniškega dopusta za nego v primeru, ko je predšolski otrok hospitaliziran in je za
               potek in učinkovitost zdravljenja zelo koristno, da je z njim tudi eden izmed
               staršev. Se mi zdi, da je to zelo pomembno, gledam predvsem iz vidika starša, pa tudi
               za otroka, da ima nekoga ob sebi.</p>
               <p>Če grem naprej … »Vzgoja, varstvo in izobraževanje; predšolska vzgoja«. Zagotovo med
               cilji manjka več možnosti izbire staršev, ki bi bile enako dobro sprejete in podprte,
               kakor so javni vrtci. Želim, da imamo dobro javno mrežo šol, pa vendarle mislim, da
               je potrebno zagotavljati tudi drugačnim odločitvam. Saj niso vse take odločitve, kako
               in kje bodo otroka čuvali, odvisne samo od tega, ali starši želijo otroka vključiti v
               vrtec ali ne. Ravno te dni sem srečala kar nekaj ljudi, ki so povedali, da so
               enostavno – pa mislim, da ima to celo en poslanski kolega – dobili prepoved vožnje
               otroka v vrtec od treh do šest mesecev zaradi nekih hudih alergij. Mislim, a veste,
               saj ni vse, da starši ne želijo otroka vključiti v nek javni zavod, ampak moramo v
               obzir vzeti in ne sme biti izključeno, če so v ozadju kakšne druge težave. Kar se
               tiče osnovnošolskega izobraževanja, pogrešamo cilj, da bi moralo osnovno šolstvo dati
               otroku osnovne veščine in znanje za normalno življenje, pa bodisi, ne vem, v
               prihodnosti v neki družbi, v družini, v zakonu, in tako naprej. Mogoče je premalo
               poudarka na tem, da ima šola tudi vzgojni vidik, ne samo izobraževalnega, tudi
               vzgojni vidik. V preteklosti se je šolam ta vidik odvzel, nenazadnje tudi
               profesorjem, učiteljem, pa mislim, da je prav - ker govorimo o resoluciji, ki naj bi
               nas spremljala deset let, se pravi do leta 2028 – ta vidik vzeti v obzir. Med ukrepi
               pozdravljamo zagotavljanje brezplačnih učnih gradiv. Tukaj imamo sicer pomislek,
               zakaj se to začne s prvim razredom. Takrat je dejansko najmanj učnih gradiv, najmanj
               delovnih zvezkov, mogoče so še najcenejši v primerjavi z vsakim naslednjim letom.
               Mogoče bi bilo tukaj smiselno pogledati, kateri razred v osnovni šoli dejansko
               predstavlja staršem največje breme, tudi kar se tiče nakupa učnih gradiv, in bi se
               tukaj lahko zadeve tudi drugače zapeljale. Pri srednješolskem izobraževanju se mi
               zdi, da je pri državni štipendiji napačno naveden trenutni cenzus, 64 namesto 56,
               seveda pa je bilo v preteklosti rečeno, da se bo to odpravilo in da bo to začelo
               veljati s 1. 1. 2018, pa potem po zadnjih spremembah zakonodaje na tem področju
               štipendiranja dijakov in študentov temu še ni tako.</p>
               <p>Moram pa se dotakniti še ene zadeve, ki se mi zdi zelo pomembna, to pa je
               stanovanjska problematika. »Osamosvajanje mladih <stage>(družin)</stage>« … Glejte, med ukrepi
               resnično pogrešamo uvedbo močno ugodnih najemnih stanovanj z izrazito neprofitno
               najemnino. Če želimo mladim pomagati, je potrebno na tem področju vendarle bolj
                  <stage type="mag"/><stage>(nadaljevanje)</stage> konkretno zarezati.
               Za mlade lahko rečemo tudi za določen čas petih let, da se lahko postavijo na lastne
               noge, mlade družine ali pa mlade pare, glejte, saj tukaj se mi zdi, da ni problem,
               ampak tu res se mi zdi pri tej politiki osamosvajanja mladih se mi zdi in to je
               izredno pomembno in tukaj žal ugotavljamo, da je bilo to spuščeno. Bivanje v takem
               stanovanju, kot sem rekla, bi bilo lahko časovno omejeno, na primer, 5 let ali pa
               kakorkoli z možnostjo podaljšanja za določen čas, ne nazadnje se lahko veže ali na
               otroka, ali na stanj v kakršnem je tak par, ampak seveda zadeve se da tako pripraviti
               in seveda tudi, da ne bom rekla, regulirati, ker mi je taka beseda, ampak voditi in
               seveda urejati. Jaz verjamem, da me imate že malo dovolj, da bi že kdo drug rad
               razpravljal pa še ena zadeva pa se mi zdi vseeno, da, ki jo je potrebno se dotakniti
               pa čisto iz razprave gospoda Šušlja, ki ga žal ni več z nami, kar se tiče brezplačne
               dostopnosti do zdravil ali kakorkoli pa je podal področje ginekologije, da je zelo
               dobro urejeno, jaz pa tukaj kot ženska lahko rečem, da me na nek način skrbi in
               žalosti, da imamo ženske možnost jemanja brisov ali kakorkoli samo na tri leta, pri
               vseh poplavah, ki so, se mi zdi pri vsej preventivi, ki jo imamo, lahko rečem, da smo
               tukaj ženske močno podhranjene in pri vsej skrbi za svoje dobro počutje, za zdravje,
               biti in omejiti na tem področju, ki pa dejansko je, bom rekla, rak v porastu se mi
               zdi za tukaj za razmisliti, če nam ne pripada kot ženskam enkrat na leto brezplačen
               pregled.</p>
               <p>Hvala.</p>
            </sp>
            <sp xml:id="SDT7-OZDDSZII-redna-51-2018-01-31.sp79">

               <speaker>PREDSEDNIK UROŠ PRIKL:</speaker>

               <p>Ja, hvala lepa tudi tebi.</p>
               <p>Zdaj bomo šli najprej na repliko kolega Kordiša, potem pa želi replicirati tudi
               kolegica Julijana Bizjak Mlakar.</p>
               <p>Miha, izvoli.</p>
            </sp>
            <sp xml:id="SDT7-OZDDSZII-redna-51-2018-01-31.sp80">

               <speaker>MIHA KORDIŠ (PS Levica):</speaker>

               <p>Hvala za besedo predsedujoči.</p>
               <p>Verjamem, da me je kolega Dimic ne namerno, napak razumela. Govorila je v svoji dolgi
               razpravi o namenih in ciljih dokumenta resolucije o družinski politiki, jaz pa
               pravim, da je točni problem tega dokumenta, da družino obravnava kot instrument
               rojevanja, a veš, namesto, da bi bila v prvemu planu zmanjševanje neenakosti, resno
               reševanje stanovanjskega problema in tako naprej se zelo jasno vidi premik od te
               socialne dimenzije k temu, da imamo pač družbeno, neko družbeno formo, ki služi
               predvsem reproduktivnim smotrom. Seveda potem je pa še drugo vprašanje v kakšne
               ideologijo se te reproduktivni smotri vpeti, najpogostejša stvar, ki jo slišimo v
               Državnem zboru ali pa v politiki nasploh recimo, je reprodukcija oziroma štepanje
               otrok kot problematičen izraz, ki ste ga vzpostavili vpeta v proizvajanje delovne
               sile, v lastninskih razmerjih, kjer imajo monopol nad produkcijskimi sredstvi
               globalne korporacije oziroma veliki kapital. Torej dajmo naštimat otroke zaradi tega,
               da bodo lahko delali za korporativne gospodarje.</p>
               <p>Drug najbolj pogost scenarij in retorika, retorična argumentacija je pa nekako za
               narodov blagor. Glejte, mi Slovenci, nas je premalo, dajmo še več otrok pristne
               slovenske krvi na tej naši slovenski grudi naštimati. Jaz mislim, da sta obe te
               argumentacijske linije zgrešene, da sta zgrešene obe ideologije in, da je treba
               človeka obravnavati celostno in mu pač pustiti avtonomijo odločanja, ko pride do
               vprašanja v kakšni družinski skupnosti želi živeti, koliko otrok želi imeti in tako
               naprej, treba pa je skozi kombinacije socialne, če hočete družinske politike
               poskrbeti zato, da bojo ljudje to odločitev zares avtonomno sploh lahko sprejeli,
               ker, če nimaš dostopa do neke redne, normalne zaposlitve, če nimaš dostopa do neke
               normalne strehe nad glavo, se zelo težko pogovarjamo o tem, da si avtonomen kot
               človek.</p>
            </sp>
            <sp xml:id="SDT7-OZDDSZII-redna-51-2018-01-31.sp81">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Postopkovno kolegica Iva Dimic.<stage type="mag"/>
               </p>
            </sp>
            <sp xml:id="SDT7-OZDDSZII-redna-51-2018-01-31.sp82">

               <speaker>IVA DIMIC (PS SMC):</speaker>

               <p>Spoštovani predsednik.</p>
               <p>Jaz sem zelo resno vzela današnjo razpravo o resoluciji družinske politike in mislim,
               da besednjak žal kolega Kordiš, ni primeren neki družinski politiki in nekim lepim,
               dobrim odnosom v naših krogih ali širše v družbi. Govoriti o neki reprodukciji se mi
               zdi, da je neprimerno, kako se sploh lahko odvzem življenja nerojenemu otroku lahko
               imenuje reproduktivna pravica, ko gre vendar ravno od nasprotno od reproduktivnosti,
               o tem ste vi danes govorili, ne zapeljati zadeve na neko tako raven kjer ne bo izhoda
               ven. Moje je, da ga opozorite kadar so besede neprimerne današnjemu namenu.</p>
            </sp>
            <sp xml:id="SDT7-OZDDSZII-redna-51-2018-01-31.sp83">

               <speaker>PREDSEDNIK UROŠ PRIKL:</speaker>

               <p>Okej.</p>
               <p>Preden, replika je seveda na postopkovni predlog poslanke ni, bom dal postopkovno še
               najprej kolegici Julijani, potem pa, pardon repliko, če pa želi kolega Kordiš
               postopkovno, bom jo seveda predhodno dal, bi pa želel nekaj opozoriti. Resnično bi
               bil zelo vesel, da se osredotočimo na vsebino in izrazi kot si jih uporabljal
               štimanje, štepanje in tako dalje, sem prepričan, da tukaj ne sodijo, če tudi si
               skušal zadeve pokazati, da so pod navednicami, tako, da prosim, da se osredotočimo,
               če tudi različnih svetovnih nazorov na problematiko te resolucije, da vendarle vodimo
               eno dostojno diskusijo in debato.</p>
               <p>Želiš postopkovno.</p>
            </sp>
            <sp xml:id="SDT7-OZDDSZII-redna-51-2018-01-31.sp84">

               <speaker>MIHA KORDIŠ (PS Levica):</speaker>

               <p>Ja, glejte predsedujoči, to niso stvari, ki bi jih jaz kakorkoli zares zagovarjal,
               ampak to so pač politike, ki so prelite notri na papir pač te resolucije. In to je
               konec koncev skregano z mojim vrednostim sistemom in z stališči, ki jih pač
               zagovarjam, ampak politične pozicije, ki so zajete v tem dokumentu in, ki jih
               zagovarja večji del političnega razreda pogosto, so pa pač v ustreznem besednjaku, ki
               ga uporabljam, pa ga ne bi hotel in ne bi hotel imeti tudi takih politik. Ali smo
               zdaj to zaključili? Upam.</p>
            </sp>
            <sp xml:id="SDT7-OZDDSZII-redna-51-2018-01-31.sp85">

               <speaker>PREDSEDNIK UROŠ PRIKL:</speaker>

               <p>S tem bomo zaključili, ponovno vas pa kolega Kordiš pozivam, da besednjak pa vendarle
               prilagodite inštituciji primerno.</p>
               <p>Želela je repliko kolegica Julijana Bizjak Mlakar, izvoli.</p>
            </sp>
            <sp xml:id="SDT7-OZDDSZII-redna-51-2018-01-31.sp86">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Ja, v zvezi s tistim omenjanjem dolgotrajne oskrbe. Zdaj jaz razumem, da je bilo
               pripravljavcem resolucije o družinski politiki izjemno težko iz vseh možnih tem, ki
               se tičejo končno trga dela, stanovanjske politike, izobraževanja, okoljske politike
               in ne vem kaj še vse, končno tudi politika do starejših, torej varovanja starejših,
               potem spraviti na 122 strani. Ker namreč v kolikor bi vse tisto kar na nek način
               vpliva tudi potem na samo družino, če bi želeli jo spraviti v nek takšen dokument,
               kot je ta pred nami, potem bi bil ta zagotovo desetkrat bolj obsežen, če ne še več in
               to potem ne bi imelo več nobenega smisla. Tako, da se mi zdi, da je treba nekako iz
               tega vidika razumeti resolucijo, vsaj sama jo na ta način razumem, ker sicer bi
               moralo biti v tej resoluciji še najmanj tudi problematika, pomoči na domu, pa končno
               domovi za starejše in tako naprej. No, ampak to danes ni poglobljena tema, ker se je
               predlagatelj pač usmeril na ožje področje družinske politike, bi pa prosila kakšno je
               mnenje ministrstva kar se tiče amandmajev Nove Slovenije, ker o tem pa še nismo
               ničesar slišali, torej sama, ko sem to pogledala, se nekako, torej te amandmaje
               pogledala, se nisem mogla strinjati s temi amandmaji, ampak zanima me pa kakšno je
               mnenje ministrstva in zakaj predvsem še kar se tiče enakosti in tako naprej, o čemer
               smo danes že slišali.</p>
               <p>Hvala lepa.</p>
            </sp>
            <sp xml:id="SDT7-OZDDSZII-redna-51-2018-01-31.sp87">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Bom seveda dal besedo tudi ministrstvu bi pa samo eno točko tudi sam tukaj želel
               izpostaviti, namreč, bom se pustil podučiti od predlagatelja amandmaja, ki govori v
               podpoglavju 3.7.1 Zdravstveno varstvo odraslih in kjer predlagate, da se beseda
               kontracepcija, ki je navedena pod šesto mislim, da alinejo nadomesti z <stage type="mag"/><stage>(nadaljevanje)</stage> besedo sintagmo in sodobnih
               naravnih metod načrtovanja družine in tako dalje, zelo na kratko bi seveda prosil, da
               se tudi jaz malo pustim podučiti, kaj to pomeni, potem pa bom seveda dal besedo,
               torej ministrstvu pa želim vas še samo to opozoriti, imamo še cca. 1 uro časa, potem
               pa moramo sobo sprazniti, ker ima Odbor za notranje zadeve tukaj svojo sejo.</p>
               <p>Lepo prosim Ivi.</p>
            </sp>
            <sp xml:id="SDT7-OZDDSZII-redna-51-2018-01-31.sp88">

               <speaker>IVA DIMIC (PS NSi):</speaker>

               <p>Glejte, ženske in moški smo drugačni, naše potrebe so različne in nekdo in nekomu
               ustreza mehanska kontracepcija, nekomu ustreza kemična kontracepcija in ni rečeno, da
               žensko telo vse to lahko prenese, mi imamo na tem različne ženske, ali pa moške, no,
               ampak moški ste v manjšem obsegu, različno, naše telo na to različno odreagira in se
               mi zdi, da pogled širši, tak kot je v Evropi na tem področju moramo tudi mi
               zagotavljati, zakaj, če meni nekaj ne odgovarja, zakaj jaz nimam možnost se
               posvetovati z neko sodobno naravno metodo načrtovanja družine, ki je hkrati na nek
               način, če tako rečemo tudi kontracepcija in imamo ne vem, Sensiplan, Fenility care in
               tako naprej, veliko teh je, ampak to je meni nedostopno, razen, če grem jaz
               samoplačniško se odločim zaradi mojih zdravstvenih težav vemo kakšne težave imajo
               ženske, nekatere ne prenesejo, nekatere glava boli in tako naprej, imajo višji krvni
               tlak in tako naprej, ja različne zadeve imamo, zakaj ne bi ravno tako imele pravico,
               da se o teh naravnih kontracepcijah lahko posvetujejo z hočem reči, temi, ki te
               naravne izvajajo, mi imamo že v Sloveniji take terapevte, tudi o terapevtih je dr.
               Šušelj, gospod Šušelj govoril, pa glejte, pa sej se mi zdi, da smo vsi enakopravni in
               jaz imam ravno tako pravico, če jaz fizično ne prenesem kemične kontracepcije, zakaj
               meni ni možno dano, da se lahko poslužujem neke naravne mojemu telesu bolj prijazne
               naravne metode? Saj te zadeve morajo biti odprte in dostopne vsem in dokler bomo
               glavo tiščali, da je samo kontracepcija tista tabletka in, da je za vse, mora biti
               enaka in ne vem kaj, to kar je bilo danes tukaj, ja temu ni tako. Predsednik, jaz
               verjamem, da vi ne razumete žensk, ampak glejte, različni smo, skozi različne stopnje
               smo šle ženske v življenju in verjetno, ko greš proti petdesetem letu tudi marsikaj
               ne odgovarja več ne nazadnje, zakaj ne bi se poslužila neke naravne metode? Zakaj?
               Ja, seveda, da ne, tabletko dobim na recept, to pa ne.</p>
            </sp>
            <sp xml:id="SDT7-OZDDSZII-redna-51-2018-01-31.sp89">

               <speaker>PREDSEDNIK UROŠ PRIKL:</speaker>

               <p>Ja, malo prosim, naj kolegica do konca obrazloži.</p>
               <p>Ja.</p>
            </sp>
            <sp xml:id="SDT7-OZDDSZII-redna-51-2018-01-31.sp90">

               <speaker>IVA DIMIC (PS NSi):</speaker>

               <p>Tabletko dobim na recept, to pa ne. Ja glejte no, jaz tudi želim, zakaj bi mogla jaz
               zaradi moje drugačnosti in mojega, bom rekla, neki alergij ali karkoli pa biti še s
               tem zaznamovana in še dodatno si plačevati neke ugodnosti na tem področju. Se mi zdi,
               da prosim, da na Ministrstvu za delo, ki ste pripravili to resolucijo vendarle
               razumete moj amandma v katero smer gre, jaz želim resnično, spoštovani predsednik,
               dajte razumeti, ni vsaka tabletka za vsakega, ni, a razumete? Ni vsaka tabletka za
               vsakega, in moje zdravilo ni za drugo, različni smo si, tudi na tem področju in
               ženske premalo govorimo o tem, premalo govorimo o tem, prosim razumite, da je to
               nujno potrebno, da pridemo do te pravice.</p>
               <p>Hvala.</p>
            </sp>
            <sp xml:id="SDT7-OZDDSZII-redna-51-2018-01-31.sp91">

               <speaker>PREDSEDNIK UROŠ PRIKL:</speaker>

               <p>Ja, hvala lepa za ta pojasnila.</p>
               <p>Jaz skušam kolegica Ivi, jaz skušam razumeti ženske, ampak nisem pa sicer zdaj
               razbral to kar sem želel te povprašati, kaj so to sodobne naravne metode? Razumel
               sem, da so to v antipol kemične kontracepcije, kaj več pa ne, ampak jaz verjamem, da
               tudi ženske v tem prostoru najbolj ne razumejo kaj si hotela povedati, izvoli
               boš…</p>
            </sp>
            <sp xml:id="SDT7-OZDDSZII-redna-51-2018-01-31.sp92">

               <speaker>IVA DIMIC (PS NSi):</speaker>

               <p>Se opravičujem predsednik.</p>
            </sp>
            <sp xml:id="SDT7-OZDDSZII-redna-51-2018-01-31.sp93">

               <speaker>PREDSEDNIK UROŠ PRIKL:</speaker>

               <p>Izvoli, boš dodala.</p>
            </sp>
            <sp xml:id="SDT7-OZDDSZII-redna-51-2018-01-31.sp94">

               <speaker>IVA DIMIC (PS NSi):</speaker>

               <p>Zelo pomemben vidik pa je, mi ne ukinjamo, jaz ne želim nič zmanjšati, samo, da bi to
               možnost imeli še, <stage type="mag"/><stage>(nadaljevanje)</stage> da se
               razumemo, ne nasprotujem kontracepciji zdajle, ne samo želim, da ima ženska vsaka
               možnost tudi se posluževati naravnih metod, ki niso kemične, ki niso mehanske, so pa
               naravne, koliko so pa zanesljive ali ne, pa vsak nosi posledice tako kot pri ostalih,
               ampak, da ima možnost in, da je tudi to priznano kot je recept za tabletko.</p>
               <p>Hvala.</p>
            </sp>
            <sp xml:id="SDT7-OZDDSZII-redna-51-2018-01-31.sp95">

               <speaker>PREDSEDNIK UROŠ PRIKL:</speaker>

               <p>Če sem te pravilno razumel, ni to substitut, ampak je to dodatna možnost, ali sem
               pravilno razumel? No vidiš, potem pa razumem tudi ženske. Okej, hvala lepa.</p>
               <p>Želi še kdo razpravljati? Kolega Tabaković, izvoli.</p>
            </sp>
            <sp xml:id="SDT7-OZDDSZII-redna-51-2018-01-31.sp96">

               <speaker>SAŠA TABAKOVIĆ (PS SMC):</speaker>

               <p>Ja meni pa, z dolžnim spoštovanjem, ampak okej, bom tako rekel, načrtovanje družine
               zagotovo je del družinske politike, mislim, da se premalokrat pogovarjamo o tem, da
               je potrebno zelo dobro razmisliti, kdaj se posameznik odloči za otroka, ker pač to ni
               kar tako otroka imeti. Zdaj posredno je bilo tudi sicer v razpravi ali pa repliki,
               zdaj več se ne spomnim kaj je bilo, je bilo posredno tudi govora na nek način o
               splavu in zdaj, če smo že izmenjali neka stališča, tudi politična, ideološka, če
               želite bi vseeno tukaj predstavil tudi svoje stališče, da spoštovanje življenja
               zagotovo ne moremo enačiti z izsiljevanjem rojstva. Te stvari pa se mi zdi, da nam
               morajo biti v družbi zelo jasne. Zdaj, jaz vam moram osebno povedati, da ne razumem
               kakšna je to naravna metoda kontracepcije, zaradi tega, ker naravno metodo
               kontracepcije lahko razumem samo kot neko vzdržnosti pri spolnosti, tako, da me
               zanima kakšne so dejansko to naravne metode kontracepcije? Moramo pa nekaj vedeti,
               zdaj, če to razumem kot neko, neke vrste svetovanje, tukaj pa se nimamo kaj
               sprenevedati, ker mi imamo različne organizacije, ki svetujejo pri načrtovanju
               družine in so zelo, zelo pogojene z ideologijo, tako, da me zanima, če prav razumem,
               torej zanima ali Nova Slovenija z svojim amandmajem predvideva politiko kjer bi se te
               organizacije tudi dejansko plačevalo iz državnega proračuna?</p>
               <p>Hvala.</p>
            </sp>
            <sp xml:id="SDT7-OZDDSZII-redna-51-2018-01-31.sp97">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Kolegica Iva Dimic, izvoli.</p>
            </sp>
            <sp xml:id="SDT7-OZDDSZII-redna-51-2018-01-31.sp98">

               <speaker>IVA DIMIC (PS NSi):</speaker>

               <p>Spoštovani kolega Tabaković, jaz nisem strokovnjak, da bi zdajle točno povedala, jaz
               vem, da je vzdržnost ena izmed najboljših kontracepcij, to so povsem naravne metode
               kjer se mi, saj tako kakor sem bila jaz od začetka poučena, kjer se meri, ne vem,
               temperaturo telesa in tako naprej, ampak to so cikli, na dolge cikle. Glejte, nisem
               zato, da bi se te organizacije plačevalo, ker v Sloveniji ni organizacij na tem
               področju, so pa posamezniki, ki imajo mednarodno izobrazbo, kjer lahko z nekimi
               raziskavami, dognanji, marsikaj lahko dokažejo in pokažejo, ampak jaz nisem govorila
               o tem kolega. Jaz želim, da imamo, ali pa, da imajo tisti, ki, za katere ni v uporabi
               neka klasična kontracepcija, možnost tudi priti do te kontracepcije, ali pa do take
               načrtovanosti družine pod istimi pogoji. Govorim o pravični in pošteni državi na tem
               področju, lahko pa se midva pogovoriva še kaj več, ampak izven kamer, da objasnim
               resnično tudi težave.</p>
               <p>Hvala.</p>
            </sp>
            <sp xml:id="SDT7-OZDDSZII-redna-51-2018-01-31.sp99">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Zagotovo bo časa, da se še kaj več pogovorita.</p>
               <p>Postopkovni predlog je želela kolegica Murgel, izvoli.</p>
            </sp>
            <sp xml:id="SDT7-OZDDSZII-redna-51-2018-01-31.sp100">

               <speaker>DR. JASNA MURGEL (PS SMC):</speaker>

               <p>Hvala lepa gospod predsednik.</p>
               <p>Jaz predlagam res, da se vrnemo na temo, na ožjo temo pač na resolucijo, ki jo imamo,
               ja lahko zdaj rečemo, da to vse spada na amandmaje, ampak res, da se vrnemo na to o
               čemer odločamo, saj lahko imate ne vem, pa boste dali kdorkoli že predlog za posebno
               sejo o spolni vzgoji in <stage type="mag"/><stage>(nadaljevanje)</stage>
               ne vem kaj, ampak res prosim lepo, da vrnemo debato na amandmaje in, da enkrat že
               odločimo, ja sej vem, da je tema lahko široko razpravlja, no potem bomo pa sedeli
               do.</p>
               <p>Hvala lepa.</p>
            </sp>
            <sp xml:id="SDT7-OZDDSZII-redna-51-2018-01-31.sp101">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Nadaljujemo z razpravo o resoluciji o družinski politiki za obdobje 2018-2028, želi
               še kdo razpravljati?</p>
               <p>Besedo dajem predstavnici ministrstva gospe Vukovi.</p>
            </sp>
            <sp xml:id="SDT7-OZDDSZII-redna-51-2018-01-31.sp102">

               <speaker>MARTINA VUK:</speaker>

               <p>Hvala lepa.</p>
               <p>Saj v resnici so to vse zelo, zelo resne teme o katerih se pogovarjamo, tudi, če je
               nekoliko včasih malo humorja vmes, je pa zelo pomembno kakšna sporočila dajemo, kaj
               je konkretno vsebina in kaj prinašajo posamezne določbe, ali pa rešitve. Najprej
               mogoče na splošno gospoda Šušlja ni več, ampak vendarle, resolucijo o družinski
               politiki je programski dokument, poslanka Bizjak Mlakar je lepo povedla, programski
               dokument pomeni usmeritev države v določenem obdobju za katero je ta dokument sprejet
               in zato resolucijo pomeni usmeritev države v obdobju prihodnjih 10 let, torej zakaj
               si bo ta država prizadevala, kakšne ukrepe bo spodbujala, v katero smer bo šla,
               kakšne cilje bo zasledovala in s katerimi pač kazalniki bo te cilje merila oziroma
               ugotavljala koliko smo se jim približali v tem obdobju 10 let. Nič kar je tukaj notri
               napisano pa še ni uzakonjeno se ne more izvajati neposredno, to pomeni, da morajo
               biti iz teh usmeritev sprejeti posamezni zakoni, ki bodo to uzakonjali in v zakonih
               je pa seveda treba potem zelo natančno opredeliti kdo so upravičenci, kakšna je
               pravica, kako se jo uveljavlja, kdo jo zagotavlja, kdo plačuje in v kakšnem obsegu.
               Naša namera in namera tega programskega dokumenta je postaviti smer predvsem pa
               zakoličiti tri temeljne cilje v smeri katerih bomo kot družba šli. In, če potem
               govorimo o konkretnih pripombah, ki jih je ZZZS podal, pa so bile tudi potem nekoliko
               širše, tudi debatirane, ko govorimo o zadevah, o pravicah, ki se danes zagotavljajo
               iz zdravstvenega zavarovanja je seveda, če bomo širili posamezne pravice, na primer
               oskrba tudi za starejše, torej za ostarele starše, da imaš možnost sedmih dni na leto
               koristiti ta dopust za nego svojih ostarelih staršev, to pomeni, da bo to pravico
               treba uzakoniti in tudi določiti vir in opravičence in pogoje in tako naprej. Zakon o
               dolgotrajni oskrbi, eden od ciljev tistega zakona je tudi določiti ta tako imenovani
               oskrbovalni dopust, ker, če smo prej rekli, da so, da je temeljna usmeritev tega tudi
               usklajevanje poklicnega in zasebnega oziroma družinskega življenja po razdelitev
               skrbstvenih in drugih neplačanih obveznosti, so skrbstvene obveznosti ne samo skrb za
               otroke, ampak tudi vedno bolj in vedno v večji meri tudi skrb za ostarele svoje in
               zato mora tudi na tem področju država sprejeti ustrezne ukrepe in pravne podlage, da
               se to lahko uresničuje. 235 milijonov predvidenih stroškov je bilo omenjenih, to bi
               pomenilo, če popolnoma vse starejše osebe na leto za 7 dni v celoti zbolijo in
               potrebujejo nego enega od svojih otrok in ti v celoti to koristijo z nadomestilom, mi
               vemo, da se to, če pogledamo samo dopust za nego pri starših, pa gre za otroke, ne
               pokoristi niti slučajno v polnem obsegu, to pomeni, da je ta številka bistveno
               prenapihnjena in niso to realni stroški, ki bi nastali, da pa je potrebno zagotoviti
               to podlago in, da je potrebno zagotoviti tudi nadomestilo za oskrbo pač svojih
               ostarelih staršev je pa verjetno že sedanjost, ne samo prihodnost. In, ko govorimo,
               izhajali smo pri teh ukrepih iz prakse, izhajali smo iz tistega kaj zagotoviti na eni
               strani, <stage type="mag"/> <stage>(nadaljevanje)</stage> da se bo pač
               zagotavljala in povečevala kakovost življenja družin, zlasti otrok. Na drugi strani,
               da se bodo zagotavljali pogoji za snovanje družine. In na tretji posebni ukrepi za
               zaščito otrok, zlasti otrok pa seveda tudi družin kot celota. Vse je temu namenjeno.
               Seveda pa v resoluciji ni mogoče… No, in temu je bila tudi namenjena rešitev iz
               prakse. Mi vemo, da danes je starš, eden od staršev lahko spremljevalec oziroma
               spremljevalka otroka v bolnišnici do šestega leta, so kriti stroški bivanja v
               bolnišnici. Torej, dobiš tisti raztegljiv kavč ali posteljo in dobiš obroke prehrane.
               Ne dobiš pa nadomestila za nego otroka, ker se šteje, da je otrok v celoti oskrbljen
               v bolnišnici in moraš koristiti svoj dopust. To ni težava v primeru, ko je pač ta
               dopust mogoče koristiti, absolutno velika težava pa postane takrat, ko to ni mogoče.
               Zato je smiselno zagotoviti to nego in nadomestilo tudi in dneve odsotnosti pač zato,
               ko gre starš z otrokom v bolnišnico. Nad 6 letom pa sploh ni niti več bivanja, niti
               prehrane zagotovljene. Hrano si je potrebno pač kriti iz lastnih sredstev. Zato je ta
               usmeritev in ta ukrep pač tukaj naveden.</p>
               <p>Kar se tiče, ne vem, ali bi pustila to kontracepcijo za konec ali bi šla kar sedaj
               že… <stage>/ oglašanje iz klopi/</stage> sem malo v dilemi, ampak vendarle. Vi veste, da so tako
               gibanja, nihanja oscilacije, ko se pojavlja namera, pač, upravnega odbora Zavoda za
               zdravstveno zavarovanje Slovenije in vseh drugih takih in drugačnih strokovnjakov, ko
               želi določiti, pač sedaj v narekovajih, oni trdijo, da to ni, plačljivo
               kontracepcijo. Če je cilj in predlog ZZZS, da se črta beseda brezplačna, potem je
               edina možna razlaga, da se bo določila plačljiva. In zato smo želeli to zapisati v ta
               dokument. Zato si tudi prizadevamo pri pripombah v Zakon o zdravstvenem varstvu in
               zdravstvenem zavarovanju. In povsod, kjer se to le ta, pač, da se zapiše, da je ta
               kontracepcija brezplačna. Zakaj? Zato, ker smo si različni, ker vsako žensko telo
               drugače prenaša kontracepcijo in zato mora biti možnost izbire nezamenljivost. Zato
               si želimo to brezplačno kontracepcijo, da bo tako kot sedaj, da je individualno
               določena, kako kdo prenaša stranske učinke na način, da naj bo v najboljši možni
               meri, pač, ustreza tej ženski, kateri je predpisana. Zato mora biti brezplačna na ta
               način in brez zamenljivosti. In če govorimo o ukrepih, in kje smo danes kot država.
               Ja, vsi ti ukrepi so k temu pripomogli, od izbire ginekologije na primarni ravni do
               vseh preventivnih programov, ki obstajajo, osveščanja. Verjetno bi marsikje še morali
               narediti dodatno na spolni vzgoji, ki je nimamo v zadostni meri, do tega, da je
               zagotovljena pravočasna kurativa, svobodnega odločanja o rojstvu otrok iz 55. člena
               Ustave do brezplačne kontracepcije. Vse to rezultira v tem, da smo država, kjer tako
               strmo pada premica števila prekinitev nosečnosti, umetnih prekinitev nosečnosti, ki
               je opravljena. Kar pomeni, da ta dostopnost in brezplačnost ne sili ali ne določa
               ekspanzijo teh pojavov, ampak jo krči. Ravno zato, ker je to neka varovalka v tistih
               primerih, kjer se ženska odloči, da je to njen izhod v sili, ki ga vidi. In to je
               treba omogočiti. In ravno tako kontracepcija. Izjemno nizka smrtnost novorojenčkov in
               nižajoča se smrtnost mater, sedaj smo že zelo na nizkem nivoju, pa nismo bili vedno
               tam, še nekaj let nazaj nismo bili tako visoko.</p>
               <p>Kar se tiče ostalih politik, ki seveda dajejo podlago družinski politiki, od
               stanovanjske, izobraževalne in marsikatere druge. Tukaj so pač tiste smernice, ki jih
               smatramo za ene temeljnih <stage type="mag"/>
               <stage>(Nadaljevanje)</stage> zato, da dosegamo te tri cilje, ki so tukaj določeni. Seveda pa ni vse
               v celoti zajeto in seveda ni tako zelo široko, da bi mi sedaj s tem pokrili celo
               stanovanjsko politiko. Zato je bil sprejet stanovanjski nacionalni program o
               stanovanjski politiki, ki se specializira za tisto področje. Tukaj smo podali pač
               tiste ukrepe, ki omogočajo družinam, ker je to resolucija o družinski politiki, pa
               tudi mladim, dostopnost, bistveno večjo dostopnost do stanovanj zato, da se ta
               kakovost družin zagotavlja in višja in tudi zato, da je lahko to spodbuda za
               odločanje o rojstvih otrok. Odločanje o rojstvih otrok je svobodno in mora ostati
               svobodno. Vsak se sam odloča o rojstvu svojih otrok. Seveda je pa od usmeritve in od
               različnih spodbud države ali omogočanje in vzpostavljanje pogojev odvisno ali je
               družinam bolj prijazna ta država in politika, ki jo izvaja ali manj. In za to gre
               tukaj in smo skušali zajeti tiste ukrepe, ki absolutno puščajo vso to svobodo, hkrati
               pa pač spodbujajo odločanje o rojstvih otrok in pač višjo kakovost za tiste, ki se za
               to odločijo.</p>
               <p>Še kar se tiče amandmajev. Mi menimo, da tisti amandmaji, ki so vsebinski glede
               dodatnih ukrepov ali pa nekoliko proformuliranja ukrepov, da so zajeti skozi vso
               resolucijo, samo ni nujno, da se na tem istem mestu pojavljajo kot se predlaga. In
               zato ne vidimo potrebe poteh amandmajih. Če bi želeli zagotoviti popolnoma enak
               standard, ne glede na to ali nekdo ima otroke in koliko otrok ima, to pomeni, da bi
               potem morala biti usmeritev države, da v celoti, celoten celoten strošek otroka,
               kakorkoli se to grdo sliši, prevzame države. Verjetno se popolnoma identičnega
               standarda nikoli ne da zagotoviti. Je pa cilj države, da zagotavlja vedno višjo
               kakovost življenja družin, še zlasti otrok pač znotraj teh družin in znotraj družbe
               kot take.</p>
               <p>In še čisto na zadnje. Že velikokrat, vsakič ko se dotikamo nekih vprašanj, ki se
               tičjo položaja žensk, enakosti spolov in podobno se pojavi pač ta dilema in predlogi
               za spremembo glede termina enakost spolov. Enakost spolov je mednarodno uveljavljen
               termin, ki ga sedaj že kar precej časa uporabljamo tudi v Sloveniji, torej prevod iz
               gender equality, termina iz angleščine. Sprejeto imamo resolucijo enakosti spolov. Ta
               termin se vse skozi skozi programske in druge dokumente pojavlja in zato pač ni
               razloga, da bi bil drugačen uporabljen v tej resoluciji. Nikakor to ne pomeni
               istosti. Torej, nismo isti moški in ženske. Smo si med seboj različni. Ampak tudi ne
               zadošča, če imamo zapisane enake pravice, ker to imamo že dolgo, pa nismo na enakem.
               Nimamo ne enakih možnosti, ne enakega položaja, ne enake vrednosti in za to gre, da
               se usmerjamo tudi v ta področja. Da ne gre samo za pravno enakost, ampak tudi na
               drugih področjih. Ker če bi samo s pravno enakostjo lahko do tja prišli, potem bi tam
               že bili. Pa je ni države na tem svetu, ki bi tam bila. In zato je ena od usmeritev
               tudi enakost spolov. In če boste pogledali znotraj resolucije, zelo lepo se pokaže
               samo en tak primer, kjer so spraševali delodajalce: Ali bi napredoval ali bi dali nek
               odgovoren položaj svojemu zaposlenemu, ki je moški v primeru, če bi koristil šest
               mesecev starševskega dopusta? Ne ali verjetno ne jih je odgovorilo nekaj čez 60 %. In
               ko so isto vprašanje tem istim delodajalcem postavili ali bi na ta isti položaj
               postavili žensko so odgovorili ne ali verjetno ne v enakem odstotku. Torej, več kot
               60 % ne bi ne moškega ne žensko postali na ta položaj. Kaj nam to govori? To nam
               govori, da moramo vzpostavljati politike enakosti spolov na način, da si delimo
                  <stage type="mag"/> <stage>(Nadaljevanje)</stage> skrbstvene
               odgovornosti in naloge, da si delimo gospodinjska opravila, ker potem bomo dosegli
               tudi to, da bomo tudi na področju trga dela na odločevalskih položajih in še marsikje
               drugje tudi dejansko v enakih izhodiščnih položajih.</p>
               <p>Hvala.</p>
            </sp>
            <sp xml:id="SDT7-OZDDSZII-redna-51-2018-01-31.sp103">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Več ne vidim… Še razprava. Kaj pa? Zdaj, če ni razprava, potem ti ne morem dati
               besede. Če pa je razprava, pa izvoli.</p>
            </sp>
            <sp xml:id="SDT7-OZDDSZII-redna-51-2018-01-31.sp104">

               <speaker>IVA DIMIC (PS NSi):</speaker>

               <p>Hvala lepa. Za dva stavka. Spoštovana državna sekretarka!</p>
               <p>Pri kontracepciji mi nismo črtali »brezplačnih«. No, ampak mi v Novi Sloveniji nismo
               proti ali pa se zavzemamo, da to ostane tako kot je, da ne bo pomote. Samo zato sem
               se oglasila. In mi nismo rekli, da mora biti brezplačna. Mi smo samo želeli, da je
               kontracepcija brezplačna, ampak in sodobnih naravnih metod načrtovanja družine. To
               smo pojasnili, pa mislim, da je bilo potrebno še enkrat, da me ne bo kdo slučajno
               tudi od naših članov narobe razumel.</p>
               <p>Bi pa samo se še dotaknila enakosti spolov. Lahko rečem, da sem sama, da teče 27 v
               letu, kolikor imam delovne dobe, da sem 20 let delala v gospodarstvu in po vaših
               besedah se veselim rezultata čez deset let, če bo beseda »enakost spolov« prinesla
               spoštovanje, enakopravnost med moškimi in ženskami, na področju zaposlitev ali pa na
               področju kakršnihkoli odnosov. Če bo samo ta beseda spremenila, poglejte, jo v mojem
               mandatu, pa če bo še nadaljnjo, nikoli več ne omenim. Jo nikoli več ne omenim, če bo
               to prineslo.</p>
               <p>Hvala.</p>
            </sp>
            <sp xml:id="SDT7-OZDDSZII-redna-51-2018-01-31.sp105">

               <speaker>PREDSEDNIK UROŠ PRIKL:</speaker>

               <p>Hvala lepa. Ne vidim več želje po razpravi, tako da le to zaključujem.</p>
               <p>In sedaj bomo prišli na glasovanje najprej o predlaganih amandmajih, potem pa, če
               dovolite, ko bomo opravili glasovanje o amandmajih, bi glasovali o celotnem predlogu
               resolucije skupaj in ne po posameznih področjih oziroma poglavjih. Hvala lepa.</p>
               <p>Torej prehajamo na odločanje o amandmaju k poglavju, točka 1, uvod podpoglavje 1.1. -
               namen in cilji. Glasujemo.</p>
               <p>Kdo je za? <stage>(2 člana.)</stage> Kdo je proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>Glasujemo o amandmaju pod podnaslovom Resolucija opredeljuje tudi temeljne podcilje
               in se v šesti alineji beseda »enakost« nadomesti z besedama »enakopravnost,
               enakovrednost«. Glasujemo.</p>
               <p>Kdo je za? <stage>(1 član.)</stage> Kdo je proti? <stage>(9 članov.)</stage></p>
               <p>V pojasnilo, ne očitam vseh, celotne besedne dikcije posameznih amandmajev, gremo pa
               po predlogu amandmajev, ki ste ga dobili tudi kot gradivo. Vsi predlogi amandmajev pa
               so Predlogi poslanske skupine Nove Slovenije.</p>
               <p>Naslednji amandma o katerem bomo glasovali, podpoglavje 1.2. - temeljna načela.
               Glasujemo.</p>
               <p>Kdo je za? <stage>(2 člana.)</stage> Kdo je proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>Prehajamo na glasovanje o amandmaju k podpoglavju 2 - stanje na področju družinske
               problematike, demografska slika in smernice oziroma ključne usmeritve razvoja
               družinske politike. Glasujemo.</p>
               <p>Kdo je za? <stage>(1 član.)</stage> Kdo je proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>K temu istemu poglavju glasujemo še pod točko 2 k 15. in 16. odstavku navedenega
               poglavja. Glasujemo. </p>
               <p>Kdo je za? <stage>(2 člana.)</stage> Kdo je proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>Še vedno smo pri istem poglavju. <stage type="mag"/>
               <stage>(Nadaljevanje)</stage> Glasujemo o amandmaju, za 18. odstavkom se doda besedilo kot je
               navedeno pod zaporedno točko 3. Glasujemo.</p>
               <p>Kdo je za? <stage>(2 člana.)</stage> Kdo je proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>Pod točko 4, sprememba je v 29. odstavku kjer se besedica »enakost« nadomesti z
               besedicama »enakopravnost in enakovrednost«. Glasujemo.</p>
               <p>Kdo je za? <stage>(1 član.)</stage> Kdo je proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>Smo pri poglavju 3, temeljna prednostno področje ter cilji, ukrepi in kazalniki. Pod
               zaporedno 1. Glasujemo.</p>
               <p>Kdo je za? <stage>(2 člana.)</stage> Kdo je proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>Glasujemo o amandmaju pod zaporedno številko 2 tega istega poglavja. Glasujemo.</p>
               <p>Kdo je za? <stage>(2 člana.)</stage> Kdo je proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>Še vedno smo pri tretjem poglavju. Glasujemo pod zaporedno točko 3, kazalniki.</p>
               <p>Kdo je za? <stage>(1 član.)</stage> Kdo je proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>Prehajamo na glasovanje o amandmajih, podpoglavju 3.1. - programi v podporo družini
               ter drugi programi in projekti, ki so namenjeni otrokom in družinam. Glasujemo o
               amandmaju pod zaporedno številko 1 tega podpoglavja. Glasujemo.</p>
               <p>Kdo je za? <stage>(2 člana.)</stage> Kdo je proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>Še vedno smo pri podpoglavju 3.1., glasujemo o amandmaju pod zaporedno številko 2.
               Glasujemo.</p>
               <p>Kdo je za? <stage>(1 član.)</stage> Kdo je proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>Smo pri podpoglavju 3.2. - starševsko varstvo in družinski prejemki. Glasujemo o
               amandmaju pod zaporedno številko 1 tega podpoglavja. Glasujemo.</p>
               <p>Kdo je za? <stage>(2 člana.)</stage> Kdo je proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>Glasujemo o amandmaju pod zaporedno številko 2, podpoglavje 3.2. Glasujemo.</p>
               <p>Kdo je za? <stage>(2 člana.)</stage> Kdo je proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>Smo pri podpoglavju 3.2.1. Glasujemo o amandmaju pod zaporedno številko 1 tega
               podpoglavja. Glasujemo.</p>
               <p>Kdo je za? <stage>(2 člana.)</stage> Kdo je proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>Glasujemo o amandmaju pod zaporedno številko 2 podpoglavja 3.2.1. Glasujemo. </p>
               <p>Kdo je za? <stage>(1 član.)</stage> Kdo je proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>Glasujemo o amandmaju pod zaporedno številko 3, podpoglavja 3.2.1. Glasujemo.</p>
               <p>Kdo je za? <stage>(1 član.)</stage> Kdo je proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>Smo pri podpoglavju 3.2.2. Glasujemo o amandmaju pod zaporedno številko 1 tega
               podpoglavja. Glasujemo. <stage type="mag"/>
               <stage>(Nadaljevanje)</stage> Kdo je za? <stage>(2 člana.)</stage> Kdo je proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>Glasujemo o amandmaju pod zaporedno številko 2, podpoglavje 3.2.2. Glasujemo.</p>
               <p>Kdo je za? <stage>(1 član.)</stage> Kdo je proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>Glasujemo o amandmaju pod zaporedno številko 3, podpoglavje 3.2.2. Glasujemo.</p>
               <p>Kdo je za? <stage>(1 član.)</stage> Kdo je proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>Smo pri podpoglavju 3.5. ter dela in zaposlovanje. Glasujemo o amandmaju pod
               zaporedno številko 1 tega podpoglavja. Glasujemo.</p>
               <p>Kdo je za? <stage>(1 član.)</stage> Kdo je proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>Sedaj pa smo pri podpoglavju 3.7.1. - zdravstveno varstvo odraslih. Glasujemo o
               amandmaju pod zaporedno številko 1, eden in edini amandma k temu podpoglavju.
               Glasujemo.</p>
               <p>Kdo je za? <stage>(2 člana.)</stage> Kdo je proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>Sedaj bomo pa glasovali o vseh poglavjih predlagane, torej o predlogu resolucije
               skupaj.</p>
               <p>Obrazložitev glasu, kolegica Iva Dimic.</p>
            </sp>
            <sp xml:id="SDT7-OZDDSZII-redna-51-2018-01-31.sp106">

               <speaker>IVA DIMIC (PS NSi):</speaker>

               <p>Hvala lepa.</p>
               <p>V Novi Sloveniji smo resno pristopili k družinski resoluciji. Želeli smo izboljšati s
               svojimi amandmaji resolucijo približati dejansko času v katerem živimo in v času, ki
               prihaja. Resolucija se sprejema za deset let, ker naši amandmaji niso izboljšali
               resolucije v smeri kvalitetnejšega življenja, bom glasovala proti.</p>
            </sp>
            <sp xml:id="SDT7-OZDDSZII-redna-51-2018-01-31.sp107">

               <speaker>PREDSEDNIK UROŠ PRIKL:</speaker>

               <p>Hvala lepa. Še kakšna? Ni več obrazložitev glasu.</p>
               <p>Zato prehajamo na glasovanje o vseh poglavjih resolucije skupaj. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(1 član.)</stage></p>
               <p>Ugotavljam, da so vsa poglavja sprejeta.</p>
               <p>S tem zaključujem obravnavo predloga resolucije na našem odboru. Vsi sprejeti
               amandmaji oziroma amandmajev ni, tako da bo to besedilo resolucija tudi sestavni del
               poročila odbora.</p>
               <p>Če dovolite, bom sam predstavil resolucijo v Državnem zboru.</p>
               <p>S tem zaključujem to točko dnevnega reda.</p>
               <p>Naslednja točka, <title>TOČKA RAZNO</title>. Želi kdo kaj povedati pod točko razno?</p>
               <p>Če ne, zaključujem to točko, tudi današnjo sejo. Vsem sodelujočim se zahvaljujem za
               sodelovanje in vaš prispevek ter vam želim lep preostanek dneva. <title>Seja se je
                  končala 31. januarja 2018 ob 13.33.</title>
               </p>
            </sp>
         </div>
      </body>
   </text>
</TEI>

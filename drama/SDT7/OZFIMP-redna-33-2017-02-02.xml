<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZFIMP-redna-33-2017-02-02">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">0C3F5EEAF818397EC12580AB0025B911</idno>
               <idno type="custom" subtype="day">8F72D1014F67DCACC12580BB0034D622</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=8F72D1014F67DCACC12580BB0034D622</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZFIMP-redna-33-2017-02-02.OZFIMP" n="33">
               <name>redna seja</name>
               <date when="2017-02-02"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZFIMP-redna-33-2017-02-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZFIMP-redna-33-2017-02-02.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">33. seja</stage>
            <stage type="date">(31. januar 2017)</stage>
            <stage type="chairman">Sejo je vodila Urška Ban, predsednica odbora.</stage>
            <stage type="time">Seja se je začela ob 14. uri. </stage>


            <sp xml:id="SDT7-OZFIMP-redna-33-2017-02-02.sp1">

               <speaker>PREDSEDNICA URŠKA BAN:</speaker>

               <p>Spoštovani kolegi in kolegice, predstavniki Vlade, ki jih za enkrat še ni, jih bomo
               počakali, mediji, ostali prisotni.</p>
               <p>Pričenjam 33. sejo Odbora za finance in monetarno politiko.</p>
               <p>Obveščam vas, da imam za enkrat dve pooblastili, in sicer poslanko Andrejo Potočnik
               nadomešča Ivan Škodnik in poslanko mag. Alenko Bratušek nadomešča dr. Mirjam Bon
               Klajnšček.</p>
               <p>S sklicem seje ste prejeli predlagan dnevni red seje odbora. Obveščam vas, da smo 18.
               1. 2017 prejeli tudi obvestilo o predlogu za umik 1. točke dnevnega reda, in sicer s
               strani predlagatelja. Gre za Predlog zakona o spremembah in dopolnitvah Zakona o
               davku na dodano vrednost, predlagam da o tem predlogu za umik te točke glasujemo.
               Želi kdo obrazložiti glas? Sicer dajem predlog za umik 1. točke, se pravi Predlog
               zakona o spremembah in dopolnitvah Zakona o davku na dodano vrednost na glasovanje.
               Glasujemo.</p>
               <p>Kdo je za? <stage>(10 članov.)</stage> Je kdo proti? <stage>(2 člana.)</stage></p>
               <p>Ugotavljam, da je predlog za umik te točke sprejet.</p>
               <p>Obveščam vas še o enem pooblastilu, in sicer poslansko Suzano Lep Šimenko nadomešča
               poslanec Marijan Pojbič.</p>
               <p>Članice in člani odbora smo prejeli tudi širitev dnevnega reda, prvi predlog 23. 1.
               2017 in sicer s točko 4, 5, 6 in 7. Gre za širitev z EU zadevo na podlagi 154.d člena
               Poslovnika, potem pa še 27. 1. ste prejeli tudi širitev z 8., 9., 10., 11., 12., 13.
               in 14. Točko dnevnega reda. Tudi ta širitev je določena na podlagi 154.d člena
               Poslovnika, ki ureja EU zadeve. Vse točke se zaradi izglasovanega umika 1. točke,
               ustrezno preštevilčijo, in sicer od 1 do 13.</p>
               <p>S tem prehajam na <title>1. TOČKO DNEVNEGA REDA – PREDLOG ZAKONA O SPREMEMBAH IN
                  DOPOLNITVAH ZAKONA O URAVNOTEŽENJU JAVNIH FINANC, SKRAJŠANI POSTOPEK, EPA
                  1688-VII.</title>
               </p>
               <p>Predlagatelji tega zakona sta poslanki mag. Alenka Bratušek in dr. Mirjam Bon
               Klanjšček. Kolegij predsednika je na 84. seji 13. 1. 2017 sklenil, da se predlog
               zakona obravnava po skrajšanem postopku.</p>
               <p>K obravnavi te točke so povabljeni predlagateljici, predstavniki in predstavnice
               Ministrstva za finance in predstavniki in predstavnice Ministrstva za delo, družino,
               socialne zadeve in enake možnosti ter predstavnik Zakonodajno-pravne službe.</p>
               <p>Kot dodatno gradivo smo k tej točki prejeli mnenje Zakonodajno-pravne službe, mnenje
               Vlade in tudi mnenje Komisije Državnega sveta za gospodarstvo, obrt, turizem in
               finance.</p>
               <p>Rok za vložitev amandmajev je potekel 25. 1. 2017 in v tem poslovniškem roku sta dva
               amandmaja k predlogu zakona vložili predlagateljici tega zakona.</p>
               <p>Pričenjam drugo obravnavo predloga zakona in dajem najprej besedo predstavnici
               predlagateljic dr. Mirjam Bon Klanjšček, izvolite, imate besedo.</p>
            </sp>
            <sp xml:id="SDT7-OZFIMP-redna-33-2017-02-02.sp2">

               <speaker>DR. MIRJAM BON KLANJŠČEK (PS NP):</speaker>

               <p>Hvala lepa. Vsi prav lepo pozdravljeni.</p>
               <p>Predlog zakona, ki je pred nami in o katerem bo tekla današnja razprava, je razmeroma
               kratek, pa vendar ima njegova vsebina za uživalce pokojnin velik pomen.</p>
               <p>S kolegico mag. Alenko Bratušek sva se, glede na splošno stanje v državi, odločili,
               da v obravnavo in sprejem predloživa novelo zakona, s katero bi uveljavili določila
               sistemskega zakona, ki ureja status  upokojencev. Namreč, konec leta 2012 smo sprejeli ZPIZ-2, ki je bil
               več ali manj uveljavljen z začetkom leta 2013. Očitno torej je, da je sistemski zakon
               bil sprejet v času največje krize, kar opravičuje interventne ukrepe, sprejete v
               okviru Zakona o uravnoteženju javnih financ in tudi zdaj že neuveljavljenih zakonov o
               izvrševanju proračunov za leti 2014, 2015 in 2016. Glede na dejstvo, da zdaj že tri
               leta beležimo gospodarsko rast, ne vidimo ne potrebe ne razlogov, da sistemski zakon
               ne uveljavimo tudi v določilih, ki govorijo o rednem usklajevanju pokojnin, kot v
               določilih, ki opredeljujejo pravico do letnega dodatke. S kolegico Alenko Bratušek se
               zavedava, da je način, s katerim želiva to doseči nenavaden, a kot temu reče Vlada,
               neprimeren. A drugače to sploh ni možno. Na eni strani imamo sistemski zakon, ki
               velja in katerega določila so povožena s postopkovnim zakonom in na drugi strani
               torej imamo postopkovni zakon, to je zakon o izvrševanju proračunov, ki ga lahko
               predlaga samo Vlada. S pričujočim zakonom želiva torej samo tisto, kar upokojencem že
               pripada. Želiva, da se pokojnine uskladijo v skladu z določbami 105., 106. in 107.
               člena ZPIZ-2 in želiva, da se vsem upokojencem za leto 2017 izplača letni dodatek v
               skladu s 95. členom ZPIZ-2.</p>
               <p>Saj vemo zakaj se pokojnine usklajujejo. Tu ne gre za socialni transfer, niti ne gre
               za povečanje pokojnin. Govorimo le o tem, da pokojnine ohranjajo svojo realno
               vrednost. Zavedati se moramo, da gre tu za pridobljeno pravico posameznikov, ki
               temelji na vplačanih prispevkih in vloženem delu in trudu sedanjih upokojencev. V
               času krize so upokojenci veliko prispevali k stabilizaciji javnih financ in skrajni
               čas je, da tudi tu priznamo, da krize ni več.</p>
               <p>O regresu niti ne bom več zgubljala besed, saj je skrajno neprimerno in nepošteno, da
               se tudi v letu 2017 ta ne izplača vsem upokojencem.</p>
               <p>Skladno z mnenjem Zakonodajno-pravne službe sva vložili tudi dva amandmaja, ki sta
               njihove pomisleke odpravila.</p>
               <p>Beseda je vaša.</p>
            </sp>
            <sp xml:id="SDT7-OZFIMP-redna-33-2017-02-02.sp3">

               <speaker>PREDSEDNICA URŠKA BAN:</speaker>

               <p>Hvala lepa, dr. Mirjam Bon Klanjšček za predstavitev sprememb zakona.</p>
               <p>Besedo dajem predstavniku Zakonodajno-pravne službe.</p>
               <p>Dr. Samo Divjak, izvolite.</p>
            </sp>
            <sp xml:id="SDT7-OZFIMP-redna-33-2017-02-02.sp4">

               <speaker>DR. SAMO DIVJAK:</speaker>

               <p>Hvala lepa, gospa predsednica.</p>
               <p>Bom kratek. Vprašanje usklajevanja pokojnin, s tem vprašanjem ste se poslanke in
               poslanci že srečevali ob obravnavanju Zakona o izvrševanju proračuna. Takrat je bil
               tudi tak podoben predlog dan, bil je zavrnjen. Mi smo v našem mnenju zapisali, da je
               ponovno odpiranje tega vprašanja sicer možno, vendar pa to odpira številna vprašanja
               z vidika izvrševanja proračuna, tu pa je seveda vlada tista, ki mora povedati kaj
               takšno odpiranje pomen.</p>
               <p>Glede samih amandmajev pa bi rekel sledeče. Če imamo v prvem odstavku novega 143.a
               člena še vedno 68.a člen ZIPRS noter, potem je v drugem amandmaju, ki sta ga
               predlagali poslanki odveč in ne samo odveč, nepravilna tista določba, s katero se
               črta prav ta člen oziroma prvi odstavek 68. člena. Ne moreš v enem zakonu se hkrati
               sklicevati na 68. člen, pa reči, ne glede na 68. člen, v drugem členu<stage>(?)</stage> pa ga
               črtati, ker bi v trenutku uveljavitve prišlo do malce nerodne situacije. Verjetno, če
               bo ta zakon sprejet, bi bilo tu treba preoblikovati.</p>
               <p>Hvala lepa.</p>
            </sp>
            <sp xml:id="SDT7-OZFIMP-redna-33-2017-02-02.sp5">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem predstavnici Ministrstva za finance, izvolite, gospa državna sekretarka
               Janc.</p>
            </sp>
            <sp xml:id="SDT7-OZFIMP-redna-33-2017-02-02.sp6">

               <speaker>MARIJA JANC:</speaker>

               <p>Hvala lepa za besedo.</p>
               <p>Da, res je, o vsebini sedaj pripravljenega predloga zakona o spremembah in
               dopolnitvah ZUJF smo se 
               pogovarjali tudi, ko smo sprejemali proračun za leto 2017 in ko smo sprejemali
               proračun za leto 2018. Takrat je Vlada povedala, da je njena zaveza spoštovati 148.
               člen Ustave, spoštovati določbe dvotretjinsko sprejetega zakona o fiskalnem pravilu
               in da je odlok o višini odhodkov za posamezno pokojninsko blagajno tisti, ki ureja
               najvišjo možno višino odhodkov posamezne blagajne. In zato je Vlada takrat predlagala
               takšen v Zipru takšno višino letnega dodatka in tudi takšno višino usklajevanja
               pokojnin za leto 2017 in naprej. Predložen zakon je težak 42,4 milijone evra.
               Nedvoumno je, da tega v ZPIZ finančnem načrtu ni predvideno. In da če bi lahko, potem
               je najprej treba spoštovati vrstni red sprejetja posameznih predpisov. In ta vrstni
               red je, sprejeti spremembo odloka s katerim bi, v kolikor bi finančne zmožnosti
               države to omogočale, povečali višino možnih odhodkov ZPIZ blagajne. Ker ne glede na
               to, ali bo ZPIZ to zbral s plačili prispevkov ali bo to ZPIZ zbral z dodatnim
               transferom iz državnega proračuna, to bodo prihodki ZPIZ, ki bodo imeli za posledico
               tudi odhodke ZPIZ. In ti so omejeni na višino, ki je danes določena v sprejetem
               odloku v lanskem letu. Šele takrat se potem lahko pogovarjamo tudi o spremembi zakona
               o izvrševanju proračuna za leti 2017 in 2018. Lahko je to sočasno, ni problema, ampak
               najprej je treba pogledati finančne zmožnosti ZPIZ, ki jih v danem momentu s
               sprejetim finančnim načrtom ZPIZ ni. In šele ko bomo imeli vse izračune za leto 2016
               in ko bomo delali prognoze za leto 2018 pa bomo videli ali nam omogoča situacija do
               te mere, da spremenimo odlok in da povečamo tudi možno višino odhodkov za ZPIZ
               blagajno.</p>
               <p>Sedaj pa še Ministrstvo za delo.</p>
            </sp>
            <sp xml:id="SDT7-OZFIMP-redna-33-2017-02-02.sp7">

               <speaker>PREDSEDNICA URŠKA BAN:</speaker>

               <p>Izvolite.</p>
            </sp>
            <sp xml:id="SDT7-OZFIMP-redna-33-2017-02-02.sp8">

               <speaker>PETER POGAČAR:</speaker>

               <p>Hvala za besedo. Lep pozdrav tudi v mojem imenu. Morda bi želel opozoriti samo na
               predlagateljici v predlogu zakona, opozarjata na težak položaj upokojencev z nizkimi
               pokojninami, še zlasti posebej izpostavljata težak socialni položaj tistih
               upokojencev, ki jim je bila pokojnina odmerjena za 40 let od najnižje pokojninske
               osnove in prejemajo dejansko pokojnino, ki je pod cenzusom za pridobitev varstvenega
               dodatka. V zvezi s temi navedbami predlagateljic bi želel poudariti, da se tudi Vlada
               zaveda te problematike. Prav zato je Vlada že mesec dni nazaj sprejela predlog
               sprememb zakona o pokojninskem in invalidskem zavarovanju, s katerim želim prav tem
               upokojencem, ki jih izpostavljata v obrazložitvi predloga zakona predlagateljici, ki
               so delali daljšo pokojninsko dobo dlje od povprečne, zagotoviti najnižji nominalni
               znesek pokojnine, ki bo presegal cenzus za pridobitev socialne pomoči. Ta predlog je
               že v zakonodajnem postopku. In v okviru tega se bo reševal tudi položaj teh
               upokojencev, ki so pridobili zelo dolgo pokojninsko dobo. Ker pa jim je bila
               pokojnina odmerjena od najnižje  pokojninske osnove, je njihov nominalni znesek starostne pokojnine
               precej nizek.</p>
               <p>Hvala.</p>
            </sp>
            <sp xml:id="SDT7-OZFIMP-redna-33-2017-02-02.sp9">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem še predstavniku Komisije Državnega sveta za gospodarstvo, obrt, turizem
               in finance, gospod Oskar Komac. Izvolite.</p>
            </sp>
            <sp xml:id="SDT7-OZFIMP-redna-33-2017-02-02.sp10">

               <speaker>OSKAR KOMAC:</speaker>

               <p>Predsednica, hvala za besedo. Lep pozdrav vsem skupaj! Bom zelo kratek.</p>
               <p>Komisija je na svoji seji ta predlog zakona podprla. Ugotavljala je tudi, da se
               povečuje razkorak med plačami in pokojninami v škodo pokojnin, pa tudi razkorak med
               minimalno plačo in pokojninami kot takim in vseh razlogov, ki so bili danes že
               povedani, da jih ne ponavljam, kot rečeno, komisija ta predlog podpira.</p>
               <p>Hvala.</p>
            </sp>
            <sp xml:id="SDT7-OZFIMP-redna-33-2017-02-02.sp11">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Predlagam, da po končani razpravi o členih v skladu s tretjo alinejo Poslovnika
               glasujemo o vseh členih predloga zakona skupaj, če se strinjate. Potem je ta predlog
               sprejet.</p>
               <p>Pred razpravo in besedo poslank in poslancev dajem še besedo predlagateljici.
               Izvolite. Gospa Bon.</p>
            </sp>
            <sp xml:id="SDT7-OZFIMP-redna-33-2017-02-02.sp12">

               <speaker>DR. MIRJAM BON KLANJŠČEK (PS NP):</speaker>

               <p>Hvala lepa.</p>
               <p>Sem prav vesela, da je z nami državni sekretar iz Ministrstva za delo, itn. Jutri
               bomo obravnavali Zakon o pokojninskem in invalidskem zavarovanju, ki ima tudi
               določene finančne posledice. Gospa sekretarka iz Ministrstva za finance pravi, da bi
               morali spreminjati odlok. Jaz mislim, če je volja, se da tudi tukaj za upokojence
               rešiti zadevo. Tudi poglejte, jaz razumem, da je ta proračunski okvir o zadolževanju
               določen, vendar ta proračunski okvir velja enako, tako za, ne vem, za napredovanje
               javnih uslužbencev, za zdravnike, za... Potem, ko govorimo o zadolževanju DUTB, potem
               mi slišimo kako bodo se zadolžili za 50 milijonov, SDH. Torej, ne reči, da se ne da.
               Jaz se s temi, gospa predstavnica Ministrstva za finance, z vami s temi besedami ne
               strinjam. In zakaj morajo ravno upokojenci plačati celotni zapitek, vsega? Meni to ni
               jasno. Res je, da sem jaz sedaj že z eno nogo v penziji in izgleda kakor da se borim
               za to. Tudi vi boste kmalu zadaj.</p>
            </sp>
            <sp xml:id="SDT7-OZFIMP-redna-33-2017-02-02.sp13">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Želite morda dodati kaj k uvodni obrazložitvi? Izvolite, gospa Janc.</p>
            </sp>
            <sp xml:id="SDT7-OZFIMP-redna-33-2017-02-02.sp14">

               <speaker>MARIJA JANC:</speaker>

               <p>Hvala lepa za besedo.</p>
               <p>Da. Jutri je na pristojnem odboru obravnava ZPIZ-2 C in vladni izračun finančnih
               posledic je približno 3 milijone pa pol. In to je možno zagotoviti znotraj
               obstoječega finančnega načrta ZPIZ.</p>
            </sp>
            <sp xml:id="SDT7-OZFIMP-redna-33-2017-02-02.sp15">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Sedaj pa prehajamo na razpravo o členih in razpravo ter odločanje o vloženih
               amandmajih in dajem v razpravo najprej 1. člen in amandma k temu členu predlagateljic
               tega zakona. Prvi se je prijavil k razpravi gospod Andrej Šircelj. Izvolite.</p>
            </sp>
            <sp xml:id="SDT7-OZFIMP-redna-33-2017-02-02.sp16">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa, spoštovana predsednica. Spoštovani predstavniki Vlade in Državnega sveta,
               kolegi in kolegice!</p>
               <p>Jaz ne vem ali sem čisto dobro razumel Vlado. Vlada tega ne podpira. Vlada ne
               podpira, da se ob tem, da predsednik Vlade, ministri, itn., govorijo o tem, da ni več
               krize, da je pravzaprav razcvet, ob tem, da se finančni prihodki povečujejo, ob tem,
               da se prihodki od davkov povečujejo, ob tem, da se dohodki od prispevkov za
               pokojninsko in invalidsko zavarovanje povečujejo. Ne podpirati tistega, kar je bilo
               storjeno v času najhujše krize, to je, da se enostavno pokojnine usklajujejo tako kot
               bi se morale usklajevati po osnovnem zakonu. Zdaj jaz ne vem kaj ima ta Vlada proti
               upokojencem. Ne vem kaj ima proti tem, ali želi, da upokojenci dejansko  živijo na pragu, ne bom
               rekel samo revščine, ampak na pragu tistega kar je sploh še možno za preživetje ob
               vseh teh dosežkih te Vlade o katerih sami pravijo, da je? Ob vseh dosežkih o katerih
               govori predsednik Vlade Miro Cerar. Jaz ne vem, mogoče sem narobe razumel pa Vlada
               podpira ta zakon ali je bilo res narobe, tukaj piše, da to ne gre. Da pač za
               upokojence ne gre. Da gre za odkup terjatev pri Cimosu na primer, da gre za
               dokapitalizacijo DUTB, ko je treba dokapitalizirati DUTB zaradi propadle Faktor banke
               in Pro banke, da skratka vse to je možno narediti v okviru proračuna, tukaj pa ne
               gre. Za upokojence pa ne gre. Jaz zdaj ne vem ali ta Vlada deluje v imenu ljudi ali
               deluje v imenu kapitala, DUTB, SDH, te banke in one banke in tako naprej. Jaz ne vem
               kako upokojenci lahko to prenašajo, da se jim enostavno ne uskladi tistega kar jim
               dejansko pripada. Danes naj bi dobili za 1 %, 1,2 % me bo verjetno predstavnik Vlade
               lahko popravil, povečanje pokojnine. 1,15 % pravijo tukaj. 1 %. Pri 300 evrih za 3
               evre, pri 400 evrih za 4 evre, pri 500 evre pokojnine za 5 evrov. 50 milijonov za
               DUTB, 50 milijonov za DUTB. Dodatnega. Pa za SDH, pa za eno banko pa za drugo banko,
               tukaj pa gre za 42 milijonov. Zaradi tega mene zanimajo finančni izračuni, zanimajo
               koliko so davki in prispevki presegli načrtovano? Vsi davki in prispevki koliko so
               presegli načrtovane prihodke? Od DDV do pokojninskih prispevkov, do zdravstvenih
               prispevkov in tako naprej. Kajti ob gospodarski rasti so tudi prihodki večji.
               Presegali glede na načrt in presegali glede na tisto kar sproti popravljate in sproti
               delate. Zdaj tukaj je bilo nekaj s strani državnega sekretarja iz Ministrstva za
               finance rečeno, da moramo najprej spremeniti odlok. Kdo spremeni odlok? Državni zbor?
               Jaz mislim, da Državni zbor ne. Imamo hierarhijo predpisov. Kateri predpis je višji –
               zakon ali odlok? Ve se, da zakon. Ve se, da Vlada spremeni odlok, ve se, da Vlada
               Mira Cerarja spremeni odlok. Ve se, da se ta odlok spremeni na podlagi predloga
               Ministrstva za delo, socialo, družinske zadeve ali na podlagi predloga Ministrstva za
               finance ali skupaj na podlagi nekih predlogov, ki jih dajejo ministri na seji Vlade
               in pošljejo naprej na sejo Vlade in tako naprej. Zakaj to ni narejeno? Zakaj to ni
               narejeno? Spremeniti odlok, ob tem, da imate izračune. Glejte, to je stvar pol ure.
               Pol ure dela. Zdaj tukaj je bilo tudi, to se pravi zanašanje, to kar predstavnica
               Vlade se zanaša na odlok. Glejte, tukaj sami lahko to naredijo in oni pravijo
               <q>"najprej je treba odlok"</q> pa sami ga lahko naredijo. Pa kje živimo? Kako se v Državni
               zbor lahko reče: <q>"Poglejte, najprej odlok."</q> Kot da bo Državni zbor spreminjal odlok.
               Ne, Vlada ga bo spremenila in eno od ministrstev ga bo verjetno spremenilo. Ali ga bo
               Državni zbor še potrdil. <stage>/ oglašanje iz dvorane/</stage> Prav, pa ga dajte v Državni zbor, če
               ga je potrebno potrditi.</p>
               <p>Potem druga zadeva, kar je bilo tudi rečeno tukaj s strani Vlade, je, jaz nisem čisto dobro
               razumel, dvoje je bilo pogledati, najprej, glede finančnih zmožnosti, da jih je treba
               pogledati, potem pa da ni izračunov in ni podatkov. Glejte, jaz mislim, da ima vsak
               dober gospodar dnevne prilive v državni proračun pa dnevne prilive na ZPIZ. To imate
               na financah, poplačana realizacija, kakor rečete. Ne po fakturirani, po plačani
               realizaciji. Kar je seveda v nasprotju z evropskimi predpisi, ampak glejte, tukaj
               pravi pride plačana realizacija. Vsak dan imate te izračune. Vsak dan verjetno
               ministrica za finance verjetno dobi listek kjer piše kakšni so odlivi iz državnega
               proračuna in kakšni so prilivi v državni proračun. Ta podatek je uvedel minister
               izpred 20 let in ga je moral dobivati pred 20 leti ta podatek. Gospa državna
               sekretarka, pa jaz se ga ne bi spomnil. Dnevno dobi podatek o proračunu in verjetno
               direktor ZPIZ dobi dnevno podatek kakšne ima prilive in odlive. Zaradi tega to, da ni
               podatkov, da ni izračunov, da ni 42 milijonov za upokojence, so pa za DUTB pa so za
               odkup terjatev in tako naprej. Glejte, jaz tukaj zdaj ne vem v kakšni državi zdaj
               živimo. V kakšni državi zdaj živimo? V kakšni državi živijo ti upokojenci, ki so
               danes dobili nekaj čez 1 % višjo pokojnino? Ali včeraj so dobili, ne vem kdaj ali
               jutri? Danes. Tako da jaz mislim, da jaz ne vem, lahko… Jaz bi želel, da se tukaj da
               dejanske podatke kakšni so prilivi od vseh davkov, koliko so večji, koliko se računa,
               da bodo prilivi od davka na dodano vrednost, od davka na dodano vrednost v mesecu
               januarju večji kot so načrtovani, kajti ta denar se lahko zagotovi ali iz proračuna
               ali iz ZPIZ. Dva vira imamo in iz proračuna se ga lahko na različne načine – s
               prerazporeditvami takšnimi in drugačnimi, rebalansom proračuna, čemur hočete. Lahko
               se spreminjajo izračuni, ZPIZ lahko spremeni finančni načrt. Poglejte, jaz mislim, da
               se to lahko naredi v enem tednu. Saj finančni načrti niso nekaj takega kar se pa
               sploh ne more spremeniti. Tako da jaz bi res predlagal, da Vlada, glede na finance,
               ki jih ima, glede na finančne izračune in glede na vse kar ima in postavi prioritete
               pri dodatnem denarju in zagotovi denar upokojencem. Glejte, samo to kar jim pripada
               po osnovnem zakonu. Krize ni. Ta Vlada pravi, da krize ni. Prihodki so večji, torej
               jaz mislim, da je to pravično, da gre tukaj za pravičnost in ta Vlada in ti
               funkcionarji Vlade, od njih se pričakuje, da bodo pravični.</p>
            </sp>
            <sp xml:id="SDT7-OZFIMP-redna-33-2017-02-02.sp17">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo ima gospod Prikl, izvolite.</p>
            </sp>
            <sp xml:id="SDT7-OZFIMP-redna-33-2017-02-02.sp18">

               <speaker>UROŠ PRIKL (PS DeSUS):</speaker>

               <p>Hvala lepa. Lep pozdrav vsem prisotnim.</p>
               <p>Zdaj če bi še jaz bil malo ciničen, bi rekel, da me resnično ne skrbi za prihodnost
               te države in prihodnost za upokojence. Vidim, da vse tiste stranke, ki v preteklosti
               niti malo posluha za te želje in potrebe niso imele, danes imajo. Danes se ne
               pogovarjamo o valorizaciji pokojnin, ki jih do lanskega leta celih 10 let ni bilo, pa
               smo jih v mandatu te Vlade in to seveda moram priznati, na prizadevanja Desusa pa smo
               včasih, karikirano povedano, morali kolena tudi komu na vladni ravni lomiti, da smo
               vendarle dosegli kar smo dosegli, pa s tem nismo zadovoljni. Kolegice in kolegi,
               danes se pogovarjamo o predlogu zakona, ki bi prinašal regres vsem upokojencem. Da je
                   zakon nomotehnično
               neustrezen, neprimeren, kakorkoli s predpono ne, torej da ni v redu, to seveda ni
               razlog, da mi zakona ne moremo sprejemati. To je eno dejstvo. Drugo dejstvo, kar je
               bilo dogovorjeno in kar smo lahko slišali iz ust vrha koalicije, tudi predsednika
               Vlade, je seveda to, da v letošnjem letu, zdaj pa da se bomo razumeli, v letu 2017,
               bomo izplačali regres vsem upokojencem in pika. Tu sploh ni dileme. Seveda pa je
               potrebno in regresa najbrž ne bomo izplačevali jutri, zato ni potrebno iti kar preko
               vseh pravil in mimo nekih pravnih uzanc in tako dalje, seveda je potrebno pripraviti
               vse pravne podlage, vključno s spremembo ZIPRS, ki je pravna podlaga za izplačevanje
               regresa. Določiti je seveda potrebno ustrezno višino, pri tem pa seveda budno bedeti
               seveda nad tem, da tisti upokojenci, ki že sedaj, trdim, da odločno premalo
               upokojencev danes prejema dodatek oziroma regres, da tisti ne bodo in ne smejo biti
               na slabšem. Kvečjemu na boljšem so lahko. In še vsi tisti, ki smo jih z neko umetelno
               <q>"bariero"</q> na 750 evrih pokojnine letno ustavili, ne morejo prejemati. Tako da, seveda
               dejstvo je, da regres bomo letos izplačali vsem upokojencem in to sploh ni nek hud
               uspeh, ker smo to že v naših predvolilnih obljubah obljubili. Zapisali smo to
               nenazadnje tudi v koalicijsko pogodbo in če se te ne bi držali, je brez zveze, da se
               gremo še dalje koalicijo. Tako da seveda to bomo naredili. Je pa potrebno, tako kot
               nam je na začetku povedala državne sekretarka, pač ustrezne pravne podlage,
               nenazadnje je potrebno tudi pogledati dejansko kakšni so ti prilivi, tako v obe
               blagajni ali pa če hočete zdaj govorimo o pokojninski blagajni in v proračun in to
               seveda se lahko dosti hitro naredi in na koncu, če se bo izkazalo, da za potrebe
               izplačevanja regresa vsem upokojencem je pač premalo prilivov v pokojninsko blagajno,
               ja bog pomagaj, bo pa proračun prispeval ta sredstva in to je to. Tako da, seveda
               dejstva so pač takšna kot so. Mi se bomo teh obljub držali in jih bomo seveda
               dosledno spoštovali. Jaz na tej točki ne bi razširjal zadeve o DUTB, tudi jaz imam
               mnogokrat zelo kritično ambivalenco do te institucije, mnogokrat bi se mnogokateremu,
               ki tam vodi posle, zahvalil za sodelovanje in mu plačal <q>"one way ticket"</q> od koder je
               prišel ampak na tej točki ne bom tega tukaj izpostavljal, ker mislim, da bi preveč
               širil in bi me predsedujoča opozorila, da naj se držim dnevnega reda. To pa ni lepo.
               Skratka regres za upokojence seveda v letošnjem letu bo. To ni treba biti v skrbeh.
               Naredili pa bomo na takšen način, da bodo vse pravne podlage, da bo zagotovljeno
               pravnemu redu, da bomo ustrezno spremenili odlok, ga je pač potrebno spreminjati in
               ga tudi bomo spremenili. Nenazadnje v kolikor pa bi bil potreben rebalans, se bomo pa
               tudi tega lotili. Ampak verjamem, da to ne bo potrebno.</p>
               <p>Hvala lepa.</p>
            </sp>
            <sp xml:id="SDT7-OZFIMP-redna-33-2017-02-02.sp19">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Gospod Veber, imate besedo.</p>
            </sp>
            <sp xml:id="SDT7-OZFIMP-redna-33-2017-02-02.sp20">

               <speaker>JANKO VEBER (PS SD):</speaker>

               <p>Hvala za besedo in lep pozdrav vsem.</p>
               <p>K tem razpravam bi pač dal mogoče v uvodu najprej en povzetek, in sicer
               Zakonodajno-pravna služba meni, da je možna tudi takšna pot kot je predložena s
               strani predlagatelja, tako da te nomotehnične ovire ali kako, so pač že bile navedene
               ali pa opisane, so izvedljive. Drugo je seveda dejstvo, ki je bilo izpostavljeno,
               navezava takšne rešitve na odlok s katerim se je v skladu z Zakonom o fiskalnem
               pravilu, omejila višina sredstev, ki so namenjena v letu 2017 in 2018 za pokojninsko
               blagajno. Na tej točki moram seveda ponovno opozoriti in izpostaviti problematičnost
               in neustreznost Fiskalnega pravila v odnosu do socialnega položaja ljudi, kajti tukaj
               so predpisi očitno zelo
               striktni, zategnjeni, če hočete, in velika ovira zato, da bi ljudem pravzaprav
               omogočili izplačevanje pokojnin, ki jim nenazadnje po zakonu pripada. ZUJF je pač
               posegel v ta položaj zaradi prikazane, bom namenoma uporabil ta izraz, hude finančne
               stiske države kot posledice svetovne gospodarske in finančne krize, čeprav Slovenija
               pravzaprav ni imela nobene povezave z ameriško banko, ko se je ta proces sprožil.
               Ampak torej vezano na Fiskalno pravilo, še enkrat seveda opozarjam na to, da bo Vlada
               morala upoštevati, nenazadnje tudi po vsej verjetnostni zdaj že napovedanega postopka
               znotraj Vlade, da se regres zagotovi, tudi s spremembo navedenega odloka. Torej ta
               postopek očitno je, če lahko temu tako rečem, v pripravi in res bi bilo izjemno
               pomembno, da ko dobimo ta odlok na mizo, seveda tudi poskušamo maksimalno upoštevati
               in odpraviti, torej maksimalno upoštevati socialni položaj upokojencev v tem primeru
               in seveda dati zelo jasen odgovor na to, kot je bilo že izpostavljeno, kakšni so
               dejansko prihodki v državni proračun in temu primerno seveda tudi potem odreagirati
               pri zagotavljanju izplačevanja oziroma usklajevanja pokojnin. Najmanj kar je je
               zagotovo potrebno urediti socialni položaj tistih z minimalnimi <q>"penzijami"</q> oziroma
               pokojninami, ki so ta hip pod ravnjo revščine in to uskladiti na 500 evrov višine in
               s tem ublažiti najtežji položaj tistim, ki prejemajo izjemno nizke pokojnine in si
               pravzaprav s svojim zasluženim delom ne morejo zagotavljati primernega položaja.
               Menim pa, da se nikakor ne moremo izogniti dejstvu, da če je že ta huda omejitev tako
               v Ustavi predvsem zaradi omejevanja socialnega položaja ljudi, ne moremo izogniti
               opozorilom, da pa drugi del, ki pa se nanaša na izčrpavanje države skozi upravljanje
               državnega premoženja, je pa prepuščen predvsem prosti volji tistim, ki sedijo v
               upravah in v nadzornih svetih ali DUTB ali SDH in drugih upravljavcev. To je tista
               neskladnost, če lahko tako rečem, razumevanja kako je potrebno reševati posledice
               gospodarske in finančne krize. Če jih rešujemo samo na plečih ljudi, potem imamo zelo
               resen problem, ki ga je potrebno čim prej rešiti, še posebej zaradi tega, ker je
               očitno dovolj sredstev na razpolago, ki pa se namenjajo predvsem za druge namene, ne
               pa za položaj ljudi. Tudi sam ne morem mimo tega, da ne bi opozoril na dejstvo, da je
               recimo bil zapeljan v tak položaj predvsem po nepotrebnem, da je bil najprej prodan,
               bi rekel za vrednost enega avtomobila, zdaj pa se vse kaže, da bomo še 50 milijonov
               plačali, da ga bomo lahko prodali. To je pa skregano z vsako zdravo pametjo in te
               procese je potrebno resnično prekiniti čim prej in če samo te slabe terjatve vrnemo
               nazaj na banke, prihranimo v tistem trenutku, mislim, da DUTB porabi nekje okoli 14
               milijonov za svoje poslovanje. Samo iz tega naslova dobimo praktično zelo hitro tisto
               razliko, ki bi jo bilo potrebno zagotoviti ob tem kar Vlada očitno že planira za
               regres, še za usklajevanje pokojnin in je vir takoj na razpolago. Kvaliteten vir, ki
               ta hip gre povsem drugam ne pa zato, da bi ljudem, tistim, ki so lastniki tega
               premoženja, dajal ustrezno možnost zagotavljanja pokojnin in nenazadnje tudi plač.
               Torej tem opozorilom se seveda ponovno pridružujem in je to tudi ena  od tem, ki ji posvečamo premalo
               pozornosti glede na izgubo sredstev, ki se nam mesečno dogajajo. Če bi pokojninsko
               blagajno dokapitalizirali s 50 milijoni, če lahko tako rečem, kot se je DUTB, pa z
               250 kot je SDH, ne bi imeli nobenih težav niti pri odloku niti pri zakonu o
               izvrševanju proračuna, tudi gospodarska rast bi bila večja. In kar naenkrat bi država
               začela funkcionirati normalno. V tem trenutku tudi z moje strani predvsem opozorila,
               da togo vztrajanje pri fiskalnem pravilu in izgovarjanje na fiskalno pravilo ne
               vzdrži resne presoje, če nam na drugi strani odteka nekontrolirano denar v takšnih in
               še večjih zneskih, kot bi jih bilo potrebno zagotoviti po tem zakonu. Mislim, da bi
               bilo tudi smiselno danes na odboru razmisliti o tem, da pa vendarle naložimo Vladi,
               da čim prej pripravi takšen odlok in zaključimo te razprave s tem, ali bomo nekaj
               naredili ali ne in kdaj se bo to naredilo. Hvala.</p>
            </sp>
            <sp xml:id="SDT7-OZFIMP-redna-33-2017-02-02.sp21">

               <speaker>PREDSEDNICA URŠKA BAN:</speaker>

               <p>Hvala lepa. Naslednji ima besedo gospod Horvat.</p>
            </sp>
            <sp xml:id="SDT7-OZFIMP-redna-33-2017-02-02.sp22">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica. Spoštovane predstavnice, predstavniki Vlade, Državnega
               sveta, kolegice in kolegi. Povsem logično je, da sta predlagateljici tega zakona
               poslušale, tako kot vsi mi in celotna slovenska javnost, zagotovila Vlade, da je
               Slovenija izšla iz krize ter da se gospodarsko okolje stabilizira in zato sta
               predlagali ta zakon, ki je dejansko nek obvod zakona o izvrševanju proračunov
               Republike Slovenije za leto 2017 in 2018 in s tem predlagata, da se pokojnine in
               drugi prejemki v letošnjem in naslednjem letu redno uskladijo v skladu s 105. do 107.
               členom ZPIZ-2. Prej je kolega iz Poslanske skupine Desus povedal, da nekako v tem
               smislu, da ga preseneča, pozitivno preseneča, da se nekatere stranke tako prizadevajo
               za upokojence, prej pa, kot da se niso, tako sem jaz razumel. Rad bi tukaj spomnil na
               Vlado 2004-2008, ko je javne finance vodil dr. Andrej Bajuk. Takrat smo dejansko po
               dolgem času uvedli usklajevanje pokojnin s plačami in ugotovili, da je neka prejšnja
               vladna garnitura, levosredinska, v štirih letih, v enem mandatu, upokojence
               oškodovala za dve penziji in pol. To sem si dobro zapomnil, čeprav je že kar nekaj
               časa od takrat. Toliko o tem, kaj si je kdo prizadeval in tudi naredil za
               upokojence.</p>
               <p>Seveda težko tudi sam poslušam predstavnico Ministrstva za finance, da pač to ne gre,
               da tega zakona ne moremo sprejeti, ker da imamo zakon o fiskalnem pravilu, ki se,
               mimogrede, ne izvaja. Se ne izvaja, ker nimamo fiskalnega sveta. In še enkrat in
               stotič, imamo orodje, lepo varno zaklenjeno v vitrini, ni pa mojstrov, torej
               fiskalnega sveta, ki bi to orodje vzeli v roke in ga uporabljali. In me res zanima,
               ali je Vlado tudi nekemu gospodu, ki je dolgoletni vodja sindikata in tudi politik,
               parlamentarec, ali je tudi Vlada njemu rekla: Poslušaj gospod, ne gre, ker ne moremo
               popraviti plač v javnem sektorju, ker imamo zakon o fiskalnem pravilu. Pa da me ne bo
               kdo napačno interpretiral, tudi v javnem sektorju so ljudje na prenizkih plačah. Samo
               en stavek in tu naredim piko. Ampak je dobil ob tem, da je bil proračun za leto 2017
               že pod streho v Državnem zboru je on dobil, pa ne on, da se razume, ampak je s svojo
               močjo pritisnil Vlado na zid, da je dahnila: 56 milijonov pa bi šlo. Pa seveda tudi
               sam želim pojasniti to, kar so moji kolegi že pred mano govorili. Dokapitalizacija DUTB za okroglih
               250 milijonov, pa SDH za 250 milijonov in tako dalje. Ob tem, da je proračun pod
               streho, za 2017 in seveda tudi 2018. Jaz ne želim biti populist. Zelo lahko je ljudi
               <q>"nafarbati"</q> - in to poudarjam, <q>"nafarbati"</q> - in reči, glejte, volite nas, vsak bo
               dobil 1.000 evrov pokojnine. Te zgodbe ne smemo pozabiti in moramo narediti konec
               populizmu, populizem je zelo, zelo nevaren, v tej državi in v Evropi, kar poglejte,
               kaj se dogaja. Resna politika mora imeti resne rešitve. Mi smo tu zato, da pripravimo
               in sprejemamo resne rešitve, izvedljive. Od mene nikoli ne boste slišali, če bom
               kandidiral v volilni kampanji, 1.000 evrov pokojnine, garantiram, ker to ni realno,
               vsaj kratkoročno ne. Bom pa rekel, da si bomo prizadevali, da bo vsak dobil minimalno
               610 evrov pokojnine, 610. Zakaj 610? Zato, ker je Ministrstvo za delo, družino in
               socialne zadeve izračunalo – nimam razloga, da tem izračunom ne bi zaupal -, da je
               potrebno za enočlansko gospodinjstvo, da preživi 12 mesecev, torej mora preseči prag
               revščine, in za to je potrebno 7.399 evrov, to je podatek za leto 2015, na mesec je
               to 610. Naj zdaj samo spomnim tudi na naš predlog novele Zakona o dohodnini, kjer smo
               predlagali splošno olajšavo 7.000 evrov, ker, kot pravi mag. Šircelj, strokovnjak za
               davke, ni moralno, ni moralno, da obdavčimo tiste prihodke, ki so potrebni, da
               preživim, samo za preživetje gre. Ni moralno, da te prihodke, ki so potrebni za
               preživetje, država obdavči. Ni moralno. Če zdaj malo poenostavim, veste, pokojninska
               blagajna že dolgo časa ni vzdržna. Približno, poudarjam, približno eno tretjino
               sredstev, ki ji jih na letni ravni namenjamo za izplačilo pokojnin, prispeva proračun
               Republike Slovenije, približni račun. In kako zdaj narediti blagajno stabilno, to
               mora biti ključno vprašanje, tu moramo imeti mi rešitve. Spet približni izračun,
               imamo 650 tisoč upokojencev in če imamo približno 900 tisoč tistih, ki plačujemo
               prispevke v pokojninsko blagajno, pomeni torej, da ti, ki prispevke plačujemo, moramo
               plačati za eno tretjino več, ker približno za eno tretjino v pokojninsko blagajno
               oziroma za izplačilo pokojnin prispeva proračun. Kar pomeni, pri isti povprečni
               plači, kot je danes, potrebujemo namesto 900 tisoč ljudi oziroma plačnikov prispevkov
               milijon 200 tisoč. Je uresničljivo? Ni uresničljivo, nimamo toliko brezposelnih.
               Dejstvo je, da se pokojninska reforma, katere cilj so boljše pokojnine, mora začeti v
               gospodarskem sektorju. Brez močnega gospodarstva ne bo človeka vrednih pokojnin. In
               bomo še naprej imeli Ginijev koeficient, ki kaže, da smo egalitarna družba, na žalost
               je treba dodati, da smo egalitarni v revščini.</p>
               <p>Predlog kolegic iz Poslanske skupine Nepovezanih poslancev bom jaz danes podprl,
               Poslanska skupina Nove Slovenije daje podporo temu zakonu. Hvala lepa.</p>
            </sp>
            <sp xml:id="SDT7-OZFIMP-redna-33-2017-02-02.sp23">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo ima gospod Logar.
               </p>
            </sp>
            <sp xml:id="SDT7-OZFIMP-redna-33-2017-02-02.sp24">

               <speaker>DR. ANŽE LOGAR (PS SDS):</speaker>

               <p>Hvala, predsednica.</p>
               <p>Najprej samo v zvezi s predlogom, da se spremeni zloglasni ZUJF, ki je večkrat na
               dnevnem redu sej Odbora za finance. Naj povem, da v Sloveniji, mislim, da ni stranke,
               ki ne bi v neki fazi podprla ZUJF. Kadarkoli slišim kakšno kritiko čez ZUJF, ki je
               bil zakon, ki je dejansko pod Vlado gospoda Janše sploh omogočil, da je Slovenija
               ostala na varni strani, torej, da se ni potopila z nekaterimi drugimi članicami, je
               zanimivo, da tisti, ki ga večkrat kritizirajo, so ga potem, ko so prišli do
               odločevalskih funkcij, posvojili, potrdili, podaljšali, večkrat podaljšali in v
               nekaterih zadevah še celo zaostrili. Celo Združena levica je, ko je Vlada Mira
               Cerarja prvič predlagala podaljšanje veljavnosti določil ZUJF v nekaterih delih,
               javno napovedala podporo tem podaljšanjem. Takrat potem sicer niso prišli na plenarko
               glasovat o tem, ampak javno so napovedali podporo. Tako mislim, da se v tem pogledu
               torej vsi za to mizo strinjamo, da je bil ZUJF edina prava rešitev, ki je omogočila
               dejansko Sloveniji ohranitev finančne suverenosti. In potem se je zgodba Slovenije
               razvijala naprej. Predsednik Vlade vedno govori, da je treba verjeti njegovim visoko
               zvenečim besedam in izjavam njegovih ministrov o tem, kako Slovenija pravilno
               napreduje in kako gre v pravo smer, kako krize več ni. Če je to tako, je torej treba
               verjeti predsedniku Vlade. Če verjamemo predsedniku Vlade, mora torej tudi sam
               verjeti sebi. Z drugimi besedami, če govori o tem, da krize ni več, naj to izjavo
               realizirala tudi potem v svojih zakonodajnih predlogih oziroma v tistih rešitvah, ki
               jih predlaga njegova Vlada. Skrajno neverjetno je, da po eni strani govoriš, da krize
               ni več, po drugi strani pa potem zvišuješ DDV in podaljšuješ veljavnost ZUJF in
               glasuješ proti predlogom opozicije, ki gredo v tej smeri napovedi predsednika Vlade,
               da krize pač več ni. Če Vlada nekaj pravi, ne more govoriti nekaj, delati pa nekaj
               drugega. In v tem pogledu je pač treba razumeti, da če predsednik Vlade skupaj z
               ministri govori, da krize ni več, torej krize ni več. Verjemimo, da je Vlada najbolj
               informirana o tem, kakšno je stanje na področju javnih financ, na področju socialne
               blagajne, na področju zdravstvene blagajne in vseh ostalih blagajn, do katerih ima
               neposreden dostop. Mi tu poslanci imamo samo posreden dostop, na podlagi tega, kaj
               sporočajo mediji, na podlagi instituta poslanskih vprašanj in na podlagi tega, kaj
               piše v posameznih dokumentih, ki jih mi uporabljamo pri svojem delu. Vlada se je ob
               tem novem letu zelo na široko hvalila s tem, da je z davčnimi blagajnami v proračun
               kapnilo dodatnih 75 milijonov evrov. Zdaj pa jaz sprašujem, za koga teh 75 dodatnih
               milijonov evrov. Za koga? Ali je to za dokapitalizacijo DUTB ali je to za kapitalske
               naložbe SDH ali je to za, ne vem, svetovalno pogodbo nekdanjega državnega sekretarja
               Metoda Dragonje na projektnem podjetju 2TDK? Ali je teh 75 milijonov evrov za ljudi?
               V tem primeru torej, kot imamo predlog, za upokojence. Prej je, mislim, da kolega
               Horvat že govoril, za 30 tisoč zdravnikov ni bilo problema vladni koaliciji dati 56
               milijonov evrov. Za 160 tisoč javnih uslužbencev ni bilo tej Vladi, tej koaliciji
               težave dati 110 milijonov evrov. Ministrica je samozavestno pred mikrofoni govorila,
               <q>"veste, saj rezerve v proračunu itak so, malo s prerazporeditvijo tu in tam,"</q> vedno
               delujemo z nekim finančnim <q>"špehom"</q>, da potem to zapolnimo s kakšnim
               prerazporeditvenim manevrom. Zdaj je vprašanje 600 tisoč ljudi, 600 tisoč ljudi in 42
               milijonov evrov. Torej, najmanj, najmanj od teh postavk, ki sem jih zdaj navedel.
               Zdaj pa kar naenkrat državna sekretarka vidi težave. Ona vidi težave, pa mislim, da je bil še kolega iz
               Desusa, čeprav jaz upam, da sem ga narobe razumel, no, da je težava z nekimi
               podzakonskimi akti, ki jih je bojda treba uskladiti. Jaz spet pravim, poslušajte
               svojega predsednika Vlade! On vam je rekel, <q>"ne jamram, iščem rešitve."</q> Ne jamrat s
               podzakonskimi akti, poiščite rešitve, pa je stvar rešena. Pa ni nobenega problema. Za
               finančni kos, ki je manjši od tega, kar ste dali, recimo, 30 tisoč zaposlenim v
               javnem sektorju. Tu imate pa 600 tisoč zaposlenih. Rešitev je, kakršno je predlagala
               s spremembo dveh členov ZUJF. Ampak v svojem globalu, če tako pogledate, v svojem
               globalu je to v bistvu sistemska rešitev. To je rešitev, ki prekine omejevanje
               usklajevanja pokojnin, to kar je predlagal ZUJF, in ki omogoči, da vsi dobijo takšen
               regres, kot ga predlaga ZPIZ-2. Torej, obvod zakona, ki je naredil obvod, spet nazaj
               pripelje na sistemsko rešitev. Torej je to dejansko preko nesistemskega zakona
               uveljavitev sistemske rešitve. Kje je tu problem? Če gre za sistemsko rešitev, vedno
               zavračate vse predloge opozicije, češ da gre za nesistemsko rešitev. Glejte, tu imate
               pač malo drugačno pot, ampak na koncu koncev po zdravi kmečki pameti gre za čisto
               sistemsko rešitev. Torej, imate spet en argument manj, da tega ne podprete.</p>
               <p>Če gremo samo še, kar se tiče te porazdelitve, neke politične aritmetike. Jaz sem si
               malo na hitro proračun ali pa predračun te podpore v Državnem zboru naredil.
               Poglejte, <q>"per se"</q> Združena levica ta predlog mora podpreti, računam. Predlagateljice
               in tudi verjetno neuvrščeni, ali kako se imenujejo, nepovezani poslanci, verjetno to
               tudi podpirajo. Osebno bom ta zakon podprl, ta predlog zakona. Kakor sem razumel
               kolega Širclja, tudi on nima nič proti, tamle kolega Pojbič tudi prikimava, tako
               verjamem, da bomo tudi mi ta predlog podprli. Desus nosi upokojence v imenu, tako si
               težko predstavljam, da bi ta stranka glasovala proti, nemogoče, ker ne more glasovati
               proti. SD pa predstavlja socialdemokratski blok, ki tudi <q>"per se"</q> mora podpreti to
               rešitev. Tako v tem pogledu – zdaj je še kolega Horvat napovedal podporo temu - je
               ena sama stranka, ki je proti temu. Torej je več kot 46 glasov. In 46 glasov je
               potrebnih za to, da se neko ureditev uveljavi. Glejte, mislim, da ta predlog, glede
               na to, da predsednik Vlade pravi, da je situacija v redu, glede na to, da ministrica
               za finance pravi, da 110 milijonov evrov ni težava, to mi s prerazporeditvami
               naredimo v proračunu, če to reče, pomeni, da ima še nekaj rezerve tam v proračunu in
               je zadeva zelo lahko rešljiva. Pač, SMC bo pa enkrat priznal poraz v tej politični
               aritmetiki. Na koncu koncev pa, glejte, gre za 600 tisoč ljudi, no. Za 600 tisoč
               ljudi, če je torej tako, kot predsednik Vlade pravi, konec krize, vendar bo ta Vlada
               kaj naredila. Jaz pričakujem, da bo šel ta predlog skozi.</p>
            </sp>
            <sp xml:id="SDT7-OZFIMP-redna-33-2017-02-02.sp25">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem gospe Vojki Šergan.</p>
            </sp>
            <sp xml:id="SDT7-OZFIMP-redna-33-2017-02-02.sp26">

               <speaker>VOJKA ŠERGAN (PS SMC):</speaker>

               <p>Hvala za besedo. Lepo pozdravljeni, predstavniki ministrstva in vsi ostali!</p>
               <p>Ja, pred dnevi je kolega na Twitterju zapisal, kako prepoznaš populizem. In je
               zapisal: <q>"Katerokoli vsoto preračunaš v penzije, kosilo oziroma v nekaj v zvezi z
               upokojenci ali otroci. In vam povem, populizem resnično zastruplja optimizem in zagon
               za delati ljudem dobro."</q> S tem bi začela zaradi tega, ker se mi zdi, da je na nek
               način tudi razprava danes in tudi predlog populističen. Ker predlagane rešitve so v
               nasprotju z Odlokom o fiskalnem okviru, saj dvigujejo izdatke višje, kot jih določa
               odlok. Tako so rešitve v nasprotju s fiskalnim pravilom. Na podlagi fiskalnega
               pravila je omejena možnost rasti celotnih izdatkov, kljub temu, da so višji prihodki
               od ZPIZ in manjši proračuna v ZPIZ, ni mogoče dvigovati izdatkov. Se pa sredstva – to
               pa je res – za pokojnine in tudi za ostalo napram letu 2015 povečujejo. Vendar glavna
               omejitev  izvajanja
               fiskalnega pravila pa vendarle nosi proračun in ne pokojninska blagajna in
               upokojenci. Seveda, kdo si ne bi želel dati upokojencem in tudi vsem ostalim več,
               vendar glede na fiskalno pravilo, glede na ukrepe, ki smo jih, ki jih vendarle
               postopoma odpravljamo, jaz mislim, da gremo nasproti vsem ranljivim skupinam in sicer
               celo vrsto ukrepov na področju socialne zakonodaje za leto 2017-2018, ki bodo
               olajšali življenje ljudem z najnižjimi prejemki, smo poslanci koalicije skupaj z
               Vlado že sprejeli. Eden izmed ukrepov je na primer vračilo socialnih pomoči. Ne bo
               več potrebno, ker se ukinja zaznamba na nepremičnine. Izvedlo se je usklajevanje
               pokojnin, prav danes, za 1,15 % in to je že tretjič v teh dveh letih, kar vodi Vlado
               Miro Cerar. Potem je to usklajevanje praktično že tretje. Dvakrat je bilo v 2016.
               Tudi naprej si bomo prizadevali skupaj z Vlado, da se bo glede na zmožnosti to
               nadaljevalo. Prav tako je Vlada predlagala dvig minimalne plače za 1,8 %, čeprav bi
               to po socialnem dialogu bilo samo 0,5 %. Seveda v SMC razumemo namen predlagateljic
               in tako kot sem že rekla, najlažje oziroma všečno je, da obljubiš vsem in vse, pa
               vendar se vsi zavedamo, da tako ne gre. Vlada in koalicijski poslanci smo vendarle
               dolžni poskrbeti za javne finance in opravljanje z njimi za vse državljanke in
               državljane v naši državi, zato je resnično nujno, da vse ukrepe s katerimi se
               omejujejo izdatki sektorja države, odpravljamo postopoma. Zgornji okvir za posamezne
               blagajne je pokojninsko, proračun občine, zdravstvo, je bil s sprejetim proračunom
               postavljen, in če hočemo več za pokojnine, je treba spremeniti odlok. Se pa v
               koaliciji, s koalicijsko pogodbo, seveda smo se zavezali v sporazumu, da bomo
               izpolnili tudi tako imenovani letni dodatek za vse upokojence. In zelo pomembna bo
               višina prilivov v pokojninsko blagajno do sredine tega leta in sploh v prihodnjih
               mesecih in če se bodo prilivi izboljšali, potem to tudi ne bo vplivalo na proračunski
               primanjkljaj in glede na to, da je gospodarska rast, da se zmanjšuje število
               brezposelnih, in da nekako še vedno smo v tem ciklu, seveda verjamem, da se bomo v
               naslednjih mesecih, tam nekje sredi leta vendarle pogovarjali tudi o tem, da bodo
               upokojenci dobili, vsi upokojenci tudi letni dodatek.</p>
               <p>Hvala.</p>
            </sp>
            <sp xml:id="SDT7-OZFIMP-redna-33-2017-02-02.sp27">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Ja, izvolite, predlagateljica gospa Mirjam Bon Klanjšček, imate besedo.</p>
            </sp>
            <sp xml:id="SDT7-OZFIMP-redna-33-2017-02-02.sp28">

               <speaker>DR. MIRJAM BON KLANJŠČEK (PS NP):</speaker>

               <p>Hvala lepa.</p>
               <p>Poglejte, jaz tukaj ne govorim o tem, da Vlada  ni nič naredila, se ne pogovarjamo o tem. Pogovarjamo se o
               tem, da ne govorim niti o zvišanju pokojnin. Govorim samo to, da pokojnine ohranijo
               svojo realno vrednost. Ko smo sprejemali proračun je bil predlog Vlade, kolikor vemo,
               najprej 1%, potem so koalicijsko uskladili na 1,15, upokojencem bi pripadalo 1,20.
               Razlika je 0,05%. To bi približno zneslo nekaj čez 2 milijona evrov. Gospa državna
               sekretarka se je malo prej ujela v zanko. Govorila je o spremembi odloka in je rekla,
               da zakon, ki ga bomo jutri obravnavali, bo veljalo pokojninsko blagajno nekaj več kot
               3 milijone. To ste prej rekli, če sem prav razumela. Se pravi, pred dvema mesecema je
               bil problem za 2 milijona in nekaj za usklajevanje do sklenitve 1,20%. Danes slišimo
               drugače. Danes ni več problem za dobiti 3 dodatne milijone za, vemo kaj bomo jutri
               obravnavali. Tu kar se spreminjanja odloka tiče jaz mislim, da to Vlada lahko naredi
               v dveh dneh. In mi lahko na februarski seji že obravnavamo ta zakon in ga sprejmemo,
               če je volja. In tu ne gre za noben populizem in tako naprej, kar ste citirali gospa
               Vojka Šergan, tu gre samo za ohranjanje realne vrednosti pokojnin. In kakor je prej
               kolega Prikl lepo rekel, ja, na koalicijskem vrhu smo slišali, imamo obljubljeno, da
               letos regres bo. Tudi mi smo slišali te obljube oziroma besede ministrice za finance,
               ko je izjavila, da nima nič proti, da se ta regres izplača v kolikor bo prišlo do
               prerazporeditev. To je gospa finančna ministrica izjavila, vsaj nekaj takšnega. Sedaj
               poglejte, čudi me pa tudi skozi to čudenje kolega Prikla, kako se vse stranke in ne
               vem kaj skrbimo za te upokojence. Poglejte, nobena stranka nima monopola nad
               upokojenci. Mi smo poslanke in poslanci vseh državljanov. In dajte se enkrat tega
               zavedati.</p>
            </sp>
            <sp xml:id="SDT7-OZFIMP-redna-33-2017-02-02.sp29">

               <speaker>PREDSEDNICA URŠKA BAN:</speaker>

               <p>Hvala lepa. Repliko ima gospod Prikl.</p>
            </sp>
            <sp xml:id="SDT7-OZFIMP-redna-33-2017-02-02.sp30">

               <speaker>UROŠ PRIKL (PS DeSUS):</speaker>

               <p>Še enkrat več bom povedal, dejstvo je, da letos dodatek izplačan vsem upokojencem,
               pika. Dejstvo tudi je, da če zakon ni nomotehnično dober, da ima nomotehnične
               pomanjkljivosti, to ni razlog, da se ga zavrne.</p>
               <p>Dejstvo pa tudi je, da je potrebno tukaj nekaj dokumentov spremeniti, jih pripraviti.
               Nenazadnje videti tudi kakšni so prilivi, ampak sedaj v isti sapi govorim, če se bo
               izkazalo, da so prilivi v ZPIZ premajhni, to nikakor ne pomeni, da regresa za
               upokojence v tej in tej višini ne bo. Bo pač potrebno, da proračun tisti transfer
               naredi v ZPIZ blagajno, da se lahko izplačajo dodatek vsem upokojencem. To je
               dejstvo.</p>
               <p>Napačno sem bil očitno tudi razumljen, ko sem razmišljal v tej smeri, kako, pa ne bi
               rad bil preveč grob v svoji interpretaciji, kako so vas polna usta predstavnikov
               nekaterih strank pri vaši skrbi za upokojence. Ja, saj boste rekli tudi Desus je bil
               v vseh prejšnjih vladah. <stage>/ oglašanje iz klopi/</stage> Res je, res je. Ampak zato, ker so
               bile napake v preteklosti, ja, napake smo naredili. Zategovali smo pas na tistih, ki
               ne bi smeli, in to so upokojenci in to je dejstvo. Oprostite, to je dejstvo. In zato
               sedaj popravljamo te napake. Te napake sedajle popravljamo. Ne bom šel sedaj v… <stage>/
               oglašanje iz klopi/</stage> Ja, pa saj sem obrazložil na začetku. In to bomo naredili. In
               vaša skrb v tej točki je zelo fajn, ampak se sprašujem zakaj pa ni prej, ko ste
               nekateri imeli več platna in škarje v rokah, ko bi lahko to že takrat naredili.</p>
               <p>Ni res to, kar je kolega Šircelj povedal, da sedaj se pa cedita med in mleko in sedaj
               ni več krize, sedaj živimo v Indiji Koromandiji  Ni seveda to res. Zdaj, če je komu... <stage>/ oglašanje iz
               ozadja/</stage> Jaz bi še...</p>
            </sp>
            <sp xml:id="SDT7-OZFIMP-redna-33-2017-02-02.sp31">

               <speaker>PREDSEDNICA URŠKA BAN:</speaker>

               <p>Replika. Počasi zaključujte, pa se prijavite, potem gospod Prikl, k razpravi, ker
               vrsta razpravljavcev je že tudi za naprej določena.</p>
            </sp>
            <sp xml:id="SDT7-OZFIMP-redna-33-2017-02-02.sp32">

               <speaker>UROŠ PRIKL (PS DeSUS):</speaker>

               <p>Kaj, je že tri minute, že tri minute govorim.</p>
            </sp>
            <sp xml:id="SDT7-OZFIMP-redna-33-2017-02-02.sp33">

               <speaker>PREDSEDNICA URŠKA BAN:</speaker>

               <p>Ja, bo počasi...</p>
            </sp>
            <sp xml:id="SDT7-OZFIMP-redna-33-2017-02-02.sp34">

               <speaker>UROŠ PRIKL (PS DeSUS):</speaker>

               <p>Ja, potem pa bom, ja no, saj počasi bom tudi zaključil.</p>
               <p>Seveda ni res, da smo v Indiji Koromandiji, je pa seveda tudi to res, da pa niso več
               takšne razmere kot so bile v preteklosti in je potrebno počasi odtegovati pas, počasi
               te represivne, pod navednicami, represivne, finančno represivne ukrepe nekako
               odpravljati. Ja. In za moj okus in za moj okus jih odpravljamo prepočasi.</p>
            </sp>
            <sp xml:id="SDT7-OZFIMP-redna-33-2017-02-02.sp35">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo ima predlagateljica, gospa Mirjam Bon Klanjšček. Izvolite. Predlagateljica ima
               prednost.</p>
            </sp>
            <sp xml:id="SDT7-OZFIMP-redna-33-2017-02-02.sp36">

               <speaker>DR. MIRJAM BON KLANJŠČEK (PS NP):</speaker>

               <p>Hvala lepa.</p>
               <p>Jaz bi samo to dodala da vsi ukrepi in ki so se prepočasno reševali in vse kar je
               bilo v zvezi z upokojenci, pri vseh teh zadevah je bil Desus vedno zraven in vse se
               je dogajalo s pomočjo Desusa.</p>
            </sp>
            <sp xml:id="SDT7-OZFIMP-redna-33-2017-02-02.sp37">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Zdaj repliko še k prejšnji razpravi predlagateljice, ima še gospod Andrej
               Šircelj.</p>
               <p>Izvolite.</p>
            </sp>
            <sp xml:id="SDT7-OZFIMP-redna-33-2017-02-02.sp38">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa.</p>
               <p>Poglejte, jaz sem že pozval Vlado glede finančnih izračunov, da tudi na tej seji
               pove. Tudi Vlada ima finančne izračune. Lahko ji pomagam. Glede na tisto obdobje
               največje krize v preteklosti pa pred pokojninsko reformo,k je moral proračun
               milijardo pa pol doplačati. Na eni izmed sej komisije za nadzor javnih financ pred
               enim mesecem recimo, ko smo obravnavali poročilo o ZPIZ, je bilo rečeno, da je sedaj
               ta prispevek milijardo 200, milijardo 300, tudi na proračunu je že to bilo tukaj. Kar
               pomeni, da že tukaj je 200, 300 milijonov. Sedaj na pamet govorim. Moral bi natančno,
               ampak vi točno veste, da to je. Poglejte, davki se povečujejo, prihodki od davkov se
               povečujejo in tudi jaz mislim, da tukaj ne gre za fiskalno pravilo, zaradi tega, ker
               če se prihodki povečujejo in če je prostor za ostale odhodke, potem je prostor tudi
               za to, v okviru fiskalnega pravila. In še nekaj v zvezi s tem kar gospod Prikl pravi,
               o medu in mleku, itn. Poglejte, jaz ne pravim, to jaz samo citiram vašega predsednika
               Vlade. On sicer ne govori o medu in mleku, kot govori gospod Prikl, govori pa to, da
               ni več krize. In sedaj podatki statistični pravijo, o gospodarski rasti, ne vem, 1,7,
               napovedi so več kot 2,5 in tako naprej. Tako da, vi govorite ali pa vaša Vlada, vaš
               predsednik Vlade govori, če želite sedaj nekoliko simbolično povedano, o medu in
               mleku, ne jaz. Jaz samo citiram. Samo citiram predsednika Vlade, ki pravi, da niste
               več v krizi, da nismo več v krizi. Tako, da to je sedaj to. Če nismo, potem jaz
               mislim, da 40 milijonov za 600 tisoč upokojencev sploh ne bi smelo biti vprašanje
               zato, da se dejansko pokojnine uskladijo s tistim kar upokojencem pripada, kar jim
               pripada po osnovnem zakonu. To je usklajevanje s ZPIZ-2.</p>
            </sp>
            <sp xml:id="SDT7-OZFIMP-redna-33-2017-02-02.sp39">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Še dva imam sedaj v tem krogu prijavljena razpravljavca. Najprej bo gospod Mesec,
               potem gospod Pojbič, potem bom pa prosila Vlado, da odgovori na vprašanja - bomo
               potem tudi nadaljevali še z razpravo – da odgovori na zastavljena vprašanja, predvsem
               res ti finančni pokazatelji višjih dejansko realiziranih prihodkov tako na strani
               davkov pa potem tudi na prispevku vseh štirih blagajn, to kar je vprašal tudi gospod
               Šircelj. </p>
               <p>Sedaj pa dajem najprej besedo gospodu Mesecu. Izvolite.</p>
            </sp>
            <sp xml:id="SDT7-OZFIMP-redna-33-2017-02-02.sp40">

               <speaker>LUKA MESEC (PS ZL):</speaker>

               <p>Hvala za besedo in lep pozdrav.</p>
               <p>Jaz bi se uvodoma navezal kar na izvajanje gospe Vojke Šergan, ki pravi, da je to
               populizem. Jaz bi rekel ravno obratno, to je vračanje v neko stanje pred izrednim
               stanjem, ki je bilo uvedeno v teh sedmih  kriznih letih. V teh sedmih kriznih letih so ljudem
               oziroma so vlade, ste vlade samo pač jemale, trgale, rezale in še zdaj, ko imamo že
               tri leta gospodarsko rast, se ta ne pozna na kakovosti življenja, razen za nekih 10 %
               najbolje plačanih ali pa najbogatejših ljudi. Zakaj se ne pozna? Ravno zaradi tega,
               ker se še vedno delamo, kot da imamo izredno stanje in kot da je treba zdaj
               betonirati ukrepe, ki naj bi bili takrat uvedeni kot začasni v stalne. Še zdaj se
               pokojnine, kot je ugotovila predlagateljica Alenka Bratušek ne usklajujejo skladno z
               osnovnim zakonom, še vedno imamo zamrznjene otroške dodatke, še vedno imamo
               zamrznjene starševske dodatke, še vedno so zamrznjene državne štipendije, še vedno so
               zamrznjena invalidska nadomestila, in to so stvari, ki bi pač po naši presoji, po
               presoji Združene levice morale biti prioritetne za obdobje, ko se izkopljemo iz
               krize, in ko se pojavi konjunktura. Se pravi, najprej je treba poskrbeti za tiste, ki
               so bili med krizo obremenjeni, in pri nas so bili, na žalost, obremenjeni, že če samo
               statistiko pogledate, pač najrevnejši. Število tistih, ki živijo pod pragom revščine
               je v sedmih letih poskočilo z nekaj več kot 210 tisoč na praktično 300 tisoč, kot jih
               imamo danes. In te skupine je treba targetirati. Upokojenci so ena izmed najbolj
               rizičnih skupin. Če boste pogledali kje je revščina najbolj pogosta, boste ugotovili,
               da so to ženske starejše od 65 let, najbolj drastično tiste, ki so samske,
               upokojenke. In zato je treba poskrbeti za to, da denar, ki se je s presežki med
               gospodarsko rastjo ustvaril, končno pride tudi do njih.</p>
               <p>V Združeni levici najprej ne kupimo argumenta, da tega denarja ni. Saj, samo poglejmo
               decembra, koliko daril je Vlada razdelila, ali pa koliko denarja se porablja za
               stvari, kot so operacije Nata v Latviji. Če pač v teh prioritetah, ki si jih je Vlada
               zadala, ne moremo najti za upokojence, potem ne vem v čigavem imenu delate oziroma
               konec koncev tudi kje je tukaj glas upokojencev znotraj Vlade, ki naj bi ga
               zagovarjal Desus.</p>
               <p>In dalje, tudi ta argument, da bomo prekoračili fiskalno pravilo je zelo na trhlih
               nogah. Vlada je namreč istočasno s tem, ko je rekla, da tega zakona oziroma tega
               predloga, ki je pred nami, ne more podpreti, ker bomo prekršili fiskalno pravilo,
               istočasno je vložila svojo novelo istega zakona, s katerim bo tudi povečala izdatke
               in pred tem dala zdravnikom. Torej, kje pa je bilo tukaj fiskalno pravilo. Če malo
               zlonamerno ta vaš argument berem, bom rekel, da živimo v državi, kjer fiskalno
               pravilo velja za opozicijo, za Vlado pa ne oziroma živimo v državi, kjer fiskalno
               pravilo očitno velja samo za opozicijo. Tako, da ekonomskih razlogov za to, da ne bi
               mogli 42 milijonov v celotnem proračunu najti za to, da se letos poskrbi za
               upokojence, jaz ne vidim.</p>
               <p>Bi pa ob koncu poudaril, da mi ta predlog podpiramo. Smo pa za bolj odločne ukrepe v
               smeri izboljševanja stanja upokojencev, pri čemer ciljamo predvsem na naslednje.
               Prispevno stopnjo za delodajalce, je po našem mnenju, mnenju Združene levice treba
               vrniti na raven izpred leta 1996, ker smo zaradi te reforme, ki je bila takrat
               sprejeta samo do leta 2014 v pokojninski blagajni izgubili 12 milijard evrov in z
               dodatnimi sredstvi, ki jih bomo dobili iz tega naslova, poskrbeti, prvič, za to, da
               se noben upokojenec ne bo več znašel pod pragom revščine, vsi bomo nekoč upokojeni.
               In drugič, da se uredi sistem dolgotrajne oskrbe, ki je eno izmed najbolj podcenjenih
               vprašanj v tej družbi. Smo starajoča družba, naši starši, naši stari starši so že
               tam, oziroma naši starši bodo kmalu tam, mi smo na poti v to, da bomo nekoč
               upokojenci, in če ne bomo razmišljali kako poskrbeti za kakovostno življenje v
               tretjem življenjskem obdobju, mislim, da vsi skupaj tukaj pljuvamo v lastno skledo.
               Začnemo pa lahko danes.</p>
               <p>Hvala.</p>
            </sp>
            <sp xml:id="SDT7-OZFIMP-redna-33-2017-02-02.sp41">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem še gospodu Pojbiču, izvolite.</p>
            </sp>
            <sp xml:id="SDT7-OZFIMP-redna-33-2017-02-02.sp42">

               <speaker>MARIJAN POJBIČ (PS SDS):</speaker>

               <p>Hvala lepa, spoštovana gospa predsednica.</p>
               <p>Torej, jaz tudi ne morem mimo tega, kar je malo pred mano že Luka poudaril, in to je, da si ena gospa
               v tem Državnem zboru, ki je pač celo življenje živela kot mali bog, upa govoriti o
               populizmu, ko sprejemamo tukaj zakon, ko gre za usklajevaje pokojnin. Kako si lahko
               nekaj takšnega dovoli, in to je za njo populizem, ker želimo rešiti res izjemno
               problematično stanje tistih najbolj revnih upokojencev. In to je za stranko Mira
               Cerarja populizem. Ali si predstavljate, spoštovane upokojenke in upokojenci, ki me
               zdaj gledate, kakšne poslanke in poslanci vas zastopajo v tem parlamentu. Kakšni?! To
               je skrajno nedopustno dejanje, skrajno nedopustno dejanje. Mi rešujemo socialno dno
               naše družbe s predlogom zakona, ni pomembno kdo ga je vložil. Absolutno nepomembno,
               je pa pomembno, da poskušamo tem ljudem pomagati, ker smo jim dolžni pomagati, ker z
               200, 300, 400 evrov ljudje ne morejo preživeti, in to vsi ugotavljamo. In tu nima
               veze kdo je v kateri stranki. <q>"Nema veze"</q>. In nobenega problema ni, ko gre za državni
               aparat, tak in drugačen, ne vem, 100 milijonov ali pa 50 ali pa 60 milijonov.
               Nobenega problema. Ko pa gre za te najbolj revne upokojence, tu pa je vsak evro, ki
               bi ga morali dati, problem. Tega ne razumem, ne razumem logike, kakšne prioritete
               Vlade so to in te koalicije. Kakšne. Ali mislite, da bo ponovno enostavno, tako kot
               je bilo do zdaj vedno, da so asi, jaz rečem tisti iz državnega aparata, in tudi ki so
               zastopniki večine v tem parlamentu, prav v stranki SMC, dali pač tistim, za katere
               mislijo, da bodo za njih oddali glas. In kaj so rekli, saj ni nobenega problema. Za
               upokojence, oni bodo tako vedno nasedli Desusu in ni nobenega problema, za njih, jim
               damo kaj ali pa nič, obljubimo dva meseca pred volitvami, to kar nam pade na pamet,
               in ljudje nasedejo in volijo Desus. Jaz upam, da se to ne bo nikoli več zgodilo. Jaz
               upam, da ljudje, naši spoštovani upokojenke in upokojenci, ki živijo na robu
               preživetja, ne bodo kaj takšnega več naredili. Da si ne bodo dovolili, da bi nasedli
               takšnim političnim ekipam tukaj v Državnem zboru, ki delajo vse drugo, kot tisto, kar
               je ključno, in to je, da pomagajo tistim najbolj ranljivim skupinam, med katere sodi
               tudi, skoraj, relativna večina upokojenk in upokojencev.</p>
               <p>In zdaj, poglejte, danes govori Vlada, nimamo denarja, iščejo tisoč in en izgovor, za
               to, da ta zakon ne bi podprla, na drugi strani pa poglejte, spomnite se primera
               Heliosa. Pod katero vlado se je ta tovarna tu v Domžalah prodala. Prodala se je za
               eno ceno v enem letu razlike, pa nekdo to isto zgodbo proda za 300 milijonov evrov
               več, približno, ne bom rekel zdaj točno, da ne bom. 300 milijonov evrov več. Ja, kaj
               je s to vlado, kaj so zmešani ali kaj?! 300 milijonov evrov, tu gre za, koliko
               milijonov, samo tista stvar se ne bi smela zgoditi, pa bi mi imeli za 6 let pokrito
               zgodbo. Za 6 let, dragi moji, da ne govorim, da slučajno ne govorim o, pogledamo
               področje zdravstva in kraje in lopovščine v zdravstvu. Milijardo, milijardo 200 evrov
               praktično izgine denarja iz zdravstvenega sistema v letu dni. Ja, dragi moji, če tega
               ne bi delali, bi to bilo v proračunu in bi z lahko te ljudi in njihove probleme
               reševati, ki so akutni, ki so pomembni in jih moramo, če imamo malo srca, če nam ni
               čisto vseeno. Če nam je samo za te birokrate, in za tiste, ki v tej družbi živijo kot
               mali bogovi. Za njih pa ni problema, plačo dvigniti, tisto narediti, tisto, nobenega
               problema. A za te najbolj ranljive skupine, jaz ne vem, kaj dela tukaj SD v tej
               dvorani, bomo danes videli ali bo glasovala za ta zakon. Isto Desus, pričakujem
               danes, in 100-krat bom to na seji državnega zbora do konca tega mandata povedal na
               plenarnem zasedanju, kdo je tisti, ki govori eno, dela pa drugo. In tisti, ki danes
               tega zakona ne bodo podprli, vam povem, da bom na vsaki seji v Državnem zboru bom jaz
               to povedal in naštel tiste ljudi, da bo do konca, preden bodo volitve, ljudje to
               slišali 100-krat in bodo rekli, glej, zdaj pa jih res imamo poln <q>"kufer"</q>, tu nimajo
               več kaj za iskati. Na žalost, glejte, to bom naredil, zdaj tukaj povem pred vso
               slovensko javnostjo  in pred
               vsemi, ki sedite tukaj, ker se mi zdi to prav. Danes govorimo, smo govorili, moj
               kolega Andrej Šircelj, potem tudi moj poslanski kolega Anže, jaz mislim, da je
               povedal veliko pomembnih podatkov, kako mi mečemo denar skozi okno. Poglejte, nihče
               nič več ne govori kaj je s tistim denarjem, ki smo podpisovali te garancije za
               Grčijo, blizu milijarde. Kaj je s tem denarjem? Kaj je s to zgodbo? Ne slišimo nobene
               besede več o tem. Dragi moje, kaj je dokapitalizacija 5 milijard našega bančnega
               sistema, pa dve privatni banki, pokrivali zato, da nekateri danes se delajo iz nas
               norca. Kdaj bomo mi ta denar dobili nazaj in od koga? In če mi to nazaj dobimo ni
               nobenega problema teh par evrov dati za naše najbolj ranljive skupine, med katere
               sodijo upokojenci. To moramo narediti. To je naša naloga skupna. Ne pa govoriti samo
               in se tam za par evrov kregati med seboj kdo bo najbolj priljubljenim stisnil v žep.
               To ni normalno. Moj način funkcioniranja ni takšen in tudi moja stranka nima takšnega
               načina. Mi točno vemo kaj je potrebno kdaj narediti. In ko se je sprejemal ZUJF, vi
               sami veste kakšna situacija je bila, minus 7,8 gospodarske rasti. Danes pa Cerar
               pride lepo pred nas vse in reče: Poglejte, nimamo se kaj sekirati, malha je polna,
               sedaj pa začnemo deliti in delimo, ampak po napačni prioriteti. Tudi če je malha
               polna je treba prioritete pravilno postaviti. In najprej so na vrsti tisti, ki so
               najbolj ranljivi, tisti, ki jim gre najslabše, tisti, ki ne morejo iz meseca v mesec
               preživeti. Jaz sem že stokrat rekel, imam mamo, ki ima 460 evrov pokojnine. In hvala
               bogu, da me ima, da ji pomagam. Marsikateri starši nimajo take sreče, ker so otroci
               brezposelni in nimajo s čim pomagati. In sedaj si vi zamislite človeka, ki ima 230
               ali 250 evrov pokojnine. In mi se tu menimo javni, državni uslužbenci, ki že tako ali
               tako živijo kot mali bogovi, pa naj reče kdor hoče, razen J skupine, da povem zelo
               jasno, ki je izpod vsakega nivoja, njim pa ni problema takoj sprostiti celo zgodbo,
               nobenega problema. Za te naše revne upokojence, ki pa ne morejo živeti, za njih pa ni
               denarja. Kakšna vlada je to? Kakšna koalicija je to? In mi, ko smo sprejemali ZUJF je
               bilo jasno napisano kdaj se bodo zadeve sprostile. Ko bo 2 in pol odstotna
               gospodarska rast. Ampak seveda, ta vlada ima še drug problem, ki si ga je sama
               dodatno naredila. Mi moramo obresti plačevati skoraj milijardo, milijardo 200 na
               leto. Ta vlada je od začetka vodenja te države od danes, če imam prave podatke, za
               najmanj 2 in pol milijardi dodatno zadolžila državo. Kje sta 2 in pol milijardi? Kje
               sta bili porabljeni? Za kaj? So kakšni rezultati dela? Imamo kje kaj? Ali smo kakšno
               novo investicijo naredili? Smo kaj takšnega naredili, da odpiramo nova delovna mesta
               in tako dalje? Smo kaj naredili? Nula. Delili tistim, ki že tako ali tako normalno
               živijo. Za tiste, ki pa ne morejo preživeti pa se vedno znova in znova pozablja.
               Ampak to dela levičarska falanga, to delate vi. Mi, Slovenska demokratska stranka,
               Nova Slovenija in tisti, ki vemo, da lahko iz žepa dal toliko kolikor si dobil notri
               pa pravično deliti, to je to. Vi pa delate ravno obratno. Tisti, ki že imajo tam ni
               nobenega problema. Tisti, ki pa ne morejo živeti pa je treba še narediti večje
               revežev, da v resnici ne vedo ali bi mesec preživeli ali ga ne bi. Jaz sem ogromno
               takšnih ljudi v letošnjem letu obiskal osebno. Samo jaz sem toliko človek, da
               vsakokrat nekomu kakšno malenkost primaknem, pač, kolikor lahko. Ampak to ni rešitev.
               To je nedopustno. Ta vlada, ta levičarska falanga enkrat ne bo našla ključ in
               prioritete spremenila in bo začela to državo peljati v smeri pravičnosti, pravične
               razdelitve in tako dalje, tako dolgo bo stanje takšno, kakršno je. In slovensko
               ljudstvo in slovenske volivke in volivce prosim s tega mesta, da nikoli več ne
               ponovijo napake in da tisti, ki niso šli na volitve gredo na naslednje volitve in
               preprečijo tej levičarski falangi, da bo še naprej uničevala to državo.  Nič, nobenega nisem žalil, jaz govorim
               zelo jasno in poglejte, nobenega izmed vas nisem žalil. Če se pa kdo v tem prepozna,
               je pa to njegov problem. Pa me ne rabite vi gospa tako gledati, ker jaz to govorim,
               ker vem, da imam prav. Sedaj, če vam to paše ali pa ne, če vam ne paše, lahko dvorano
               zapustite, pa lahko počakate, ko bom jaz končal svojo razpravo. Sedaj, če ste
               levičarka, oprostite, nisem jaz kriv. Jaz s tem nimam nič. Jaz samo povem kdo je to
               državo pripeljal na 32,6 milijarde evrov dolga. To govorim. Upokojenci pa živet ne
               morejo. Kje ja ta denar? Povejte mi. Kje je ta denar? Naj mi nekdo razlogi, kam ste
               ta denar spravili. In v vseh ključnih pozicijah v naši družbi še vedno sedijo ti isti
               ljudje, ki so vse te svinjarije naredili. Se kdo teh ljudi dotakne? Ne, nobeden izmed
               vas, ki imate sedajle škarje in platno v rokah. Še nastavljate jih, še bolj mrežo
               povezujete, še bolj verigo povezujete. Je to filozofija o neki pošteni vladi ali pa v
               neki pošteni koaliciji, ki želi reševati probleme ljudi. Ne ni. Ne ni in ne bo. Zato
               je treba nekaj spremeniti v bistvu in v osnovi je treba nekaj spremeniti. To je, da
               bodo na naslednjih volitvah prišli v ta parlament tisti, ki nam gre za Slovenijo, ki
               nam gre za slovensko ljudstvo, ki nam gre za vsakega posameznika v tej družbi, in da
               se bo enkrat začelo pravično razdeljevati tisto kar skupaj pridelamo. In ko bomo v
               tej smeri delovali, bodo tudi državljanke in državljani, ko bodo govorili o oceni
               parlamenta, ne dali več 2,2 ampak bodo dali 4,5 ali pa še več, ocena, in potem bomo
               mi lahko rekli, da smo svoje delo tukaj v tej dvorani, v tem parlamentu uspešno
               zastopali, da smo te naše volivke in volivci, ki so nam dodali glas na volitvah,
               uspešno zastopali. Če pa si vi mislite, da bo na tak način, kot se sedaj to dogaja,
               da se stalno bolj povečuje skupina tistih najbolj revnih, da bomo na tak način v
               naprej peljali to državo, in da bodo volivke in volivci srečni, zadovoljni z nami, se
               krepko krepko motite. Tudi v prihodnje več ne bo možno, ker se več dolgo ne bomo
               mogli zadolževati, kupovati glasove državnega in javnega sektorja. Ne bo več možno,
               verjemi te mi, sedaj imamo že skoraj 33 milijard dolga, pa skoraj milijardo 100 ali
               ne vem koliko plačamo obresti na leti ravni. Ali to nobenega od vas ne boli glava? En
               gospod Miro Cerar pa govori potem, da nam je ah in sploh super in tako dalje in vsako
               leto se toliko in toliko zadolžimo, denarja nikjer, ljudje nič nimajo od tega, razen
               tistih posameznikov, tokaj pa ima Luka dosti kar pavi, ko reče, da dobijo tisti, ki
               že tako imajo vsega dovolj, tisti ki so pri koritu. Bogi narod pa od tega nima nič in
               jaz ne morem tega poslušati več. Poglejte, vedno ko gre za te najbolj ranljive
               skupine, Vlada reče, <q>"ja za to pa nimamo rešitve"</q>, potem pa danes pridejo, danes
               poslušamo, za 1,15 % smo dvignili pokojnine in se ta Vlada hvali, kakšna pa ta Desus
               pa vsi se hvalijo, kakšni asi so in kaj so ljudem naredili in moja mama me danes
               kliče, <q>"čuj, Marjan, jaz bi ponovno v kuverto dala to, pa bi dala Miro Cerarju"</q>, pa
               ne, tokrat pa prosim, nesi Erjavcu, koliko so mi dvignili penzijo. Poglejte, žalostna
               resnica, ki mora vsakega se dotakniti izmed nas. <stage>/ nerazumljivo/</stage>, mene se dotika, ker
               sem pač čustven človek tak kot sem, pa jaz mislim, da še marsikaterega. In tudi moram
               reči, da tudi v stranki Mira Cerarja je ene štiri, pet ljudi, ki so absolutno
               verodostojni, ampak nič več. Vsi ostali skrbijo bolj za neke lobije, itd. Ene par pa
               jih je. Vi ste v redu, ki ste se sedaj oglasil, ker ste pošten. To cenim. In dragi
               moji, poglejte, jaz sem prepričan, da ta zakon danes mora iti skozi. Danes se boste
               identificirali, posamezniki, s svojim glasovanjem. Jaz pa vam še enkrat povem in vam
               obljubim, da bom do konca mandata vedno znova in znova omenil in omenjal tiste
               posameznike, ki boste se danes izkazali, da tukaj govorite, da ste pripravljeni
               pomagati, da to ste pripravljeni narediti, to ste pripravljeni narediti, v resnici
               pa, ko pa gre za glasovanje in gre za tako majhno stvar v resnici, za tiste ljudi, ki
               pa težko živijo, je pa to velika stvar, da boste danes glasovali drugače kot bi od
               vas ti ljudje pričakovali. In upam, da tega ne boste storili, da vam bo nerodno ali
               pa najmanj, da vas bo sram, da govorite eno, delate popolnoma drugo. Jaz seveda in
               Slovenska demokratska stranka, vsi ki smo danes tukaj, bomo ta zakon podprli in mi je
               čisto vseeno kdo ga je prinesel v parlament, in je ključno in najpomembneje to, da
               rešujemo problem teh ljudi, ki so močno izpostavljeni in ki živijo na robu
               preživetja. To pa  je
               naša naloga in moramo to storiti, ne glede na to ali vam to paše ali pa ne. Naša
               odgovornost pa naša veste je tista, ki bi morala tukaj odločiti, ne nekateri tam od
               zgoraj ali pa nekateri strici izza hrbta pa naročiti nekaterim posameznikom, da pač
               morajo zaradi nekih svojih interesov, da oni lahko živijo še naprej kot mali bogovi,
               glasovati drugače. Sramotno, škandalozno in skrajno neprimerno.</p>
               <p>Hvala lepa.</p>
            </sp>
            <sp xml:id="SDT7-OZFIMP-redna-33-2017-02-02.sp43">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo ima gospa Šergan za postopkovni predlog.</p>
            </sp>
            <sp xml:id="SDT7-OZFIMP-redna-33-2017-02-02.sp44">

               <speaker>VOJKA ŠERGAN (PS SMC):</speaker>

               <p>Poglejte, to je primer populizma brez primere in brez pravih argumentov po dolgem in
               po čez, brez, mislim brez enega pravnega podatka in resnično bi si želela izmenjavo
               dialoga in pa kulturnejše razprave.</p>
               <p>Hvala.</p>
            </sp>
            <sp xml:id="SDT7-OZFIMP-redna-33-2017-02-02.sp45">

               <speaker>PREDSEDNICA URŠKA BAN:</speaker>

               <p>Postopkovni predlog je, kakšen? Prav. Jaz predlagam, da nadaljujemo naprej. Kot sem
               rekla, da bi ta krog razprave zaključila in dala besedo predstavnici vlade, gospe
               Janc, izvolite, da odgovorite na zastavljena vprašanja. Izvolite.</p>
            </sp>
            <sp xml:id="SDT7-OZFIMP-redna-33-2017-02-02.sp46">

               <speaker>MARIJA JANC:</speaker>

               <p>Hvala lepa za besedo.</p>
               <p>Res je, gospodarska situacija in stanje v državi se je v lanskem letu izboljšalo. Res
               pa je tudi, da še vedno pa izkazujemo primanjkljaj, kar pomeni, da še vedno porabimo
               več kot ustvarimo. Z zakonom o fiskalnem pravilu pa smo se zavezali in z ustavno
               določbo pa smo se zavezali, da postopoma na eni strani zmanjšujemo tako primanjkljaj
               kot tudi dolg sektorja država. Če želimo to doseči, je vendarle treba zelo
               premišljeno sproščati tiste ukrepe in ZUJF, da še vzdržujemo fiskalno pravilo. In
               mislim, da Vlada s svojimi predlogi, ki jih na eni strani ima identificirane v
               sprejetem proračunu v sprejetih odlokih, odloku za vse štiri blagajne javnega
               financiranja kot najvišji nivo odhodkov, dobro spremlja. Omenjeno je bilo, da jutri
               se na pristojnem odboru obravnava sprememba ZPIZ-2C, za katere pa se bo našlo tiste
               tri milijone pa pol za prerazporeditvijo znotraj finančnega načrta ZPIZ. Da, našlo se
               bo in s tem predlogom rešujemo tiste najrevnejše med upokojenci, saj njim dvigujemo
               pokojnine. Res je in s tem dokazujemo, da postopno sproščamo vse ukrepe, ki so bili v
               preteklosti zaradi krize sprejeti. Kar se tiče višjih prihodkov po posameznih vrstah
               davkov, jaz na pamet nimam informacij, koliko je bilo po posameznih vrstah davkov
               zbranih več prihodkov, lahko pa povem, da je bilo v lanskem letu zbrano več prihodkov
               tako, da smo namesto 839 milijonov primanjkljaja kolikor je bil predviden v sprejetem
               proračunu za leto 2016, da bo ta primanjkljaj  pod 700 milijoni evrov. In da je bil tudi transfer v
               pokojninsko blagajno nižji od tistega, kar se je predvidelo v proračunu za lansko
               leto.</p>
               <p>Kar se tiče občin, podatki, ki jih imamo zbrane za lansko leto, občine izkazujejo
               nekaj čez 30 milijonov presežka kot občine kot celota.</p>
               <p>Kar se tiče 110 milijonov, ki so bile dane v javni sektor za plače, to je že
               predvideno v sprejetem proračunu <stage>/ nerazumljivo/</stage> Dodatnih 56 milijonov za plače v
               javnem sektorju, smo povedali, da bodo opravljene prerazporeditve. Za državni
               proračun to pomeni cirka 30 milijonov evrov. In za te namene odloka o višini odhodkov
               za državni proračun ne bo treba spremeniti.</p>
               <p>Dolžna sem še odgovor na vprašanje zakaj se pojavi več prihodkov iz davčnih blagajn.
               Vsi prihodki, tudi prihodki iz davčnih blagajn, so prihodki integralnega proračuna in
               niso pobarvani namensko za posamezno vrsto odhodka, ampak za izvrševanje proračuna
               kot celoto. Hvala lepa.</p>
            </sp>
            <sp xml:id="SDT7-OZFIMP-redna-33-2017-02-02.sp47">

               <speaker>PREDSEDNICA URŠKA BAN:</speaker>

               <p>Postopkovno gospod Šircelj.</p>
            </sp>
            <sp xml:id="SDT7-OZFIMP-redna-33-2017-02-02.sp48">

               <speaker>MAG. ANDREJ ŠIRCELJ (PS SDS):</speaker>

               <p>Spoštovana predsednica, jaz bi vseeno prosil, da še enkrat pozovete predstavnike
               Vlade oziroma predstavnico Vlade, da kaj več pove o teh prihodkih, ki se dejansko
               povečujejo. Poglejte, gospa državna sekretarka je rekla, da nima podatkov o prihodkih
               po posameznih davkih. Jaz mislim, da to se da dobiti in bo tam najbrž njena sodelavka
               te prihodke…</p>
               <p>Ampak tisto, kar je na spletnih straneh, pa ni najbolj tekoče, prispevki za socialno
               varnost so se povečali od septembra 2015 na september 2016 za 30 milijonov, pa
               oktober 2016, oktober 2015 za 11 milijonov. Dajem samo primeroma, tisto, kar obstaja.
               Obstaja veliko več. Zakaj sem ta dva dal? Prvič sem dal prispevke za socialno
               varnost. S tem smo dobili 41 milijonov. S tem je to, kar naj bi se povečali dodani
               odhodki pokrito, samo iz te dveh mesecev primeroma. Gospa državna sekretarka nima teh
               podatkov. Poglejte, na spletnih straneh so ti podatki, pa verjetno tudi jaz mislim,
               da Ministrstvo za finance mora imeti dnevno podatke kaj pride v državni proračun in
               jih ima. Če ne, jih mora imeti, poglejte, saj drugače ne mora država poslovati. In še
               za ZPIZ so večji prihodki iz naslova prispevka za socialno varnost. Jaz sem jih našel
               40 milijonov tukaj in sedaj v dveh minutah. Jaz mislim, gospa državna sekretarka, da
               te podatke morate imeti. Ne morete reči: Nimam podatkov o večjih prihodkih. So večji
               prihodki in so večji prihodki tudi v januarju. In zaradi tega hočem samo povedati,
               tudi me zanima, če lahko, koliko po teh 40 ali 44 milijonov kolikor stane ta zakon,
               da bomo upokojencem dali dejansko tisto, kar jim pripada po osnovnem zakonu, koliko
               bo to vplivalo na fiskalni zakon in fiskalno pravilo. Koliko bomo s tem prekršili to
               fiskalno pravilo? Za koliko? Koliko bo sedaj večji deficit zaradi tega? Vi ste rekli
               700 milijonov. Saj se iz tekočih prihodkov, ki so večji od načrtovanih, že v januarju
               ta primanjkljaj dejansko financira. Mi tukaj delujemo, jaz imam kot poslanec več
               podatkov kot Ministrstvo za finance. Pa ne moremo tako delati!?</p>
            </sp>
            <sp xml:id="SDT7-OZFIMP-redna-33-2017-02-02.sp49">

               <speaker>PREDSEDNICA URŠKA BAN:</speaker>

               <p>Hvala lepa. Sedaj še enkrat sprašujem Ministrstvo za finance, ali lahko da podatke o
               višjih davkih in prispevkih dejanskih v primerjavi z načrtovanimi? Izvolite, gospa
               Janc.</p>
            </sp>
            <sp xml:id="SDT7-OZFIMP-redna-33-2017-02-02.sp50">

               <speaker>MARIJA JANC:</speaker>

               <p>Poglejte, za letošnje leto, ker mi se pogovarjamo  o letošnjem letu, danes je zadnji januar. Glavnina
               prihodkov za januar so davek na dodano vrednost in trošarine, katerih priliv je
               obvezno za plačilo je danes in nemogoče je imeti podatke, je nemogoče je imeti
               podatke koliko bo priliva iz tega naslova. Ko dodatek, letni dodatek za upokojence,
               je predvideno, da se izplača v mesecu juliju. Dovolj časa do julija je, da pregledamo
               prihodke, prilive v pokojninsko blagajno, za mesec januar, za mesec februar in
               ugotovimo koliko sredstev bo potrebnih za izplačilo letnega dodatka vsem upokojencem,
               v kakšni višini in na ta način ali in za koliko je potrebno spremeniti odlok s
               katerim se bo spremenila višina odhodkov za ZPIZ blagajno in po potrebi tudi višina
               odhodkov za blagajno državnega proračuna. Če se bo spremenila višina odhodkov tudi za
               blagajno državnega proračuna, pa bo seveda potreben tudi rebalans. To so dejstva.
               Toliko lahko povem.</p>
            </sp>
            <sp xml:id="SDT7-OZFIMP-redna-33-2017-02-02.sp51">

               <speaker>PREDSEDNICA URŠKA BAN:</speaker>

               <p>Prav ne, zdaj jaz verjamem, da teh podatkov za leto 2017 nimate, morda pa lahko,
               glede na to, da ste povedala, da bo primanjkljaj, da je primanjkljaj v letu 2016 bil
               načrtovan 839 milijonov in da je 700, če sem prav razumela dosežen, imate pa tudi
               podatke za leto 2016 kakšni so ti prihodki bili dejanski v primerjavi z načrtovanimi.
               Če nam pa lahko morda to primerjavo podate.</p>
               <p>Izvolite gospa Janc.</p>
            </sp>
            <sp xml:id="SDT7-OZFIMP-redna-33-2017-02-02.sp52">

               <speaker>MARIJA JANC:</speaker>

               <p>Glejte, v popolnosti teh podatkov po posameznih vrstah davka, še ni, ker jih še
               usklajujemo tudi s Finančno upravo in Finančna uprava jih bo posredovala v prvih dneh
               meseca februarja.</p>
            </sp>
            <sp xml:id="SDT7-OZFIMP-redna-33-2017-02-02.sp53">

               <speaker>MAG. ANDREJ ŠIRCELJ (PS SDS):</speaker>

               <p>Postopkovno.</p>
            </sp>
            <sp xml:id="SDT7-OZFIMP-redna-33-2017-02-02.sp54">

               <speaker>PREDSEDNICA URŠKA BAN:</speaker>

               <p>Ja, izvolite gospod Šircelj, postopkovno.</p>
            </sp>
            <sp xml:id="SDT7-OZFIMP-redna-33-2017-02-02.sp55">

               <speaker>MAG. ANDREJ ŠIRCELJ (PS SDS):</speaker>

               <p>Gospa Janc, glejte jaz mislim, da na tisti tabeli, ki jo ima kolegica, marsikaj piše.
               Nekaj tudi teh podatkov, ki jih lahko poveste. Vemo kako gredo, vemo, da tudi davek
               od dohodka pravnih oseb boste imeli poračun šele marca pa aprila. Saj to vse vemo.
               Ampak tudi vemo kakšne so ocene, kakšne imate vi ocene zato. In jaz menim in
               ocenjujem, da so finančni prihodki in proračuna in ZPIZ večji skupaj za 40 milijonov
               kolikor to stane.</p>
            </sp>
            <sp xml:id="SDT7-OZFIMP-redna-33-2017-02-02.sp56">

               <speaker>PREDSEDNICA URŠKA BAN:</speaker>

               <p>Postopkovno?</p>
               <p>Ja, izvolite gospod Logar.</p>
            </sp>
            <sp xml:id="SDT7-OZFIMP-redna-33-2017-02-02.sp57">

               <speaker>DR. ANŽE LOGAR (PS SDS):</speaker>

               <p>Ja hvala predsednica.</p>
               <p>Glejte zdaj sem jaz rahlo v zadregi. Državna sekretarka je rekla, da ne more
               povedati, ker podatkov še ni. Zdaj če jih torej še ni, ne more povedati. Kako pa
               potem lahko pove, da nasprotuje temu predlogu zakona? Torej če ni podatkov še ne ve.
               Torej ona še ne ve, če se Ministrstvo za finance strinja s tem predlogom. Hkrati v
               isti sapi pa dodaja, da je proti temu predlogu. Naj torej po zdravi kmečki pameti
               razloži kako je to možno, da se ne moreš opredeliti, ker nimaš podatkov, hkrati si pa
               proti.</p>
               <p>Hvala.</p>
            </sp>
            <sp xml:id="SDT7-OZFIMP-redna-33-2017-02-02.sp58">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Imate odgovor, izvolite.</p>
            </sp>
            <sp xml:id="SDT7-OZFIMP-redna-33-2017-02-02.sp59">

               <speaker>MARIJA JANC:</speaker>

               <p>Glejte, mi se pogovarjamo o prihodkih leta 2016 in o odhodkih leta 2017. Ta zakon, ki
               je danes na dnevnem redu, pomeni odhodke leta 2017, pri čemer je treba povedati, da v
               sprejetem proračunu in sprejetem finančnem načrtu ZPIZ, je upoštevano povečanje
               pokojnin za 1,15 za celo  leto 2017 in je upoštevan tak letni dodatek kot je bil v
               sprejetem ZIPRS tudi sprejet, kot je bil v sprejetem ZIPRS tudi določen. Za ta zakon,
               ki je danes na dnevnem redu, pa sem povedala, da moramo preučiti finančne posledice
               tega Zakona za katere sta predlagateljici napisali, da je 42,4 milijone evra in
               moramo videti ali je to možno sfinancirati skozi prihodke, ki bodo povečani na strani
               ZPIZ blagajne, na eni strani, in ali v kolikšni meri je to možno takemu predlogu
               slediti. V mesecu januarju je to prezgodaj. Za izplačilo letnega dodatka, ki bo v
               juliju pa bo Vlada pripravila predlog kako je možno in na kakšen način je možno
               izplačati vsem upokojencem regres za letošnje leto.</p>
            </sp>
            <sp xml:id="SDT7-OZFIMP-redna-33-2017-02-02.sp60">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Izvolite gospa Mirjam Bon Klanjšček.</p>
            </sp>
            <sp xml:id="SDT7-OZFIMP-redna-33-2017-02-02.sp61">

               <speaker>DR. MIRJAM BON KLANJŠČEK (PS NP):</speaker>

               <p>Glede na povedano mene zanima kdaj boste vi vedeli kdaj bo ta denar in kakšna bo ta
               situacija? Ker če boste vi to kmalu ugotovili, jaz predlagam, da se ta zakon, da se
               ga prenese na eno izmed naslednjih sej. Da prekinemo obravnavo tega zakona in ga
               prenesemo na eno izmed naslednjih sej.</p>
            </sp>
            <sp xml:id="SDT7-OZFIMP-redna-33-2017-02-02.sp62">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Kdaj boste te finančne izračune imeli? Izvolite.</p>
            </sp>
            <sp xml:id="SDT7-OZFIMP-redna-33-2017-02-02.sp63">

               <speaker>MARIJA JANC:</speaker>

               <p>Glejte, prej sem že povedala, da bomo spremljali prilive v pokojninsko blagajno prva
               dva meseca v letošnjem letu. To se pravi vsaj januar in februar moramo spremljati
               prilive, da lahko ocenimo približne prilive do konca leta. V mesecu marcu bodo te
               stvari lahko pripravljene toliko daleč, da bomo v aprilu, ko moramo priti z odlokom
               za leto 2018, za leto 2018 lahko tudi vedeli kakšne in kolikšne so možnosti za
               izplačilo letnega dodatka v letošnjem letu. Ker vse to ima posledice tudi v letu
               2018.</p>
            </sp>
            <sp xml:id="SDT7-OZFIMP-redna-33-2017-02-02.sp64">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Postopkovno? Ja, izvolite gospod Šircelj.</p>
            </sp>
            <sp xml:id="SDT7-OZFIMP-redna-33-2017-02-02.sp65">

               <speaker>MAG. ANDREJ ŠIRCELJ (PS SDS):</speaker>

               <p>Še enkrat postopkovno vprašanje oziroma postopkovni predlog, da dobimo odgovor koliko
               ta sprememba 42 milijonov vpliva na izpolnjevanje fiskalnega pravila. Ste rekla, da
               spoštovana državna sekretarka, da je zdaj 700 milijonov, planiranih je bilo 830
               milijonov. Se pravi že tukaj imamo 130 milijonov, kar pomeni, da se fiskalno pravilo
               ne bo kršilo. Saj za lani govorimo, saj za lani. Prihodki so pa tako ali tako še
               večji. Saj temelji na lanskih prihodkih. Tukaj dejansko dobiva ZPIZ, če so bile
               obračunane plače 15. januarja v mesecu, je ZPIZ dobil v petih dneh nakazilo in če so
               bile plače januarja večje, govorimo o masi plač, je dobil tudi več denarja. Vse to je
               logično. Ali paše za en mesec naprej. Kakorkoli že vzamete. Ali pa če so novembrske
               plače. Kakorkoli vzamete. Saj dobivate tekoče denar in ti podatki tekoče obstajajo.
               Ti tekoči podatki obstajajo na Ministrstvu za finance in so. Tukaj in zdaj. Mi jih
               pač ne dobimo. Ampak še enkrat, saj jaz trdim, da se fiskalno pravilo s sprejetjem
               tega zakona in s tem, da se bodo upokojencem usklajevale pokojnine, ne bo prekršilo.
               Vlada ne dokazuje tega. Vlada ne dokazuje tega niti s tem, da bi rekla, da bo premalo
               prihodkov, niti s tem, da bo rekla, da je preveč odhodkov. Fiskalno pravilo bo
               delovalo. To trdim in 
               nobenega dokaza ni, da temu ni tako.</p>
            </sp>
            <sp xml:id="SDT7-OZFIMP-redna-33-2017-02-02.sp66">

               <speaker>PREDSEDNICA URŠKA BAN:</speaker>

               <p>Gospa Janc, ja, koliko teh 42 milijonov finančnih posledic <stage>/ oglašanje iz
               dvorane/</stage></p>
            </sp>
            <sp xml:id="SDT7-OZFIMP-redna-33-2017-02-02.sp67">

               <speaker>MARIJA JANC:</speaker>

               <p>Glejte, Vlada…</p>
            </sp>
            <sp xml:id="SDT7-OZFIMP-redna-33-2017-02-02.sp68">

               <speaker>PREDSEDNICA URŠKA BAN:</speaker>

               <p>Vpliva na fiskalno pravilo. Jaz prosim, če odgovorite na to vprašanje. Izvolite.</p>
            </sp>
            <sp xml:id="SDT7-OZFIMP-redna-33-2017-02-02.sp69">

               <speaker>MARIJA JANC:</speaker>

               <p>Vlada trdi, da sedanja višina odhodkov, ki je predvidena za leto 2017, nam pri vseh
               štirih blagajnah javnega financiranja, nam zagotavlja fiskalni okvir. Vlada bo s
               prilivi, ki se bodo zgodili v pokojninsko blagajno preverila ali so prilivi toliko
               višji, da pokojninska blagajna lahko v celoti pokrije dodatne izdatke za plačilo
               letnega dodatka vsem upokojencem. Če je temu tako, potem vpliva na primanjkljaj
               sektorja države ni. Če pa je zato potreben dodatni transfer iz državnega proračuna,
               potem je potreben, potem pa vpliv na primanjkljaj sektorja države je.</p>
            </sp>
            <sp xml:id="SDT7-OZFIMP-redna-33-2017-02-02.sp70">

               <speaker>PREDSEDNICA URŠKA BAN:</speaker>

               <p>Prav. Hvala lepa.</p>
               <p>Nadaljujemo z razpravo. Naslednji ima besedo gospod Pogačnik. Izvolite.</p>
            </sp>
            <sp xml:id="SDT7-OZFIMP-redna-33-2017-02-02.sp71">

               <speaker>MAG. MARKO POGAČNIK (PS SDS):</speaker>

               <p>Spoštovana predsednica, hvala za dano besedo. Jaz sem prepričan, da so moji
               predhodniki že marsikaj povedali, zato jaz ne bi njihovih zadev ponavljal. Če kdo
               tukaj izvaja populizem oziroma jaz bi temu rekel nesposobnost, je pa to državna
               sekretarka kot predstavnica Vlada. Kajti jaz ne morem kupiti te zadeve, da se vedno
               znova in znova izgovarjate na neko fiskalno pravilo. V tem primeru gre za 42 evrov,
               kot jaz razumem predlagatelja, glede na to, da ima ena izmed predlagateljic vrsto let
               izkušnje na Ministrstvu za finance, sploh pri pripravi proračuna, jaz zaupam tem
               številkam, da ta številka drži. In gospa državna sekretarka, ko ste zdaj že tukaj, ko
               se vedno izgovarjate na fiskalno pravilo, mene zanima kje ste potem našli 50
               milijonov za dokapitalizacijo DUTB zaradi pripojitve Faktor banke in pa Pro Banke, še
               večji škandal zame pa je bilo presenečenje kje ste našli 200 milijonov za SDH? Tega
               širši javnosti ni bilo še nikoli povedano. Državna sekretarka, danes ste tukaj in
               pričakujem, da poveste razloge za dokapitalizacijo Slovenskega državnega holdinga v
               višini 200 milijonov evrov malo pred novim letom. Povejte, čemu je ta denar namenjen?
               200 milijonov najdete čez noč, 50 milijonov za DUTB najdete čez noč, tukaj pa 42
               milijonov ne morete najti za upokojence. Rad bi slišal pojasnila, ker jih do danes še
               ni bilo. To je šlo kot megla. Zakaj 200 milijonska dokapitalizacija SDH malo pred
               novim letom in kje ste našli denar? Jaz mislim, da je boljše, da tukaj pripravimo
               predlog, ne vem, za upokojence za 300 milijonov pa boste morda našli. Ker vam je
               težko tej Vladi najti milijon, 200 milijonov in 50 milijonov pa mečete čez okno. To
               pa najdete vedno. Vedno najdete, bi rekel, tri mestne številke. Milijonske ali pa
               milijarde za dokapitalizacije bank. To vedno najdete. Ovira pri tej Vladi pa je, ko
               se pogovarjamo za male ljudi pa za milijon, dva milijona, tega pa nikoli. Tu pa je
               problem. Tukaj se pa vedno izgovarjate na fiskalno pravilo, proračun ne bo
               uravnotežen. Ne vem gospa državna sekretarka, predlagam, da pojasnite to 200
               milijonsko dokapitalizacijo Slovenskega državnega holdinga. Razlogi in čemu bo ta
               denar namenjen?</p>
               <p>Ne morem pa mimo komentarja gospoda Prikla, poslanca Desusa, ko je omenil, da bi
               tisti, ki danes razpravljamo, morali meti predhodno več posluha za upokojence. Zdaj
               pa spoštovani poslanec Desusa, jaz bi vas samo nekaj opozoril. Mandat Vlade Janeza
               Janše, leta 2004 – 2008, glede na to, da smo mi danes največ razpravljali poslance
               Slovenske demokratske stranke. Pokojnine so se usklajevale z rastjo plač, kar je
               omenil že kolega Horvat iz Nove Slovenije, potem je bila narejena odprava cenzusa za pridobitev
               pravice do vdovskih pokojnin in s tem so se povečali tudi letni dodatki oziroma
               regres. Uveden je bil enkratni pokojninski dodatek za vse tiste, ki so imeli
               pokojnino manjšo od 500 evrov v višini 150 evrov, v višini 100 evrov in pa v višini
               80 evrov in do tega je bilo upravičenih 252 tisoč 742 upokojencev in podeljenih je
               bilo 3 tisoč koncesij za domove upokojencev. Samo toliko, to je bilo narejenega v
               mandatu, ko je Vlado vodil predsednik Slovenske demokratske stranke gospod Janez
               Janša. Potem je pa Desus sodeloval v vseh Vladah naprej, se je pa začela zadeva samo
               še potapljati za upokojence. Vi ste rekli, da nismo imeli posluha prej. Jaz bi vam
               samo povedal, da bi lahko to imeli v vednosti ali pa v spominu kaj se je naredila za
               upokojence v času mandata Vlade Janeza Janše.</p>
               <p>Zdaj jaz bi samo še nekaj rekel, da zame je, bi rekel, situacija s pokojninami ni, bi
               rekel, jasna. Izpostavil bi samo en podatek, in sicer zame je nerazumljivo, da je
               varstveni dodatek, ko dopolniš 63 let in imaš 0 dni delovne dobe, višji kot minimalna
               pokojnina. Spoštovani poslanci Desusa, to bi tudi želel komentar. Mi smo danes v
               Sloveniji v situaciji, ko je varstveni dodatek, ko dopolniš 63 let brez enega dneva
               delovne dobe, višji od tistega, ki ima 40 dni delovne dobe. Najnižja pokojnina. Kam
               smo mi prišli? Samo toliko in jaz bom ta predlog, ki je danes na mizi, ki predvideva
               to usklajevanje in pa povišanje, podprl. Kajti prepričan sem, da če za vse druge
               lumparije najdete denar, po 200 milijonov pa po 50 milijonov, ga najdite še za to. In
               spoštovana državna sekretarka, želim pojasnila v zvezi z dokapitalizacijo Slovenskega
               državnega holdinga v višini 200 milijonov evrov.</p>
            </sp>
            <sp xml:id="SDT7-OZFIMP-redna-33-2017-02-02.sp72">

               <speaker>PREDSEDNICA URŠKA BAN:</speaker>

               <p>Besedo ima gospod Verbič. Izvolite.</p>
            </sp>
            <sp xml:id="SDT7-OZFIMP-redna-33-2017-02-02.sp73">

               <speaker>MAG. DUŠAN VERBIČ (PS SMC):</speaker>

               <p>Hvala lepa predsedujoča, državna sekretarka, kolegici in kolegi, prav lep
               pozdrav.</p>
               <p>Ne bom zelo dolg. V prvem delu si bom tudi sam dovolil malce splošnosti, zaključil pa
               bom glede same vsebine, ker v neki smeri ta razprava mislim, da je šla zelo široko.
               Za uvod moram priznati, da se zahvaljujem za to prijetno iskrivost glede besed
               spoštovanega dr. Logarja, ki je v svoji razpravi rekel: <q>"Aha, predlagatelji."</q> Kdo?
               Neuvrščeni, nepovezani? Dejstvo pa je, ko sem to zadevo gledal, pa ni ne en in ne
               drugi. Sta zgolj samo poslanki. Glede na tovrstno razpravo iz katere je bilo
               razbrati, da ste vsi opozicijski poslanci zelo na tej strani, bi pač prijazno si
               dovolil vprašati zakaj tudi na deklaratorni ravni niste podprli tega predloga in ste
               pustili obe sami poslanki zgolj s tem predlogom? Če bo kakorkoli vprašanje, bom v
               nadaljevanju na zaključku tudi povedal zakaj sem to izpostavil.</p>
               <p>Kar se tiče same razprave, ki posega tudi nazaj, moram tudi ob tej priložnosti
               izpostaviti, da se strinjam z mojim predhodnikom, ki je rekel kako zdaj 200 milijonov
               SDH, ampak to so odgovori, ki naj jih izvršilna veja oblasti posreduje v kolikor
               meni, da je na tem mestu to primerno. Bi se pa vseeno dotaknil tega, okoli česar se
               vseskozi vrti od kje 50 milijonov DUTB, pa še kaj drugega. Govorimo o
               dokapitalizaciji. Žal spoštovani kolegi in kolegice, dejstvo je, da v času Vlade, ki
               je ena od sopodpisnic, je tisto kar velikokrat govorim, pa najverjetneje bom še
               pogosteje v sovji retoriki, predvsem v kontekstu, da 50 milijonov dokapitalizacije ta
               hip DUTB, ki je naša Vlada morala izvesti, je predvsem posledica aktivnosti, ki so se
               ti dve banki oziroma 3 ampak bolj se pogovarjamo o Pro banki in Faktor banki, ker sta
               se ti dve banki podržavili. Dejstvo je, da je ta Vlada morala neke postopke izvesti
               kot neko logično posledico stanja s katerim absolutno nismo noben od nas zadovoljni
               in tudi upravičeno je ogromno nekih kritik. Tako da bi tukaj obrnil jaz to zadevo,
               ker včasih pozabljamo. Se pravi 50 milijonov dokapitalizacije  DUTB je posledica v tistem času, ko
               podpisnica tudi tega predloga podržavila dve privatni banki. Če te odločitve ne bi
               bilo se mi danes prav gotovo tudi v razgovoru ne bi dotikali dokapitalizacije v
               višini 50 milijonov.</p>
               <p>Kar se Heliosa tiče, ki je spoštovani kolega tudi prej nekaj govoril. Kolikor je meni
               znano prodaja Heliosa ni bila v času te naše vlade. Kajti sedaj smo dežurni krivci za
               vse mogoče in nemogoče zadeve. Sem pa sam tudi kritičen do marsikatere odločitve, to
               se tudi strinjam, ampak preprosto določene zadeve vsi vemo, da se ne da tako hitro.
               Je včasih tudi neka nerodnost, ampak od A do Ž pa ta vlada preprosto ne more biti
               kriva.</p>
               <p>Tisto kar sem želel zaključiti v zvezi z današnjo temo. Sedaj ne vem pozorno sem
               poslušal vse razpravljavce in samo sprašujem ali je kdo od razpravljavcev pogledal to
               mnenje Zakonodajno-pravna službe? Kajti zelo jasno so zapisali: <q>"Ugotavljamo, da je
               bilo že ob sprejemu ZIPRS 1718 dan predlog naj se pokojnine januarja 2017 uskladijo
               na način kot določba ZPIZ-2 to."</q>, kar se sedaj vseskozi vrti. Ampak tisto, kar je
               zelo jasno izpostavljeno, da tak predlog je bil v zakonodajnem postopku zavrnjen. Ja,
               zavrnjen je bil v času govorim nas. Ponovno predlagane take rešitve preko dopolnitve
               drugega zakona v tem primeru ZUJF pa je po mnenju ZPS sicer možno, vendar odpira
               vrsto vprašanj pa še naprej… Kdor si želi to lahko pogleda.</p>
               <p>Da zaključim. Predvsem s stališčem ZPS k 1. in 2. členu kar pa menim, da je prav, da
               se vseeno soočimo s tem jaz moram priznati, da v tem primeru kakorkoli me že gledajo
               kolegi in ki je bilo rečeno ne bom pač omenjal besede, ki so bile. Državna sekretarka
               menim, da je ta hip povedala na način, ki mi je razumljiv še posebno ob dejstvu, ker
               je ZPS zelo jasno zapisal na 1. člen. Poglejmo kaj pravi v zvezi s 1. členu pravi.
               <q>"Po našem mnenju v tem delu predlagana odločba prvega odstavka novega 143. člena ZUJF
               je nepotrebna."</q> Jaz si razlagam, da si izvršilna veja oblasti to pogleda in s tem
               kontekstom tudi pač razlaga. Tisto, kar je pa še bolj me prepričuje v odločitev
               stališča Vlade pa je k 2. členu, pravi: <q>"Predlagamo naj se besedilo prvega odstavka
               preoblikuje, da bo nedvomno jasen njegov namen."</q></p>
               <p>Samo zaključim z zadnjim stavkom. Predlagateljic razloga za prenehanje veljavnosti te
               določbe ZIPRS 17 in 18 nista pojasnili pri čemer je treba izpostaviti, da v tem
               primeru gre za neposredno spreminjanje proračunske zakonodaje. Jaz si dovolim, da v
               neki smeri to tudi drugače gledam kot razpravljavci. Za zaključek. Jaz nimam nobenega
               problema glede stališča državne sekretarke in na tej točki tudi končam. Hvala
               lepa.</p>
            </sp>
            <sp xml:id="SDT7-OZFIMP-redna-33-2017-02-02.sp74">

               <speaker>PREDSEDNICA URŠKA BAN:</speaker>

               <p>Hvala lepa. Izvolite gospa Klanjšek, imate besedo.</p>
            </sp>
            <sp xml:id="SDT7-OZFIMP-redna-33-2017-02-02.sp75">

               <speaker>DR. MIRJAM BON KLANJŠČEK (PS NP):</speaker>

               <p>Gospod Verbič, jaz bi vas prosila tudi kadar Vlada ali pa koalicijski poslanci dajete
               zakone v obravnavo v Državni zbor in kolikor vemo imamo po 12 stvari mnenja ZPS, ki
               je obupno, ki na vse tiste vaše zakone razreže in takrat ste tako tiho. Nikoli ne
               upoštevate mnenja ZPS, nikoli ga ne citirate, vedno je vse prav itd. Kar se tiče
               mnenja ZPS. Vložili sva da amandmaja in ta dva amandmaja razen v enem delu kar se da
               do seje Državnega zbora še vse popraviti smo zadevo odpravili. Tukaj mislim, da niste
               prav korekten do nas.</p>
               <p>Druga stvar je kar se tiče Probanke in Factor banke. Ukrepi za reševanje teh bank
               kolikor se jaz spomnim so bili sprejeti v jeseni 2013 z namenom takratni minister
               gospod Čufer je pač rekel, da ne bo dokapitalizacija, naj banke same rešijo s svojim
               premoženjem in vi ste čakali tri leta, da ste jih na koncu,  vaša Vlada je čakala tri leta, da jih je
               na koncu pripojila DUTB. Tako jaz ne vem, zakaj pa jih niste spravili v stečaj ali
               kakorkoli, če ste videli, da ne bo šlo drugače.</p>
            </sp>
            <sp xml:id="SDT7-OZFIMP-redna-33-2017-02-02.sp76">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Gospod Prikl ima besedo.</p>
            </sp>
            <sp xml:id="SDT7-OZFIMP-redna-33-2017-02-02.sp77">

               <speaker>UROŠ PRIKL (PS DeSUS):</speaker>

               <p>Hvala lepa za besedo.</p>
               <p>Moram reči, da sem kar malo žalosten, ko to razpravo poslušam. Ni mogoče, ne mogoče,
               zagotovo ni najbolj korektno, ko se igramo ali pa igrate s čustvi ali s socialnim
               položajem s tako lahkotnim govorjenjem, kaj je Desus naredil, česa Desus ni naredil
               za upokojence. Jaz vas lahko vse v oči gledam in iskreno povem, da v svojem delovanju
               in v delovanju svojih kolegov, političnih, v parlamentu si iskreno prizadevamo
               izboljšati položaj upokojencev. Morda vse ni vidno takoj in tako kmalu, vendar
               verjamemo, da tisti populaciji, in to je upokojenska populacija, ki ji je v
               preteklosti bilo povzročenih največ krivic, na njih smo najbolj zategovali pas, bomo
               seveda pomagali. Korektno je, kolega Pogačnik, da ko poveste, da je Desus bil v vsaki
               vladi, da pa tam, kjer so bile pozitivne valence narejene, ja, tudi v sodelovanju s
               predsednikom vaše stranke, ki je bil takrat mandatar, je tudi prav, da poveste, da je
               Desus tam sodeloval. Ne samo črniti Desusa, ko vam to ustreza, oziroma ga ne omeniti,
               ko vam to ne ustreza.</p>
               <p>Jaz današnjo razpravo vidim zelo podobno tisti razpravi, ko je sicer neka druga
               poslanska skupina vlagala predlog Zakona o socialnovarstvenih prejemkih. Kolega
               Pojbič, ti se boš dobro spomnil tudi mojega takratnega stališča, moje razprave,
               seveda sem nasprotoval tistemu zakonu in sem to argumentiral, da ni ustrezno
               pripravljen in da bom osebno in Desus vložil vse napore, skupaj seveda s koalicijo,
               da se razumemo, da bomo pripravili ustreznejši, boljši zakon in ga pripeljali tekom
               lanskega leta v proceduro in bo začel letos veljati. To se je zgodilo. In zakaj me
               spominja razprava na tisto razpravo takrat? Ker se bo tudi pri točki usklajevanj
               letnega dodatka za upokojence zgodilo enako – ta zakon danes ne bo sprejet,
               predpostavljam, da ne bo sprejet, jaz zanj ne bom glasoval, tudi ni potrebe, da se
               tako na hitro sprejema, ker regres, torej, letni dodatek za upokojence ne bo izplačan
               jutru, bo izplačan sredi letošnjega leta, do takrat bo pa treba pripraviti vse pravne
               podlage, da ne bo, tako kot ste nekateri danes govorili, še enkrat več ZPS trgala
               naših predlogov, da bo ustrezno pripravljena sprememba odloka, da bo ustrezno
               pripravljen zakon, ki se mu reče Zakon o izvrševanju proračuna za to leto, in to je
               to. Seveda, ko pa govorimo o spremembah teh predpisov, pa je treba povedati, da v
               proceduri tudi ZPIZ, Zakon o pokojninskem in invalidskem zavarovanju, ki, bom pa
               uporabil pridevnik, ki sramotno nizke pokojnine nekaterih mnogih upokojencev zvišuje
               na višjo raven, na višji znesek. In v tem trenutku, verjemite, <q>"muko mučimo"</q>, pod
               narekovaji, da bi te pokojnine zvišali čim večjemu številu ljudi in da bi bile to
               dostojne pokojnine. Namreč, pokojnina ni socialna kategorija. Lahko bi tu še kaj
               rekel. Mehčamo ta famozni ZUJF, mehčamo ga, še enkrat ponavljam, za moj okus premalo,
               preradikalno, pa vendar. Na koncu vidimo, da bo situacija mnogo boljša, kot pa je
               bila, ko se je ta zakon sprejemalo.</p>
               <p>Pa še nekaj, kolega Pojbič. Če sem jaz predstavnik leve falange – verjamem, da si to
               karikirano mislil -, sem zelo ponosen na to. Ti dobro veš, da je to terminologija,
               sicer militantna terminologija iz stare Grčije, ki govori, da je to falanga več
               skupin kolon pešcev, ki jih sovražnik – pa zopet karikirano govoriva, kolega Pojbič
               -, ki jih sovražnik socialnih pravic, pravic upokojencev težko prebije. In jaz bom
               zelo trden člen v tej levi falangi, ki se bo borila za pravice vseh socialno
               ogroženih.</p>
            </sp>
            <sp xml:id="SDT7-OZFIMP-redna-33-2017-02-02.sp78">

               <speaker>PREDSEDNICA URŠKA BAN:</speaker>

               <p>Replika, izvolite, gospod Pojbič.</p>
            </sp>
            <sp xml:id="SDT7-OZFIMP-redna-33-2017-02-02.sp79">

               <speaker>MARIJAN POJBIČ (PS SDS):</speaker>

               <p>Spoštovana gospa predsednica, enostavno drugega ne morem, kot replicirati. Glejte,
               jaz nimam nič proti, če se me tudi omenja z imenom in priimkom pred vso slovensko
               javnostjo, nimam nobenih težav, ker stojim za tistim, kar sem rekel.  In ponavljam, da za tem,
               kar sem danes tu povedal, stojim. Spoštovani kolega Prikl, ena stvar pa je jasna, in
               tega ne morete zaobiti v stranki Desus – bistveno premalo ste naredili za upokojence
               in to za tiste najbolj revne! Bistveno premalo, za to, kolikor glasov ste na volitvah
               dobili. Bistveno premalo. In to si zapomnite. In ko boste to razčistili med sabo in
               po štirih letih potegnili črto pod svojimi stvarmi, ki ste jih v tem mandatu spravili
               skozi znotraj te Vlade, boste ugotovili, da ste za te najbolj ogrožene ljudi naredili
               skoraj enako temu, glejte, skoraj enako temu. <stage>/ prikaz z rokami/</stage> Skoraj enako temu.
               In nimate nobene možnosti, da bi se pred slovensko javnostjo hvalili in pred
               upokojenci hvalili, kako se vi borite za njih, kaj vse ste morali narediti in tako
               dalje. Poglejte si, kaj mislijo ti revni upokojenci o vas! Pa vam bodo v obraz
               povedali, kaj si mislijo o vas. Veste, kaj mislijo – da nimate kaj iskati v
               parlamentu. To si mislijo o vas, pa vam zdaj jaz povem, če vam ljudje tega ne morejo
               povedati na terenu. Meni povedo, takih zastopnikov, pravijo, mi ne potrebujemo, takih
               zastopnikov mi v parlamentu ne potrebujemo. Ne rečem pa, in to ste prej povedali, če
               ste pa kaj dobrega naredili, pa hvala bogu, saj ne prihajate v parlament zato, da
               mesec okrog pride, pa dobite plačo v žep. Prihajate zato, da pomagate reševati
               probleme ljudem, ker je marsikdo s tako politiko, kot je bila zadnjih nekaj let,
               naredil škodo tem ljudem. Enostavno, spomnite se zakona, ko ste tudi sedeli v Vladi,
               zakona o tem, da so se plombe dale na hiše tistim najbolj revnim, tistim, ki imajo
               neko hišico tam gor v Slovenskih goricah in je ne moreš prodati niti za 10 jurjev, in
               ste jim tam dali, zato da so lahko prejemali varstveni dodatek, se jim je država
               usedla gor s plombo. In to smo zdaj rešili. Ni se tega rešilo zato, ker ste vi, kot
               ste rekli, tisto neko obljubo dali, zato ker smo mi v Slovenski demokratski stranki
               neprestano vlagali zakon. Jaz sem vam rekel, do konca mandata ga bom vložil še
               desetkrat, če bo treba. In ste videli, da niste imeli druge rešitve, ker vi ste
               zakrivili to svinjarijo, vi skupaj s koalicijo! Gospod, govoriva o Desusu, ki je v
               tej Vladi sedel, Borut Pahor je pa bil predsednik Vlade. Ta ekipa je ta zakon
               sprejela. In ta ministrica, ki je sedaj ministrica, je bila takrat državna
               sekretarka, skupaj z vami, Desusom, ste ta zakon v parlamentu zagovarjali. Mene je še
               danes sram, ko sem poslušal vaše zagovore, ki niso vzdržali nobene realne presoje. In
               ne se hvaliti tukaj, kakšni strašni borci ste za pravice upokojencev. Niste! Vam gre
               za to, da lepo čas mine, v vsaki vladi ste, važno je, da pride mesec okrog, drugega
               pa, lahko rečem, se ni nič kaj dosti od vas zgodilo v parlamentu, ali pa podobno
               temu, kot sem že pokazal, to pa veste, kaj pomeni. <stage>/ prikaz z rokami/</stage></p>
            </sp>
            <sp xml:id="SDT7-OZFIMP-redna-33-2017-02-02.sp80">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Predlagala bi, da se usmerimo na razpravo o treh členih zakona, ki jih predlaga
               predlagateljica, ker tu ne razpravljamo o tem, kaj je Desus, kaj ni Desus, kaj je
               prejšnja vlada, kaj ni prejšnja vlada. Tu imamo konkreten predlog, o katerem bomo
               morali počasi tudi glasovati.</p>
               <p>Nadaljujemo razpravo. Gospa Bon Klanjšček je prosila za besedo. <stage>/ oglašanje v ozadju/</stage>
               Prednost ima predlagateljica, ker se je že prej javila k besedi. <stage>/ oglašanje v
               ozadju/</stage> Izvolite, replika, gospod Logar, pa potem gospod Pogačnik.</p>
            </sp>
            <sp xml:id="SDT7-OZFIMP-redna-33-2017-02-02.sp81">

               <speaker>DR. ANŽE LOGAR (PS SDS):</speaker>

               <p>Hvala.</p>
               <p>Glejte, ne vem, ali se članom Desusa srce para, ker je gospod Prikl žalosten ob tej
               razpravi, ampak mislim, da morajo predvsem upokojenci biti žalostni ob taki razpravi
               Desusa. Ne vem, no, prej ste rekli, da se igramo s socialnim položajem ljudi. S
               socialnim položajem ljudi se igra tisti, ki ima koalicijsko večino 46 glasov. To
               pomeni, da se v tem trenutku s socialnim položajem ljudi v Sloveniji igra ta
               koalicija, tudi vi, gospod Prikl, ne mi. Mi smo tisti, ki poskušamo teh 46 glasov
               dobiti za nek nujen ukrep, torej neko normalizacijo stanja in neko udejanjenje besed
               vašega premierja. Zdaj pa glede na vašo napoved glasovanja so pa res lahko ljudje
               žalostni. Upokojenci so lahko žalostni, zdaj ste vi napovedali, da tega predloga ne
               boste podprli. To je pa preseglo, no, vse meje, češ, <q>"SDS je predlagal varstveni
               dodatek in mi tega nismo podprli zaradi tega, ker sem jaz na hodniku povedal, da bomo
               mi našli boljšo rešitev."</q>  Prvič, rešitev, ki ste jo našli, je bistveno slabša.
               Bistveno slabša. Vi ste tam neko imaginarno vsoto 120 tisoč evrov na stanovanje dali
               samo zato, da ste si nekako obraz ohranili in svojo <q>"kao"</q> integriteto ob popolnoma
               zgrešenem zakonu. Mi smo predlagali, da se to ukine, ne da se limit postavi 120
               tisoč, ampak da se to ukine, kar bi bilo edino normalno. To smo predlagali dvakrat in
               predlagali smo tudi za nazaj. A vi ste – kaj? – vi ste zdaj naredili dvojne
               državljane, ene, ki so morali predati nepremičnine, zato da so izplačali dolg, in
               druge, ki jim to več ne bo treba početi. Si predstavljate, kakšno socialno neenakost
               ste vi s svojim glasom naredili! Če bi pa vi takrat glasovali za naš predlog –
               dvakrat smo ga vložili v proceduro -, pa do tega ne bi prišlo. Torej, predlagali ste
               bistveno slabši predlog in ste ga potem podprli samo zato, ker ste ga potem
               predlagali vi. Torej, ergo, predlagate oziroma podprete tisto, česar ne predlaga
               opozicija. To, da smo pa mi dvakrat predlagali, kar je kolega Pojbič povedal, je pa
               vas prisililo v to, da ste končno potem sprejeli nek vsaj približevalni ukrep. Zdaj
               pa, kako ta Vlada dela, to kar smo slišali državno sekretarko. Torej, dva meseca
               moramo čakati, da bomo ugotovili, kakšen je podatek, potem bomo en mesec preučevali,
               potem bomo en mesec pisali stališče Vlade, potem bomo maja to obravnavali na seji
               Vlade, potem bomo, ne vem, junija vprašali Ekonomsko-socialni svet, potem bomo šli za
               dva meseca na počitnice, potem bomo septembra opravili neko javno razpravo, potem
               bomo v oktobru rekli, ali naj to ali ne, in potem bomo ugotovili, da je že nov
               proračunski paket na seji Državnega zbora in da tega sploh ni več treba uporabiti. Z
               drugimi besedami, vi bi odložili to razpravo, da vam ne bi bilo treba sprejeti. Hvala
               lepa za tako vlado, madona! Hvala lepa za take koalicijske poslance! Imate predlog,
               ki rešuje problem 600 tisoč ljudi ali pa vsaj blaži njihov problem, tehta 42
               milijonov, daleč najmanj, kar ste zdaj naredili v zadnjih bombončkih, ki ste jih
               delili, in vi ste proti. Sploh pa, da je Desus proti, glejte, to je pa izven pameti,
               oprostite.</p>
            </sp>
            <sp xml:id="SDT7-OZFIMP-redna-33-2017-02-02.sp82">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Gospod Pogačnik, izvolite.</p>
            </sp>
            <sp xml:id="SDT7-OZFIMP-redna-33-2017-02-02.sp83">

               <speaker>MAG. MARKO POGAČNIK (PS SDS):</speaker>

               <p>Spoštovana predsednica, hvala za besedo.</p>
               <p>Moram se odzvati na razpravo kolega Prikla. Spoštovani kolega Prikl, jaz verjamem, da
               vam je težko, kolega Pojbič vam je nalil čistega vina. Glejte, jaz vzamem v zakup to
               zadevo, kar ste vi rekli, da ste bili pač v vseh vladah in da je treba to tudi
               povedati. Ampak, glejte, jaz sem v nekaj prepričan – ko se potegne črto pod temi
               vladami, sem prepričan, da je Desus več upokojencem vzel, kot upokojencem dal. Edino
               obdobje, ko ste vi upokojencem dali, je bilo obdobje Vlade Janeza Janše 2004-2008. V
               vseh ostalih mandatih in vladah, ko je Desus sodeloval, ste pa upokojencem več vzeli,
               kot jim dali. In še vedno trdim, Desus je cokla vsake koalicije.</p>
            </sp>
            <sp xml:id="SDT7-OZFIMP-redna-33-2017-02-02.sp84">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo ima predlagateljica.</p>
            </sp>
            <sp xml:id="SDT7-OZFIMP-redna-33-2017-02-02.sp85">

               <speaker>DR. MIRJAM BON KLANJŠČEK (PS NP):</speaker>

               <p>Hvala.</p>
               <p>Želela sem replicirati gospodu Priklu. Jaz se ne bi hvalila s temi 3 milijoni, ki jih
               boste jutri sprejemali na Odboru za delo, družino, socialne zadeve in invalide,
               zaradi tega, ker boste s tem rešili le peščico upokojencev. Da bi vsaj ta zakon, ki
               ga bomo obravnavali jutri, upošteval vse upokojence, ki so izpolnili pokojninsko
               dobo, ne pa samo en del teh. Tako se s to cifro ne gre hvalit, kaj vse boste
               rešili.</p>
            </sp>
            <sp xml:id="SDT7-OZFIMP-redna-33-2017-02-02.sp86">

               <speaker>PREDSEDNICA URŠKA BAN:</speaker>

               <p>Replika, izvolite, gospod Prikl. <stage>/ oglašanje v ozadju/</stage> Ni bila replika, kot
               predlagateljico sem vas pozvala k besedi, tako ste se tudi prijavili.</p>
            </sp>
            <sp xml:id="SDT7-OZFIMP-redna-33-2017-02-02.sp87">

               <speaker>UROŠ PRIKL (PS DeSUS):</speaker>

               <p>No, saj jaz respektiram, da vam vsem skupaj Desus postaja trn v peti. Očitno smo tako
               dobri. Če ne bi bili, bi verjetno ne bili zanimivi za vse te kritike iz opozicije, pa
               ne bom uporabil falange iz opozicijskih vrst. Kolegica Bon Klanjšček, danes se ne
               pogovarjamo o Zakonu o pokojninskem in invalidskem zavarovanju, ne, se ne
               pogovarjamo, ampak tudi za moj okus je tistih 3 milijone premalo in bomo vse
               naredili, da omogočimo širšemu krogu ljudi, tako kot vi pravilno ugotavljate, da
               dobijo višje pokojnine, po sedanji in po minuli zakonodaji, ne glede na to,  kdaj so seveda odhajali v pokoj.
               Ta agitacija, imam občutek res, da smo na kakšnem predvolilnem shodu, se toliko
               secira Desus koliko je naredil. Verjemite mi, pa če boste to označili pa sprožim še
               štiri replike, tudi prav, da je to populizem. Jaz imam občutek, resnično, kot da sem
               na enem predvolilnem shodu in da smo že dva, tri tedne pred volitvami, pa seveda
               nismo. Še enkrat več bom povedal, še kar nekaj mandata je pred nami. Jaz bom
               kritičen, tako kot vedno. Za moj okus, ja, bi lahko več naredili za upokojence, ampak
               mi se pri teh minimalnih uskladitvah po, ne vem, koliko letih, ko jih ni bilo nič, by
               the way, tudi v vladi tam 2012, pa dalje, se ne bomo ustavili, šli bomo naprej in
               poskrbeli za vse tiste ciljne skupine, ki so najbolj ranljive in ki jih je ta ne
               zadosti učinkovita politika v času ekonomske stagnacije ali pa krize prizadela.
               Iskreno verjamemo, da bomo pri tem uspeli.</p>
            </sp>
            <sp xml:id="SDT7-OZFIMP-redna-33-2017-02-02.sp88">

               <speaker>PREDSEDNICA URŠKA BAN:</speaker>

               <p>Besedo ima predlagateljica, gospa Mirjam Bon Klanjšček.</p>
            </sp>
            <sp xml:id="SDT7-OZFIMP-redna-33-2017-02-02.sp89">

               <speaker>DR. MIRJAM BON KLANJŠČEK (PS NP):</speaker>

               <p>Hvala lepa. Jaz bi samo toliko rada rekla, da kar se tiče tistih treh milijonov sta
               sami vi prej jih omenili, omenili jutrišnji zakon. Sem pravilno odreagirala. Res je,
               da lepo lepo, zmeraj tako lepo govorite, tako lepo: bomo, bomo, bomo, in na koncu nič
               ne naredite in pritisnite. Jaz vas samo pozovem, vas osebno in kolegico iz Desusa,
               dajte podpreti ta zakon. Opozicijski poslanci so se opredelili. Rabimo dva, tri
               glasove. Odločite se, da bodo in upokojenci zadovoljni, da dobijo tisto, kar jim
               pripada. Tisto, kar jim pripada, ne gre za višanje pokojnin, ne gre za socialne
               transfere. Tisto, kar upokojencem pripada. Plačevali so v pokojninsko blagajno,
               delali so od 35 do 40 let, so si zaslužili dostojno jesen življenja. Dajte pritisniti
               za, to vas prosim.</p>
            </sp>
            <sp xml:id="SDT7-OZFIMP-redna-33-2017-02-02.sp90">

               <speaker>PREDSEDNICA URŠKA BAN:</speaker>

               <p>Hvala lepa. Besedo dajem gospodu Vebru.</p>
            </sp>
            <sp xml:id="SDT7-OZFIMP-redna-33-2017-02-02.sp91">

               <speaker>JANKO VEBER (PS SD):</speaker>

               <p>Hvala za besedo. Rad bi nekako spomnil na dejstvo, zakaj smo sploh prišli v trenutek,
               da se je sprejemal v Sloveniji zakon o uravnoteženju javnih financ in posledično
               imamo danes tudi to točko na dnevnem redu, s katero želimo nekoliko ublažiti izpad
               usklajevanja pokojnin. Samo na kratko bom poskušal navesti vzroke, da smo prišli
               sploh v to situacijo, da je prišlo do zakona o uravnoteženju javnih financ.</p>
               <p>Osnovni problem je seveda ves čas v samostojni Sloveniji nastal takrat, ko se je
               ukinil SDK. Ko je bil ukinjen nadzor nad plačilnim prometom smo izgubili nadzor nad
               finančnim stanjem in finančnimi posli v državi. Preko 40 milijard je zunaj v davčnih
               oazah. In če bi takoj sprejeli zakon, s katerim bi obdavčili ta hip finančne
               transakcije, ki se nakazujejo, z namenom nakazovanja prelivanje denarja iz države v
               davčne oaze s 25% davčno stopnjo imamo takoj denar zagotovljen za ta zakon, pa še za
               kaj več. Ampak osnovni vzrok je, ker smo opustili nadzor nad plačilnim prometom.
               Nadalje, torej izčrpavanje dobesedno države. Nadalje, prelomna situacija, ki se je
               zgodila mandat 2004-2008, regulator Banka Slovenije ni opravila svojega dela. 30%
               letno zadolževanje gospodarstva ne zdrži nobena ekonomija. Seveda se banke niso vmes
               uspele s 30% ali dokapitalizirati ali pa ustvariti toliko vlog, da bi to
               uravnotežili. Torej, ta razkorak je potem nastajal v mandatu 2004-2008 s 30% letno.
               Hkrati, kot je bilo tudi že povedano, ja, se je ohranjala raven pokojninskega sistema
               s tem, da je bil seveda v pokojninski sistem drastičen ukrep, ko se je zmanjšala
               prispevna stopnja za plačevanje v pokojninsko blagajno. To je bil drastičen ukrep,
               ker se je razbremenilo gospodarstvo na račun upokojencev, seveda, oziroma zaposlenih
               takrat še. In tudi  v
               tem mandatu, ko se je, 2004 – 2008, torej drastično zadolževalo gospodarstvo, je
               Vlada Janeza Janše takrat zmanjševala prilive v proračun, spremembo zakonov s
               katerimi je razbremenila ponovno gospodarstvo ali pa davek tudi na plače in podobno.
               Torej hkrati, ko se je zadolževalo gospodarstvo, nastajala bančna luknja, so se
               zmanjševali prilivi v proračun in neminovno smo prišli v situacijo, ko sta celo
               takratni predsednik Vlade, gospod Janez Janša in gospod finančni minister Šuštaršič
               govorila <q>"Slovenija bo bankrotirala."</q> Noben predsednik, noben finančni minister tega
               ne sme reči. Ampak posledice so bile na finančnih trgih, potem da smo plačevali 7%
               obrestno mero za dolg, ki je bil najet. Nobena država ne preživi s 7% obrestno mero.
               Ampak v ta položaj smo takrat zapeljali državo. Od tistega trenutka naprej je bilo
               seveda potrebno razmišljati o Zakonu o uravnoteženju javnih financ na račun ljudi
               seveda. Ne na račun tistega denarja, ki se je odlil ven iz države ampak na račun
               ljudi.</p>
               <p>Tako da vse te razprave, ki so danes tukaj, so lahko, bom rekel, izjemno kratke in
               učinkovite, ker so vse dobre rešitve pravzaprav tudi zelo enostavne. Ves čas pa je
               bil tudi načrt razprodaje slovenske lastnine. Realizacija tega načrta je SDH in slaba
               banka. Prvo kar moramo narediti je ukiniti slabo banko, kar je dejansko čista
               preprodaja in izčrpavanje države, kako je mogoče, da podjetja, ki so normalno
               odplačevala svoj dolg, pridejo sploh na slabo banko in se jih potem proda po 20%
               vrednosti oziroma z 18% diskontom? Breme je ostalo na ljudeh. Zato je ta Zakon o
               uravnoteženju javnih financ pred nami. Torej ukinitev tega sistema razprodaje
               Slovenije. Tisto, kar se danes pogovarjamo je sicer izplačevanje pokojnin 2017, 2018
               in seveda naprej ampak vsi vemo, da Slovenija 2035 ne bo imela denarja za pokojninski
               sistem, zagotovi ga lahko samo, če se takoj ustanovi demografski sklad in se neha
               razprodajati lastnina Slovenije in tega ne naredimo. Zakaj ne? Zato, ker še vedno
               podpiramo odliv denarja iz države in izčrpavanja države. Če samo to ustavimo, imamo
               denarja za pokojnine, denarja za razvoj, šolstvo, za vse ga je dovolj. Tako da ti
               ukrepi so znani, treba si je pogledati v oči in reči: <q>"Ali smo res v stanju to
               narediti za ljudi ali ne?"</q> Vadbo za prodajo Nove kreditne banke Maribor iz
               enostavnega razloga, ker mi nihče danes ne more razložiti, da če ti daš 870 milijonov
               v to banko pa jo prodaš za 250 pa še dodatne obveznosti, prevzameš vse kar se bo
               recimo zgodilo še pri podrejenih obveznicah, na državo, ja oprostite tukaj je 620
               milijonov takoj na razpolago. Policija pravi, da nima nekih dokazov, da bi bilo kaj
               narobe. Upam, da postopek še ni zaključen. Računsko sodišče upam, da bo res naredilo
               to revizijo in dajmo se dogovoriti za revizijo vseh teh prodajnih postopkov, kar je
               Odbor za finance že sprejel pri DUTB, pa bomo zelo hitro ugotovili, da imamo ogromno
               denarja na razpolago. Ampak se kar čaka in se tega ne naredi in upam, da bo vsaj na
               podlagi te ovadbe računsko sodišče in KPK prišlo do teh ugotovitev. Enako pri Novi
               ljubljanski banki. Kaj je normalno, da še kar naprej poslušamo in dajemo zaveze, da
               bomo izpolnili zaveze, da prodamo Novo ljubljansko banko, ki smo jo ravno tako
               dokapitalizirali? Eno milijardo bomo tako vrgli. Dajmo narediti revizijo
               dokapitalizacije bank, revizijo vsega kar se je dogajalo v trenutku, ko se je
               ocenjevala bančna luknja. Še nismo prišli do tega. Ampak vsi izračuni kažejo, da
               imamo takoj 2 oziroma 3 milijarde na razpolago. To so ogromne številke. Tako da ob
               vseh teh razpravah, ki jih danes tukaj imamo, rešitve so zelo enostavne. Obdavčiti
               transakcijo davčne oaze s 25 %, imamo takoj denar v proračunu. Ukiniti takoj
               razprodajo Slovenije in gospodariti z njo, upravljati z njo, tako kot Norveška,
                   recimo, pa tudi
               druge države in bomo kar naenkrat imeli mir. Ne bo teh razprav. Ne bo teh razprav.
               Sploh ni važno ali je leva ali desna Vlada. Te Vlade so bile za razprodajo Slovenije
               prvenstveno, niso ne leve ne desne ampak so bile za razprodajo Slovenije. Dokler
               razprodajamo, ne bo denarja za normalen standard ljudi, tako kot pri pokojninah, niti
               pri plačah ne. In to je ključna zadeva. Ustanovimo enkrat že ta demografski sklad,
               ustavimo razprodajo Slovenije in bomo imeli denar tako za kratkoročne potrebe kot
               tudi za dolgoročne potrebe. Samo ta dogovor je potreben v parlamentu in ustaviti ta
               proces.</p>
               <p>Glede teh obveznosti, ki so danes tukaj. Zagotovo to niso obveznosti, ki ne bi bile
               obvladljive. Z lahkoto so obvladljive. Z lahkoto. Jaz še enkrat opozarjam ali pa kar
               je bilo tudi že navedeno, ja, minimalna pokojnina je eden od procesov, ki ta hip
               poteka in je zakon v proceduri, če lahko temu tako rečem. Regres ugotavljamo, da bo
               zagotovljen. Redno usklajevanje pokojnin je še tisto kar nam pravzaprav manjka v tem
               postopku. Jaz moram priznati, da mi je bilo v trenutku, ko je predlagateljica
               govorila o tem, da bi raje danes prekinili to razpravo in nadaljevali, ko bomo imeli
               točne podatke s strani Ministrstva za finance kaj se dejansko dogaja s temi prilivi
               in odlivi, nadaljevali razpravo, ker verjamem, da takrat tudi Vlada lahko pripravi
               odlok v katerem bo jasno zapisala tudi v skladu s fiskalnim pravilom in tako naprej,
               do kakšne mere je možno povečati, bi rekel, tudi obveznosti v pokojninski blagajni in
               je problem rešen. Tako da meni je bil tisti predlog predlagateljice čisto življenjski
               v tej razpravi. Sicer pa po teh grobih ocenah, ki jih lahko danes poslušamo, res ni
               za razumeti kako lahko damo za Cimos mimogrede 40, 50, DUTB prej za 50, SDH 200
               milijonov, parlamenta pa se niti vpraša ne o tem. In to je problem, ker parlament ne
               odloča o ključnih zadevah. Mi se danes tukaj pogovarjamo o 40 milijonih, kot da
               rešujemo državo. Mimo nas pa so šle milijarde pa še vprašati ne smemo ali so šle prav
               ali narobe. To je narobe pri nas.</p>
               <p>Hvala.</p>
            </sp>
            <sp xml:id="SDT7-OZFIMP-redna-33-2017-02-02.sp92">

               <speaker>PODPREDSEDNICA VOJKA ŠERGAN:</speaker>

               <p>Hvala gospod Veber. Replika gospod Logar.</p>
            </sp>
            <sp xml:id="SDT7-OZFIMP-redna-33-2017-02-02.sp93">

               <speaker>DR. ANŽE LOGAR (PS SDS):</speaker>

               <p>Ja hvala.</p>
               <p>Jaz bi samo kolegu Vebru repliciral glede obrestne mere za naše obveznice. Zdaj 7 %
               ni bilo v času Vlade gospoda Janše, torej 12 v začetku 2013, ta obrestna mera na
               sekundarnem trgu je bila v času zaključka Pahorjeve Vlade in v času Vlade Alenke
               Bratušek pred sanacijo bančnega sistema. Toliko, da smo korektni.</p>
            </sp>
            <sp xml:id="SDT7-OZFIMP-redna-33-2017-02-02.sp94">

               <speaker>PODPREDSEDNICA VOJKA ŠERGAN:</speaker>

               <p>Gospod Horvat ima besedo.</p>
            </sp>
            <sp xml:id="SDT7-OZFIMP-redna-33-2017-02-02.sp95">

               <speaker>JOŽEF HORVAT (PS NSi):</speaker>

               <p>Hvala lepa.</p>
               <p>Zdaj koleg Veber me je spomnil na eno zadevo, ko je govoril o odtekanju slovenskega
               denarja v davčne oaze ali kamorkoli že. Tukaj v Sloveniji je bil pred leti ekspert s
               področja industrije davčnih utaj in kanaliziranja denarja v davčne oaze, ameriški
               ekonomist James Onry. On je tukaj v Sloveniji, mislim, da prav v tej hiši, na dogodku
               pod organizacijo Državnega sveta, povedal, da je v zadnjih 20 letih iz Slovenije
               odteklo od 55 do 75 milijard evrov. Jaz sem potem dal pobudo Vladi, pač v okviru
               poslanskih pobud, da vendarle naj preveri koliko je ta številka točna in da naj
               ukrepa, ker se ukrepati da. To vam pa je pokazala že leta 2008 gospa Angela Merkel.
               Pa ne bom zdaj šel v to smer. No Vlada je na mojo poslansko pobudo odvrnila, da je
               ustanovila medresorsko skupino in da bo na tem delala. Zdaj enkrat bo čas, da bom
               vprašal po rezultatih.</p>
               <p>Drugače pa spet ni kolega Prikla, ampak saj ga nismo mi ven vrgli, jaz verjamem, da
               kolega Prikl razume kako deluje parlamentarna demokracija, da je ni brez
               večstrankarskega sistema in seveda stranke imamo  različne poglede na določena vprašanja. Jaz bom samo
               podkrepil to kar je mag. Marko Pogačnik povedal in se s tem absolutno strinjam. Mi
               smo se malo poigrali s številkami in ugotovili, da od kar je Desus v Vladah, od
               vključno Pahorjeve, slabih 10 ali 9 let, so pokojnine v Sloveniji realno padle za
               16,5 %. To so številke. Seveda številke tudi bolijo. Jaz nimam težav, če kolegice in
               kolegi kritizirate politično delovanje Nove Slovenije in to kritiko opremite s
               številkami, saj vsakdo, ki dela greši. Najbolj pa greši tisti, ki ne dela nič ali pa
               premalo. Zdaj tukaj spet nadaljujem in ostanem pri koalicijskih stranki Desus, ko je
               bila objavljena Bela knjiga, je gospod Erjavec, ki je najbrž ni niti prebral, hitel s
               sporočilom slovenski javnosti, da pokojninske reforme v letu 2017 ne bo. Seveda je v
               2018 tudi ne bo, ker je to volilno leto. No toliko o prizadevanjih izboljšale
               pokojnine. Ker sem v moji prvi razpravi povedal, da mi v Novi Sloveniji pokojninsko
               reformo razumemo, da mora imeti cilj, da se pokojnine povečajo.</p>
               <p>To vprašanje gotovo tudi ni politično… Torej vprašanje pokojninske reforme gotovo
               tudi ni politično privlačno, ker vsakdo misli, da bo nova pokojninska reforma in bom
               moral dalj časa delati. Ni res. Ni res, da je to edina rešitev. Res pa je, poglejmo
               podatke po državah članicah Evropske unije, pri nas v Sloveniji imamo najmanj
               zaposlenih znotraj EU, ali pa med tistimi, ki so na repu, ki so še aktivni, ki delajo
               in so stari od 55 do 64 let. Mi smo tu na repu. Cela Evropa govori o tem, da je
               potrebno biti čim dalj časa aktiven. Seveda morajo za to biti primerne rešitve, ki
               jih predlaga Vlada oziroma politika. Hitro me bo zdaj kdo prijel za jezik pa rekel:
               <q>"Ja zdaj pa ti meni povej kako bo tisti, ki celo življenje dela na gradbišču, delal
               pri 64 letih starostih."</q> Ja, ravno o teh rešitvah govorim, da ne bo delal ampak bo
               delal nekje drugje. Obžalujem torej, da je kolega Prikl povedal, da je žalosten. Kot
               rečeno, gotovo številke bolijo in mi pravimo, da je dober pokojninski sistem oziroma,
               da so dobre pokojnine praktično stranski produkt močnega in zdravega gospodarstva. To
               gre z roko v roki. In zato je potrebno najprej dobro poslovno okolje vzpostaviti. Jaz
               sem vesel, da je gospodarski program Nove Slovenije v Sobotni prilogi Dela, kot
               najboljšega ocenil znani slovenski poslovnež gospod Urleb iz družbe Lek. Mi je žal da
               odhaja iz Leka. Najbrž v pokoj ali kamorkoli že, v avgustu mesecu. Ampak dokler ne bo
               politika osvojila tega aksioma, da je za močno gospodarstvo potrebno imeti nižje
               davčne obremenitve, enostavnejše postopke, birokratske mislim in da je treba državo
               odpreti v smislu internacionalizacije oziroma odprtega gospodarstva, do takrat
               garantiram, da do takrat ne bo boljših pokojnin. Ne bo boljših pokojnin, ker se ve iz
               česa se polni pokojninska blagajna. Mi tukaj nimamo kovnice denarja, kovnice evrov,
               tiskarne evrov, ampak moramo te evre za pokojnine ustvariti v gospodarskem sektorju.
               Zanimivo je, da pravzaprav desni blok opozicije bolj socialen kot tiste stranke, ki
               se deklarirajo za leve. Mi smo Nova Slovenija smo predlagali, da bi se minimalna
               plača, neto minimalna plača pri istem bruto povečala za 50 evrov, pa ste to rešitev
               povozili. Mi smo predlagali razvojno kapico, socialno kapico,  ki jo imajo vse razvite ekonomije. Rekli
               ste: <q>"To je bogataška kapica, tega pa ne bomo dovolili."</q> In ste nas povozili. In tako
               dalje in tako dalje. Prišel bo čas, ko boste tudi to razumeli in potem bo šlo boljše
               tudi upokojencem, ker bo šlo boljše gospodarstvu. Včasih se nam očita, da ščitimo
               kapital. Ja, res je, ščitimo kapital ampak pod pogojem, da vsi razumemo, razumete, da
               so največji kapital v podjetjih prav ljudje in zato socialno-tržni model
               gospodarstva. Hodimo po terenu, lastniki direktorji, vsi nam pravijo, da so ljudje
               njihov največji kapital. Ne stroji. Stroj vzameš na lizin, kupiš, če imaš možnost,
               sicer kakorkoli že. Človeka, delavca, sodelavca pa preprosto ne moreš kar tako
               kupiti. Na žalost zgleda, da tisti mladi, najboljši nam odhajajo.</p>
               <p>Hvala lepa.</p>
            </sp>
            <sp xml:id="SDT7-OZFIMP-redna-33-2017-02-02.sp96">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Naslednji ima besedo gospod Battelli, izvolite.</p>
            </sp>
            <sp xml:id="SDT7-OZFIMP-redna-33-2017-02-02.sp97">

               <speaker>ROBERTO BATTELLI (PS IMNS):</speaker>

               <p>Hvala lepa.</p>
               <p>Mi zdaj obravnavamo predlog zakona o spremembah in dopolnitvah Zakona o uravnoteženju
               javnih financ. Zdaj obstaja več razlag tega od česa je posledica ZUJF. Ena je ta, ki
               ste jo dal vi, obstaja pa vsaj še ena druga in to je, da je posledica je težko to
               definirati, ker je zelo specifičen naš slovenski pojav to. Torej posledica
               incestuoznih malverzacij na relaciji. Državne banke, državna podjetja oziroma
               podjetja kontrolirana od države. Zadosti je, da pogledamo v lastniško zastavo
               gospodarstva v tistih letih, da ugotovimo, da 75 % vsega, kako bi rekel, bogastva
               države, je bilo v bistvu v državnih rokah. 75 % in to, da so se tisti krediti, da so
               tako eksponentno rastli, je bila delno posledica konjunkture, ki je bila takrat
               pozitivna, delno. Pred vsem pa je bil beg upravnih odborov in teh managerjev iz
               možnosti, da bi alternativna politična opcija prevzela to bogastvo skozi nominacije v
               upravnih odborih, skupščinah in tako naprej, tako bank kot tudi podjetij. To je
               povzročilo ZUJF. V to tudi SDH in DUTB, tako da si je treba tukaj, je možno si naliti
               čistega vina okoli teh pojavov in tu diskutiramo zaradi tega kar se je zgodilo v
               tistem obdobju. Zgodilo se je to, da so propadle banke in celotni gospodarski sitem
               bi propadel zaradi tega in smo se morali zadolžiti zaradi tega in smo morali sprejeti
               ZUJF in dajemo to kalvarijo skozi in dejansko stagniramo. Dejansko stagniramo ves
               čas. Ljudje ne morejo iz praga revščine, ne morejo iz revščine, ne morejo iz praga
               revščine, ne moremo, če ne sprostimo gospodarstva, ne moremo znižati nivoja
               brezposelnosti in tako naprej.</p>
               <p>Kar pa zadeva ta zakon, ga bom jaz podprl. Če bomo glasovali v razumnem času.</p>
            </sp>
            <sp xml:id="SDT7-OZFIMP-redna-33-2017-02-02.sp98">

               <speaker>PREDSEDNICA URŠKA BAN:</speaker>

               <p>Ja, hvala lepa za vašo razpravo gospod Battelli. Jaz pričakujem,  da bomo počasi zaključi razpravo,
               in da se bolj osredotočimo na sam ta predlog o katerem bomo danes glasovali. Še
               enkrat ta moj poziv. Dajem besedo gospodu Pojbiču oziroma, imate repliko? <stage>/ glas iz
               ozadja/</stage> Bom, v razpravo, sem zapisala.</p>
               <p>Izvolite gospod Pojbič.</p>
            </sp>
            <sp xml:id="SDT7-OZFIMP-redna-33-2017-02-02.sp99">

               <speaker>MARIJAN POJBIČ (PS SDS):</speaker>

               <p>Najprej moram reči, da to kar je gospod Battelli sedajle povedal, je zadel točno v
               nulo, v sredino, zgodbo. In vsi tisti, ki smo poslušali razpravo gospod Vebra, ne
               vem, sedajle pa nimam nič proti njemu osebno, ali je govoril kot opozicijski poslanec
               ali kot pozicijski poslanec... <stage>/ glas iz ozadja/</stage> Ker je neverjetno, da govori kaj je
               treba vse narediti, kaj bi vse bilo potrebno narediti, kaj je potrebno vse ukiniti,
               da je treba slabo banko ukiniti, ne vem kaj, in sedi v Vladi. Sedi v Vladi in tukaj
               govori eno, v resnici, ko pa zadeve se rešujejo pa dela drugo. In poglejte koliko
               časa je SD vladna stranka. Pa nisem imel namena to danes načeti, ker mi gre to na
               živce in mi je slabo, ko se o tem pogovarjamo, ker mi moramo sedaj, danes, iskati
               rešitve. In danes je tak zakon kjer bi morali biti <stage>/ nerazumljivo/</stage>, ker ne bi smelo
               biti problema, da se tukaj sedajle en drugega potiskamo kdaj je kdo za kaj odgovoren.
               Ampak človek, ki sedi, celo minister je bil, sedi ne vem koliko let v vladi, danes
               govori kaj vse bi on naredil drugače in kaj bi vse moralo biti drugače narejenega. To
               pa je sprenevedanje, najmanj, če se takole blago izrazim, sprenevedanje. Jaz si tega
               ne bi mogel dovoliti, si ne bi dovolil, če bi bil pozicijski poslanec, ker sem
               soodgovoren, ker sokreiram zgodbo in SD še kako sokreira zgodbo in SD je še kako
               kriva za stanje v tej državi. Še kako kriva. In sedaj pa ni šanse, da bi napadali
               samo Desus, ker SD pa nosi eno, skoraj da največjih odgovornosti v tej naši družbi za
               stanje, ki v tej državi je, skupaj s Forum 21, ker so super povezani, super so
               povezani. To pa res. Ko gremo pa mi zdajle, začnemo razčlenjevati pa postavljati
               ljudi, pa vemo kdo je v kateri stranki, saj to ni nobenega problema, hvala bogu,
               hvala bogu bomo videli do katere zgodbe pridemo. <stage>/ nerazumljivo/</stage> vzel čas, pa bom
               rekel mojim prijateljem, da mi sestavijo zgodbo, imena in priimke, pa da vidimo o čem
               se menimo v tej naši slovenski družbi, pa da vidimo kdo je tisti, ki je ključen za
               stanje takšno kakršno v naši družbi je. Saj, ko je Borut Pahor vodil vlado in to tri
               leta, je državo zadolžil za 9 milijard in 2011, ko je nastopil ZUJF, zakaj je
               nastopil, zato ker smo imeli minus 7,8 % gospodarsko rast. Minus. Zakaj? Sicer ga ne
               bi bilo potrebno, niti približno ne bi bilo potrebno. In da ne, res je, spoštovani
               gospod Battelli, točno to kar pravite, in zato je danes takšno stanje v tej družbi.
               In poglejte, lepo vas prosim, ne govoriti in kazati s prstom na vsakega drugega samo
               na sebe ne, če si pa še kako soodgovoren za stanje v tej državi, še kako. Jaz svoj
               del krivice vedno prevzamem, ni nobenega problema, vem pa, da nikoli od kar, saj v
               Državnem zboru nisem podpiral barab, pa ni važno s katere stranke je, mi čisto,
               poglejte, oprostite, vse je treba zapreti. Vse. Ampak to bi se moralo zgoditi. In kje
               imamo mi problem? Da se te barabe so toliko močne med seboj povezane, da smo mi tukaj
               prešibki. Očitno, smo prešibki tukaj. Oni so močnejši, oni z nami manipulirajo. Z
               menoj ne, ker nobenega nikoli centa nisem vzel, zagotovo pa je cel kup takih ljudi,
               ki so pripravljeni vzeti kadarkoli in to je narobe in takih je v politikih kolikor
               hočeš. In zato smo danes tukaj ker smo. Zato smo danes tukaj kjer smo. In niso
               poslanci Državnega zbora denar kanalizirali v davčne oaze. Niso. To so delali tisti
               oz ozadja, strici, ki so povezani z ekipo o kateri sem jaz prej govoril. In še danes
               vemo kdo so tisti, ko se ti nekdo pelje po morju ali pa pred nekaj dnevi kupi jahto
               za pol milijona evrov pa reče, komu bom pa jaz odgovarjal v tej državi, koga pa briga
               od kod je meni ta jahta, pa je bil minister pa sedajle eden izmed ključnih, da ne bom
               rekel kaj vse... Poglejte, dokler bo tako stanje v družbi, se mi tukaj menimo
               zastonj. Dokler ne bomo to razčistili in dokler ne bo ta ekipa tukaj sedela, soglaša
               in rekla, jutri če sodna veja oblasti ne dela tako kot mora, moramo narediti
               spremembe in postaviti ljudi, poštene sodnike, ki bodo resnično in tožilce in
               policijo, ki bo zadevo peljala v smer, ki si jo to ljudstvo zasluži. Dokler ne bo
               tega naredila, je vse skupaj zastonj. In vse te hudiče pripeljali v zapor, pa da
               prenesejo premoženje
               nazaj, tistih 75 milijard ali koliko milijard, ki je nekje v tujini. Glejte, ne moreš
               tukaj govoriti eno, pa si skozi, recimo 10 let v vladah, pa reči kaj vse bi bilo
               treba narediti. Ti si pa tisti, ki o tem odločaš. Jaz v opoziciji sem, 6 let je bila
               Slovenska demokratska stranka na oblasti. In ko je bila 4 leta, prvič smo izravnali
               proračun, prvič iz 96.000 brezposelnih se je znižala brezposelnost na 56.000, pa ne
               vem koliko 80.000, ali koliko je bilo, 80.000 ali 8 tisoč, za to me ne primete za
               jezik, ljudi, ki so delali v Sloveniji iz tujine. Zato je bila blagajna polna. Zato
               so bile vse blagajne polne, zato so rasle pokojnine. Zato, ker se je znižala
               brezposelnost in ljudje so lahko delali, imeli so prosto… Zgodbo, to je gospod
               Battelli prej govoril v čem je bistvo problema. In to se je dogajalo. Danes ta Vlada,
               ta ekipa pa pelje to državo v to smer, da imamo na eni strani stalno bolj socialno
               ogrožene ljudi in stalno več ljudi na minimalni plači. Na drugi strani pa vsa
               inteligenca, ki jo tukaj šolamo praktično zapušča Slovenijo in gre v Avstrijo v
               službo, v Avstrijo, v Nemčijo, v Švico, v London in tako dalje. Cel kup mladih ljudi
               poznam. In na tak način se pri nas zmanjšuje brezposelnost. Kdaj boste to ugotovili,
               da delate narobe to, kar delate? Lepo vas prosim! Se ne pogovarjate da delate prav,
               če ne delate prav, pa sami vidite, da ne delate prav, pa kljub temu imamo skoraj
               100.000 brezposelnih. Kako je tej vladi Janeza Janše uspelo znižati brezposelnost iz
               96 na 56? Kako? S pravim pristopom in spodbujanju in vlaganju v gospodarstvo. In
               danes imam tu očitek, da smo mi ukinili takrat davek na plače. Logično, da smo
               pomagali gospodarstvu zadihati, da so začeli zaposlovati in da je toliko in toliko
               več plač šlo oziroma vseh tistih prispevkov v državni proračun, v pokojninsko
               blagajno in pa zdravstveno blagajno. Zato tega problema ni bilo. Pri bogu svetem,
               kdaj boste to že razumeli? Jaz ne vem, kdaj boste to razumeli. Kolikokrat vam moram
               še to razlagati? Pa nisem ne doktor, pa nisem noben profesor, ampak sem kmet, ki
               razume kmečko logiko. In če bi mi tukaj razumeli kmečko logiko, pa delali po kmečki
               logiki država ne bi bila tu kjer je in se danes ne bi pogovarjali o penzionistih z
               200 evri ali pa penzionisti, ki dobi za polno delovno dobo, polno pokojninsko dobo
               450 evrov ali pa 480, ne vem koliko že. Sramotno je to. Se pravi, saj se ve kje točno
               je problem bil. In če smo že to vsaj ugotovili, dajmo danes problem reševati. Nehajmo
               se sprenevedati pa nagajati enemu drugemu, pa kdaj je katera vlada kakšno kakšno
               napako naredila, namesto da vidimo kje smo in se ne pogovarjamo za 10 let nazaj, ker
               od tega ni nič. To je neproduktivno porabljen čas. Od tega nima noben, ki tukaj sedi,
               nič. Pa naši bogi ljudje nič nimajo od tega. Oni od nas zahtevajo produktivnost.
               Ampak za to stanje pa moram reči in ne morem kriviti samo Vlade Mira Cerarja, ki pa
               res ne ve kaj bi počela, nima postavljene zgodbe. Nič se ne ve v katero smer gre
               katera stvar. Vse kar pride povejo, danes napovedujejo eno, jutri je popolnoma
               drugačna stvar. Poglejte zakonodajo, kar se tiče Ministrstva za zdravje, pa berite
               zdaj malo, danes, včeraj kaj pišejo ljudje, kakšna je to zgodba…</p>
            </sp>
            <sp xml:id="SDT7-OZFIMP-redna-33-2017-02-02.sp100">

               <speaker>PREDSEDNCA URŠKA BAN:</speaker>

               <p>Dajmo se držati, prosim, točke dnevnega reda, lepo prosim…</p>
            </sp>
            <sp xml:id="SDT7-OZFIMP-redna-33-2017-02-02.sp101">

               <speaker>MARIJAN POJBIČ (PS SDS):</speaker>

               <p>Gospa predsednica, se vam opravičujem, ker so tudi, veste, prej take razprave bile
               preko vsake meje, ampak se opravičujem. Resnično imate prav.</p>
               <p>Jaz mislim da in s tem bom zaključil, sedaj je pa prav, da ste me opozorili, ker me
               včasih zanese, ampak ne zlonamerno, nikakor ne. Govorim to, kar mi srce veleva in kar
               je prav in kar je pravično za moj narod.</p>
               <p>Dajte, prosim lepo, tisti, ki danes pametnjačite, tudi gospod Veber od vas
               pričakujem, to pa sedaj javno povem pred vso slovensko javnostjo, socialno čuteča
               stranka, ki ste najboljši, bom rekel, da v superlativih govorite o vsem, kar ste
               počenjali, dajte danes dokazati, da ste vsaj <stage>/nerazumljivo/</stage>, da ste vsaj
               <stage>/nerazumljivo/</stage> pa stisnite gumbek, pa recite: <q>"Poglejte, evo Marjan Pojbič, jaz
               gospod Veber bom pa glasoval za ta zakon, ker želim pomagati tistim najbolj revnim v
               tej družbi in v tej državi."</q> To naredite, pa bom jaz rekel: <q>"Poglejte, gospod Veber
               vsaka vam čast, ne govorite eno, delate pa drugo."</q> To naredite. Nima veze v kakšni
               koaliciji ali opoziciji sedite. To je nepredmetno. Prej ste rekel, vi ste poslanec ne
               v koaliciji in ne v opoziciji. Tako ste pač rekel približno, ampak sedite v
               koaliciji. To je dejstvo. In to je prav, da slovensko ljudstvo ve. In se ne
               sprenevedajte. Potem bom videl, če imate toliko da ste res toliko moški, da boste to naredili, kar
               sem vam zdaj rekel. Pred celo slovensko javnostjo, pa naj Slovenci vedo, saj tisti,
               nekateri no, ki so se danes že postavili za svojo zgodbo, so povedali jasno, jaz tega
               zakona ne bom podprl. In volivke in volivci boste na naslednjih volitvah rekli,
               glejte, ta gospa je bila, tisti gospod je bil, tisti gospod je bil, pa, to bom jaz še
               4-krat, 5-krat v parlamentu povedal, ali pa 10-krat do volitev, in bodo rekli, a,
               opa, zdaj pa bomo postali volivci počasi pozorni, zdaj pa ne more več vsak sedeti v
               parlamentu. Tisti lahko, ki dela v interesu ljudstva, tisti, ki pa, glejte, jim je
               tako malo mar, malo ja bi, pa malo ne bi, malo bi sedeli na stolu, malo bi, ne vem,
               stali, ali ne vem kakorkoli že, tisti pa ne bodo mogli več sedeti tu. In to se mora
               izčistiti. In to se mora izčistiti in to se bo izčistilo, boste videli, meni
               verjemite, ker vsi tisti, ki nam gre za to družbo, za to Slovenijo, njeno prihodnost,
               bomo vztrajali na tem, in ne bodo več režimski mediji preprečili, da mi ne bomo
               spravili prave informacije do vseh slovenskih ljudi. Vse bomo naredili, da bo do
               vsake hiše prišel glas. Pravi glas, ljudje pa se bodo odločili tako, kot se bodo. In
               to je vedno pošteno in najbolj pošteno je to. Kakorkoli se že odločijo, se odločijo
               tako, kot mislijo, da je prav. Ampak, seveda do tega trenutka, ko so imeli
               indoktrinirane možgane in tako dalje, preko režimskih medijev, logično, da so
               velikokrat rekli, dobro, če ste vi vsi mediji to rekli, da je tako, bomo pač za to
               glasovali. In zdaj imamo posledice. Zdaj pa mora biti temu enkrat konec, ker ljudje
               bodo imeli stalno manjšo možnost preživeti, mi se zadolževati ne moremo več,
               milijardo 200, to je skoraj 4 % BDP, pozitivne gospodarske rasti damo samo za
               obresti. Ja, kaj, od kod bomo jemali, da bomo vlagali, da bomo naredili to, kar je
               Janez Janša naredil, iz 2004-2008 zmanjšal brezposelnost s 96 tisoč na 56 tisoč, pa
               še skoraj 100 tisoč ljudi je delalo iz tujine v slovenski družbi in vplačevalo v naše
               blagajne. To naredite, pa vam bomo hvaležni, ne jaz, jaz bom neverjetno vesel, tukaj
               bom samo rekel v superlativih, super ste, zlati ste, glejte, te ljudi je treba
               voliti. In bom vse naredil, samo najprej rezultati dela, potem pa pride naslednje,
               potem pa pride nagrada za rezultate dela.</p>
               <p>In vas prosim, to, kar sem zdaj rekel, s tem pa zaključujem in se ne bom več oglasil
               danes, priznam. Ta zakon bom, kot sem že prej povedal, podprl, in danes se boste tudi
               identificirali tisti, ki eno govorite, upam, da ne delate drugega. Do zdaj ste
               delali, morda je danes prišlo do zbistritve vaših, da ne bom rekel česa, ker sem
               prepričan, da imate vsi zdrave, in se boste pravilno odločili, v interesu slovenskega
               ljudstva, to govorim zdaj, vsem vam, ki sedite tukaj.</p>
            </sp>
            <sp xml:id="SDT7-OZFIMP-redna-33-2017-02-02.sp102">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Gospod Veber, imate besedo.</p>
            </sp>
            <sp xml:id="SDT7-OZFIMP-redna-33-2017-02-02.sp103">

               <speaker>JANKO VEBER (PS SD):</speaker>

               <p>Hvala za besedo.</p>
               <p>Mogoče samo najprej dodatno pojasnilo gospodu Battelliju, na skupnem imenovalcu sva,
               kar se tiče prevzema podjetij in teh menedžerskih postopkov, to je bil zagotovo en od
               procesov, ki se je vršil tudi zato, da so se zavarovali ali poskušali zavarovati
               menedžerji pred zamenjavo oblasti in seveda izgubo potem mogoče svojih položajev.
               Vendar, podatki kažejo, da je bančna luknja iz tega naslova nastala v višini 700
               milijonov do ene milijarde. Približno dve milijardi je nastalo zato, ker so bile t.i.
               nezavarovane terjatve in iz razloga, ker so banke v trenutku, ko je nastala
               gospodarska kriza, zmanjšale obdobje odplačevanja teh kreditov in so umetno
               ustvarjale slabe terjatve same, ker so ukinile pravzaprav kreditiranje in zmanjševale
               možnost odplačevanja kreditov in pridemo na 3 milijarde. Približno 2 milijardi bančne
               luknje je pa čista špekulacija, je čista špekulacija skozi proces ocene bančne luknje
               in posledično potem interes razprodaje Slovenije. Tako, da to je ta celovita slika
               tega dogajanja.</p>
               <p>Kar se tiče, gospod Pojbič, Veber nikoli ni spremenil svojih stališč. Ali sem v
               opoziciji ali sem v koaliciji, so moja stališča glede vodenja države enaka. Jaz sem
               že pred časom zelo jasno povedal, da pomeni SDH in DUTB krajo stoletja. To je bila
               moja izjava, ko ste ta zakon v vaši stranki pripravljali in spravljali oba zakona v
               proceduro. To sem takrat označil kot krajo stoletja. Žal se to uresničuje. Žal se to
               uresničuje.</p>
               <p>Kar se tiče državno, je bila alternativa, seveda je bila alternativa, vendar se ni
               želelo konjev ustaviti in se je pustilo, da je do te ocene prišlo, in se seveda tudi dajalo
               zaveze v Bruslju, po nepotrebnem, ker se danes kaže, danes se kaže, da imamo
               kapitalsko najustreznejše banke, pa…</p>
            </sp>
            <sp xml:id="SDT7-OZFIMP-redna-33-2017-02-02.sp104">

               <speaker>PREDSEDNICA URŠKA BAN:</speaker>

               <p>Gospod Veber,…</p>
            </sp>
            <sp xml:id="SDT7-OZFIMP-redna-33-2017-02-02.sp105">

               <speaker>JANKO VEBER (PS SD):</speaker>

               <p>… še…</p>
            </sp>
            <sp xml:id="SDT7-OZFIMP-redna-33-2017-02-02.sp106">

               <speaker>PREDSEDNICA URŠKA BAN:</speaker>

               <p>…jaz bi prosila,</p>
            </sp>
            <sp xml:id="SDT7-OZFIMP-redna-33-2017-02-02.sp107">

               <speaker>JANKO VEBER (PS SD):</speaker>

               <p>…okej, bom, samo še…</p>
            </sp>
            <sp xml:id="SDT7-OZFIMP-redna-33-2017-02-02.sp108">

               <speaker>PREDSEDNICA URŠKA BAN:</speaker>

               <p>…da se držimo…</p>
            </sp>
            <sp xml:id="SDT7-OZFIMP-redna-33-2017-02-02.sp109">

               <speaker>JANKO VEBER (PS SD):</speaker>

               <p>…odgovorim…</p>
            </sp>
            <sp xml:id="SDT7-OZFIMP-redna-33-2017-02-02.sp110">

               <speaker>PREDSEDNICA URŠKA BAN:</speaker>

               <p>…res točke dnevnega reda…</p>
            </sp>
            <sp xml:id="SDT7-OZFIMP-redna-33-2017-02-02.sp111">

               <speaker>JANKO VEBER (PS SD):</speaker>

               <p>…na vprašanja, ki so bila zastavljena, predsednica, in potem tudi zaključim.</p>
               <p>Torej, kar se tiče teh stališč, nikoli jih nisem spreminjal, so vedno enaka, zelo
               jasna. Dal sem ovadbe. Vladi tudi predlagam konkretno ali s pobudami ali z vprašanji
               kaj je treba narediti, da se izboljša upravljanje državnega premoženja, in tisto,
               dragi moji, kar je problem v Sloveniji, ne to, da imamo v državni lasti in da je
               treba to razprodati, ko to razprodamo, smo največji reveži na svetu, to si zapomnite,
               ker bo denar še bolj odtekal v tujino, to kar je treba zamenjati, kar nobena država
               na svetu nima, kako lahko zasebno združenje nadzornikov delegira, daje licence
               ljudem, ki sedijo v nadzornih svetih in upravah, da je to pogoj. Kako lahko ena od
               držav to dovoli, in Slovenija to ima. <stage>/ oglašanje iz dvorane/</stage> In to je tisto na kar
               opozarjam, tako Vlado, bilo koga in upam, da bom imel kdaj možnost to spremeniti,
               gospod Pojbič, upam, da bom imel kdaj možnost to spremeniti, ker to ni normalno, da
               eno zasebno združenje govori kako bo upravljalo z državnim premoženjem. Seveda bo
               polnilo svoje interese, ne državne, ne pokojninsko blagajno, ne socialno blagajno, ne
               šolsko blagajno. Daleč… <stage>/ oglašanje iz dvorane/</stage> od tega. Zelo dobro razumem, in zato
               tudi to počnem, kar počnem, kot poslanec. In tisti hip, ko bomo dejansko imeli
               nadzorni svet Modre zavarovalnice sestavljen na način, da prekinemo te dejavnosti, ki
               jih izvaja gospod Jamnik, bo problem rešen v Sloveniji. <stage>/ oglašanje iz dvorane/</stage> in
               tukaj je treba zbrati soglasje vseh <stage>/ oglašanje iz dvorane/</stage> vseh političnih strank,
               poudarjam, vseh tistih parlamentarnih strank, ki so vpletene v to in vam povem, v
               trenutku je problem rešen. Nadzorni svet je treba uskladiti, s tem, da bodo delali za
               potrebe ljudi ne za zasebne interese. In samo to je tisto, kar bo rešilo tudi sprejem
               tega zakona, torej ne sprejem tega zakona, kar bo rešilo tudi priliv v pokojninsko
               blagajno, in še enkrat poudarjam, trdim, noben problem ni zagotoviti ta denar, ki ga
               ta zakon predvideva za uskladitev pokojnin, ker se že sprejema in usklajuje zakon o
               minimalni plači, ne nazadnje, oziroma pokojnini, ne nazadnje gospod Pojbič, to je
               tudi ena od mojih konkretnih pobud, 500 evrov minimalna pokojnina v Sloveniji mora
               biti, to si ljudje zaslužijo, regres, ugotavljamo, je zagotovljen, se že pripravlja.
               To kar je treba uskladiti je samo še to redno usklajevanje pri pokojninah, nič
               drugega. Zato sem tudi prej povedal, da je zelo smiseln predlog predlagateljice, da
               odložimo sprejemanje tega zakona, dokler ne dobimo točno podatke kakšno je stanje v
               tej pokojninski blagajni oziroma kakšni so prilivi v proračun, se sprejme odlok, in
               se ta problem reši. Sicer pa nimam nobenih težav s predlogi kako zagotoviti denar za
               izvajanje tega zakona in zato tudi nimam nobenih težav ga zagovarjati.</p>
            </sp>
            <sp xml:id="SDT7-OZFIMP-redna-33-2017-02-02.sp112">

               <speaker>PREDSEDNICA URŠKA BAN:</speaker>

               <p>Ja, izvolite, ja, seveda.</p>
            </sp>
            <sp xml:id="SDT7-OZFIMP-redna-33-2017-02-02.sp113">

               <speaker>MARIJAN POJBIČ (PS SDS):</speaker>

               <p>Najprej, sem zelo vesel, da se je danes pojavilo v tej dvorani tudi ime Borut Jamnik,
               vi pa veste kdo je ta gospod. To je nečak Brede Pečan. Gospa Breda Pečan pa je
               članica, izjemno vidna članica SD. To je ena stvar.</p>
               <p>In druga stvar, s tem pa bom zaključil, 2008 ali pa leta 2009 je bil predsednik
               nadzornega odbora Nove kreditne banke Maribor direktor Taluma. Čigav član je ta
               gospod?! In če pogledate kaj se je tam dogajalo, glejte, kaj se je tam denarja
               izvozilo ven. Kdo so ti ljudje, član stranke SD. To, glejte, začniva enkrat imena
               prinašati ven, pa povejmo kdo je kdo, in takrat se je največ denarja pobralo, dragi
               moji.</p>
            </sp>
            <sp xml:id="SDT7-OZFIMP-redna-33-2017-02-02.sp114">

               <speaker>PREDSEDNICA URŠKA BAN:</speaker>

               <p>Ja, bom dala besedo, ampak vas res še enkrat prosim, to, kar zdaj razpravljamo nima
               povezave s temi predlaganimi tremi členi.</p>
               <p>Izvolite, gospod Veber.</p>
            </sp>
            <sp xml:id="SDT7-OZFIMP-redna-33-2017-02-02.sp115">

               <speaker>JANKO VEBER (PS SD):</speaker>

               <p>Posledično ima, ampak samo na kratko.</p>
               <p>Model, ki smo ga imeli v Sloveniji pod vodstvom Vlade Socialnih demokratov, t.i.
               Agencija za upravljanje kapitalskih naložb, je zagotavljala usposabljanje  ljudi za upravljanje
               preko agencije, ne preko zasebnega združenja, za upravljanje s tem premoženjem, in ta
               agencija, ki smo jo ustanovili Socialni demokrati, je dala v NKBM ovadbe, točno
               zaradi teh zadev, ki ste jih navedli. In je treba preveriti, kaj je s temi ovadbami,
               ali je policija naredila svoje, ali so organi naredili svoje ali ne. In to je tisto,
               kar sem tudi sam predlagal z ovadbo NKBM in vseh teh, ali se to preveri ali ne.
               Torej, vztrajam pri tem, da se to razčisti.</p>
            </sp>
            <sp xml:id="SDT7-OZFIMP-redna-33-2017-02-02.sp116">

               <speaker>PREDSEDNICA URŠKA BAN:</speaker>

               <p>Gospod Battelli, izvolite.</p>
            </sp>
            <sp xml:id="SDT7-OZFIMP-redna-33-2017-02-02.sp117">

               <speaker>ROBERTO BATTELLI (PS IMNS):</speaker>

               <p>Zelo, zelo na kratko.</p>
               <p>Tista milijarda, ki je bila po nekaterih izračunih pridelana na ta način, pomeni že
               vdor vode v temelje, vse ostalo je lahko posledica.</p>
            </sp>
            <sp xml:id="SDT7-OZFIMP-redna-33-2017-02-02.sp118">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Mislim, da smo vsi povedali o tem zakonu že vse, tako bom razpravo na tej točki
               zaključila. Dala bi pa še zaključno besedo Vladi in predlagateljici. Izvolite, gospa
               Mirjam Bon Klanjšček.</p>
            </sp>
            <sp xml:id="SDT7-OZFIMP-redna-33-2017-02-02.sp119">

               <speaker>DR. MIRJAM BON KLANJŠČEK (PS NP):</speaker>

               <p>Hvala lepa.</p>
               <p>Vsem razpravljavcem, ki ste danes konstruktivno razpravljali, bi se zahvalila.</p>
               <p>Drage kolegice in kolegi, ponovno vas pozivam, in upam, da bomo našli toliko razuma,
               da podpremo ta zakon, pa ne glede na to, kdo je predlagatelj. Prepričana sem, da
               denar v državni blagajni je. Če se je našlo denar za dokapitalizacijo SDH, če se je
               našlo denar za javne uslužbence, za zdravnike in tako naprej, pa 3 milijone tu, 5
               milijonov tja, in tudi, nenazadnje, za vladni zakon o tujcih, kaj je že tisto, Urad
               za tujce, za kar bo treba tudi dobiti denar, mislim, da si upokojenci zaslužijo, da
               se njihove pokojnine po veljavnem zakonu, ZPIZ-2, uskladijo in da dobijo zraven ta
               regres, po domače rečeno. Zato še enkrat poudarjam, tu ne gre za socialni transfer,
               gre samo za izvajanje tega zakona, ZPIZ-2, nič drugega. In če je volja, je tudi moč,
               zato vas ponovno pozivam, dajte podpret ta zakon, da bodo naši upokojenci srečni.
               Hvala.</p>
            </sp>
            <sp xml:id="SDT7-OZFIMP-redna-33-2017-02-02.sp120">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Izvolite, gospa Janc.</p>
            </sp>
            <sp xml:id="SDT7-OZFIMP-redna-33-2017-02-02.sp121">

               <speaker>MARIJA JANC:</speaker>

               <p>Hvala lepa za besedo.</p>
               <p>Vlada je povedala, zakaj tega zakona ne podpira in kako si zamišlja pripraviti zakon,
               tudi spremembe ZIPRO, na način, da bodo v letošnjem letu vsi upokojenci dobili letni
               dodatek. Povedano je bilo, da bo v mesecu aprilu pripravljen odlok o najvišjih možnih
               odhodkih za vse štiri blagajne javnega financiranja, ker kakršnekoli posledice bodo,
               bodo tako za leto 2017, ker se mora vedeti, ali bo šlo lahko skozi blagajno ZPIZ ali
               bo za to potreben tudi rebalans proračuna, za leto 2018 so tudi posledice, in to mora
               vključevati tudi spremenjen odlok.</p>
               <p>Kar se tiče Demografskega sklada. Vse tri koalicijske stranke sestavljajo delovno
               skupino za oblikovanje Demografskega sklada in ta delovna skupina je danes
               posredovala izhodišča za pripravo zakona in mislim, da bo zakon lahko v najkrajšem
               času tudi pripravljen.</p>
            </sp>
            <sp xml:id="SDT7-OZFIMP-redna-33-2017-02-02.sp122">

               <speaker>PREDSEDNICA URŠKA BAN:</speaker>

               <p>Izvolite, gospod Pogačnik, verjetno vaše vprašanje dokapitalizacije SDH. Sprašujem,
               ali boste odgovorili ali ne.</p>
            </sp>
            <sp xml:id="SDT7-OZFIMP-redna-33-2017-02-02.sp123">

               <speaker>MAG. MARKO POGAČNIK (PS SDS):</speaker>

               <p>Jaz pozivam državno sekretarko, glede na to, da so omenili, da ni sredstev in vsega,
               in pričakujem, ste predstavnica Vlade, ste državna sekretarka, da odgovorite, kateri
               so razlogi za dokapitalizacijo Slovenskega državnega holdinga v višini 200 milijonov.
               Ne pogovarjamo se o 10 tisoč evrih, ne pogovarjamo se o milijonu, pogovarjamo se o
               200 milijonih. Pričakujem, spoštovana državna sekretarka, odgovor.</p>
            </sp>
            <sp xml:id="SDT7-OZFIMP-redna-33-2017-02-02.sp124">

               <speaker>PREDSEDNICA URŠKA BAN:</speaker>

               <p>Gospod Logar, izvolite.
               </p>
            </sp>
            <sp xml:id="SDT7-OZFIMP-redna-33-2017-02-02.sp125">

               <speaker>DR. ANŽE LOGAR (PS SDS):</speaker>

               <p>Hvala.</p>
               <p>Glejte, to je pa škandal, no! Glejte, ne more Ministrstvo za finance, državna
               sekretarka, ki je funkcionar, priti sem pred poslance in reči, da ne bodo odgovorili.
               250 milijonov evrov davkoplačevalskega denarja, pa pravi, da ne bo odgovorila. Jaz
               česa takega še nisem, ne vem, v dveh in pol letih dela v parlamentu še nisem slišal,
               no. Poglejte, kaj je danes državna sekretarka povedala – nič. Nima podatkov, torej ne
               more povedati, ampak je proti. Naslednje, kdaj bo lahko dala oceno, <q>"ja, ne vem, čez
               toliko in toliko mesecev, ko bomo šele dobili podatke, zdaj v tem trenutku ne moremo
               povedati."</q> Potem na vprašanje, za kaj ste dali 250 milijonov, <q>"na to ne morem
               odgovoriti oziroma ne bom odgovorila."</q> Zakaj potem imamo državno sekretarko na
               Ministrstvu za finance, glejte, tako pa res ne gre. Čakam, da da odgovor kolegu
               poslancu in tudi nam vsem, ker smo upravičeni do tega.</p>
            </sp>
            <sp xml:id="SDT7-OZFIMP-redna-33-2017-02-02.sp126">

               <speaker>PREDSEDNICA URŠKA BAN:</speaker>

               <p>Izvolite, gospa Janc.</p>
            </sp>
            <sp xml:id="SDT7-OZFIMP-redna-33-2017-02-02.sp127">

               <speaker>MARIJA JANC:</speaker>

               <p>Dokapitalizacija v višini 250 milijonov - to je povedala tudi ministrica na tiskovni
               konferenci po seji Vlade - je bila SDH dana zato, ker je Slovenska odškodninska
               družba najela kredite, da je izdala in poplačevala obveznice iz naslova
               denacionalizacije. Ti krediti so bili najeti z državnim poroštvom. Ker so krediti
               zapadli v plačilo, je bilo treba dokapitalizirati SDH, zato da je lahko te kredite
               odplačal. Večina naložb, ki jih SDH ima, je opredeljenih kot strateške in pomembne
               naložbe, ki jih SDH ne more prodati. In zaradi tega je bila dokapitalizacija.</p>
            </sp>
            <sp xml:id="SDT7-OZFIMP-redna-33-2017-02-02.sp128">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Zaključujem razpravo.</p>
               <p>Prehajamo na glasovanje o amandmaju k 1. členu. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(11 članov.)</stage></p>
               <p>Ugotavljam, da amandma ni sprejet.</p>
               <p>V razpravo dajem 2. člen in amandma, ki sta ga predlagateljici vložili k temu členu.
               Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(11 članov.)</stage></p>
               <p>Ugotavljam, da amandma ni sprejet.</p>
               <p>V razpravo dajem 3. člen, h kateremu ni vloženega amandmaja. Ni razprave.</p>
               <p>Zaključujem razpravo o členih in odločanje amandmajih.</p>
               <p>V skladu s prej sprejeto odločitvijo odbora, bomo zdaj prešli na glasovanje o vseh
               členih skupaj. Obrazložitev glasu, gospod Šircelj, izvolite.</p>
            </sp>
            <sp xml:id="SDT7-OZFIMP-redna-33-2017-02-02.sp129">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa za besedo, gospa predsednica.</p>
               <p>Jaz bom podprl ta zakon, iz enostavnega razloga, ker je pravičen, ker upokojencem
               pripada v sedanjem trenutku vsaj to, da se jim uskladijo pokojnine. Nobenega razloga
               ni, da se pokojnine ne bi uskladile. Fiskalno pravilo, tudi predstavnica Vlade ni
               dokazala niti z eno številko, da bi bilo zaradi tega kršeno. Še več, celo tisto, kar
               je povedala o številkah oziroma tiste številke, ki jih je povedala, dokazujejo, da
               fiskalno pravilo s tem ne bi bilo kršeno. Finančni učinek tega zakona je približno
               120-krat manjši, kot smo dali za sanacijo bančnega sistema. Poglejte, 120-krat manj!
               In zdaj, če ta koalicija ne podpre nekega zakona, ki bo upokojencem dal tisto, kar
               jim pripada po osnovnem zakonu,  ob tej gospodarski rasti, ob teh gospodarskih dosežkih s
               katerimi se hvali in o katerih govori predsednik Vlade. Potem pa je tukaj zdaj drugo
               vprašanje – Ali sploh imamo take gospodarske dosežke in je v bistvu to samo <q>"fama"</q>?
               Jaz bom podprl ta zakon, je pravičen do upokojencev in mislim, da je prav, da
               dejansko… Jaz predlagam, da ga soglasno podpremo.</p>
            </sp>
            <sp xml:id="SDT7-OZFIMP-redna-33-2017-02-02.sp130">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Gospod Prikl izvolite.</p>
            </sp>
            <sp xml:id="SDT7-OZFIMP-redna-33-2017-02-02.sp131">

               <speaker>UROŠ PRIKL (PS DeSUS):</speaker>

               <p>Ja, hvala lepa.</p>
               <p>Jaz mislim, da sem dolžan tukaj obrazložiti svoj glas. Je že bilo iz moje razprave
               nekajkrat jasno razvidno. Ne bom podprl tega zakona, pa seveda niti približno ne iz
               tega razloga, ker si ne bi želel, ker ne bi pričakoval, da bodo letos regresa deležni
               vsi upokojenci. Še enkrat jasno in glasno ponavljam, letos bodo dobili regres vsi
               upokojenci. Od Vlade pa pričakujem, zahtevam, upam, da nisem pregrob, vendar lahko
               zahtevam, da v najkrajšem možnem času, to je nekje do meseca aprila, pripravi vse
               potrebno, vse potrebno za spremembo odloka, pripravi torej pravne podlage v Zakonu o
               izvrševanju proračuna in če je tukaj seveda še karkoli drugega potrebno in seveda
               ugotovi kakšni so prihodki in odhodki iz tega naslova ali bo ZPIZ sam to financiral.
               Vključno ne samo valorizacijo, ne samo regres, tisti dodatek regresa za preostale
               upokojence, tudi za zvišanje minimalne pokojnine in da potem to <q>"sprovedemo"</q> tekom
               letošnjega leta in seveda tudi vsa naslednja leta naprej. Mislim, da je bilo konec
               varčevanja in zategovanja pasu na najranljivejših ciljnih skupinah in seveda tudi
               upokojencih in seveda ne bo držalo to kar je bilo s strani nekaterih predstavnikov
               Vlade v preteklosti povedano, da upokojenci so najmanj tukaj prispevali. Seveda temu
               ni tako ex ex finančni minister se mora zamisliti nad takšnimi izjavami. Vsi vemo, da
               so upokojenci tisti, ki so največ prispevali in se največ odrekali. Zato je temu
               konec. In letos, še enkrat, da ne bo strašenja in takšnih in drugačnih interpretacij,
               letos bodo deležni tako usklajevanja, tako znižanja najnižjih pokojnin, kot seveda
               tudi regresa, vsi upokojenci.</p>
            </sp>
            <sp xml:id="SDT7-OZFIMP-redna-33-2017-02-02.sp132">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Izvolite gospa Šergan.</p>
            </sp>
            <sp xml:id="SDT7-OZFIMP-redna-33-2017-02-02.sp133">

               <speaker>VOJKA ŠERGAN (PS SMC):</speaker>

               <p>Ja, hvala za besedo.</p>
               <p>V Stranki modernega centra tega zakona ne bomo podprli in sicer z obrazložitvijo,
               vsaka koalicija vsaka Vlada tudi v preteklosti, se je sama odločala na kakšen način
               bo določene skupine in kdaj bo tem skupinam na nek način pač dajala na nek način tudi
               dodatke in tudi v tem primeru se je koalicija in Vlada odločila, da ta letni dodatek
               bo dala upokojencem vendar odlok o tem kdaj in kako bo ukrepala glede na to kakšni
               bodo prilivi. Zaradi tega, tega zakona ne bomo podprli.</p>
               <p>Hvala.</p>
            </sp>
            <sp xml:id="SDT7-OZFIMP-redna-33-2017-02-02.sp134">

               <speaker>PREDSEDNICA URŠKA BAN:</speaker>

               <p>Gospod Horvat, izvolite.</p>
            </sp>
            <sp xml:id="SDT7-OZFIMP-redna-33-2017-02-02.sp135">

               <speaker>JOŽEF HORVAT (PS NSi):</speaker>

               <p>Hvala lepa.</p>
               <p>Nova Slovenija podpira ta zakon. Vedno smo bili iskreno na strani upokojencev.
               Pokojnina je pravica tistih, ki so 40 ali pa več let delali. Čeprav v zadnjem času
               oziroma v tem mandatu Vlade Mira Cerarja ugotavljam, da se zgleda pokojnina obravnava
               kot neka socialna pomoč, da se tukaj mi <q>"cenkamo"</q> ali bomo dali toliko, da bo
               upokojenec lahko preživel ali ne. Pozivam tukaj danes še zadnjič, da vendarle na
               področju gospodarskega sektorja, kjer se ustvarja denar in od koder se plačujejo
               prispevki v pokojninsko blagajno, da se na tem področju vendarle ta Vlada zbudi, ne
               pa da z ukrepi, ki tangirajo gospodarstvo, gospodarstvo več ali manj stiska. Nimam
               časa, da bi našteval vse ukrepe te Vlade s katerimi je ta Vlada stiskala
               gospodarstvo. Posledično seveda tudi upokojence. Saj to je povsem logično. 
               </p>
            </sp>
            <sp xml:id="SDT7-OZFIMP-redna-33-2017-02-02.sp136">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Ja, izvolite gospod Logar.</p>
            </sp>
            <sp xml:id="SDT7-OZFIMP-redna-33-2017-02-02.sp137">

               <speaker>DR. ANŽE LOGAR (PS SDS):</speaker>

               <p>Ja, hvala.</p>
               <p>Glejte, jaz bom podprl ta predlog zakona, ker mislim, da je potreben podpore, ker
               mislim, da je tudi ustrezno pripravljen in ker mislim, da je enkrat pač v tej državi
               vendarle treba reči ne butastim argumentom, oprostite temu izrazu, butastim
               argumentom, ki preprečujejo sprejem zakonov, ki so v dobrobit državljanov. Glejte,
               jaz se ne morem strinjati z mnenjem tistih, ki nasprotujejo zakonu, ki pravijo, da
               koalicija sama določa kdaj bo posameznim skupinam dala dodatke za zakon, ki ne daje
               dodatkov ampak daje tisto kar je uzakonjeno, torej vrača tisto, kar je bilo odvzeto v
               času krize in daje nazaj v normalne razmere. Mislim, da ne morem sprejeti
               argumentacije, da je konec varčevanja, zato bom glasoval proti, ker nima nobene
               logike takšen argument neke koalicijske poslanske skupine in je skregan z vsako
               normalno kmečko pametjo. Tudi ne morem podpreti predloga, da glasujem proti ampak bom
               od Vlade zahteval, da pripravi takšen zakon. Glejte, ne morete glasovati proti pa od
               Vlade zahtevati, da naj ta isti zakon pripravi. Zakon imamo na mizi, zakon rešuje
               težave, vrača v normalno stanje, udejanja tisto, kar predsednik Vlade pravi, da se v
               tej državi situacija normalizira, kadar se situacija normalizira, tudi zakone, ki so
               bili v kriznih časih sprejeti odpravite in zato bo vsak, vsak, ki pač spremlja
               dejanske razmere na trgu in ki jim je za ljudi, davkoplačevalce, ta zakon podprl. Sam
               bom glasoval za.</p>
            </sp>
            <sp xml:id="SDT7-OZFIMP-redna-33-2017-02-02.sp138">

               <speaker>PREDSEDNICA URŠKA BAN:</speaker>

               <p>Smo pri obrazložitvi lastnega glasu.</p>
               <p>Izvolite gospod Verbič.</p>
            </sp>
            <sp xml:id="SDT7-OZFIMP-redna-33-2017-02-02.sp139">

               <speaker>MAG. DUŠAN VERBIČ (PS SMC):</speaker>

               <p>Hvala lepa predsednica.</p>
               <p>Obrazložitev mojega lastnega glasu bo zelo preprosta. Zakaj sem proti temu zakonu?
               Kljub temu, da mi je predlagateljica nekako v razpravi nakazala, da nisem upošteval
               vloženih amandmajev k 1. in 2. členu, vendar še vedno, tudi na podlagi vloženih in
               obrazloženih amandmajev, nesporno izhaja nekaj, da se s sprejetjem tega predloga
               zakona, se pravi Zakona o uravnoteženju javnih financ, bi s sprejemom tega praktično
               posegali v drugi zakon in to je Zakon o izvrševanju proračuna Republike Slovenije za
               leto 2017 in 2018 in moje skromno mnenje je, da to pomeni neposredno spreminjanje
               proračunske zakonodaje in zato sem proti.</p>
               <p>Hvala lepa.</p>
            </sp>
            <sp xml:id="SDT7-OZFIMP-redna-33-2017-02-02.sp140">

               <speaker>PREDSEDNICA URŠKA BAN:</speaker>

               <p>Še kakšna obrazložitev glasu? Če ne, potem predlagam, da glasujemo o vseh členih
               skupaj. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(11 članov.)</stage></p>
               <p>Ugotavljam, da členi zakona niso bili sprejeti.</p>
               <p>Glede na to, da členi predloga zakona niso bili sprejeti, na podlagi razlage Komisije
               za poslovnik v zvezi z drugim odstavkom 61. člena Poslovnika z dne 9. 12. 2009
               ugotavljam, da je obravnava predloga Zakona o uravnoteženju javnih financ na matičnem
               delovnem telesu končana.</p>
               <p>Določiti moramo še poročevalca za sejo Državnega zbora. Želi kdo podati poročilo? V
               kolikor ne, ga bom predstavila sama.</p>
               <p>S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA – 17. POROČILO O DRŽAVNIH POMOČEH V
                  SLOVENIJI ZA LETA 2013, 2014 IN 2015,</title> ki ga je Vlada Republike Slovenije
               državnemu zboru posredovala v skladu z 10. členom Zakona o spremljanju državnih
               pomoči. Odbor bo poročilo obravnaval kot matično delovno telo v skladu s četrtim
               odstavkom 41. člena Poslovnika Državnega zbora.</p>
               <p>K tej točko so bili vabljeni predstavniki Ministrstva za finance in državni
               sekretarki dajem besedo  za uvodno obrazložitev tega poročila. Izvolite gospa
               Miranda Groff Ferjančič.</p>
            </sp>
            <sp xml:id="SDT7-OZFIMP-redna-33-2017-02-02.sp141">

               <speaker>MAG. MIRANDA GROFF FERJANČIČ:</speaker>

               <p>Najlepša hvala, hvala za besedo.</p>
               <p>Mi smo pripravili kratko predstavitev letnega poročila. Pa me samo zanima ali kako se
               da to… <stage>/ oglašanje iz dvorane/</stage></p>
               <p>Spoštovana predsednica, spoštovane poslanke in poslanci, pred vami je 17. Poročilo o
               državnih pomočeh. Poročilo se nanaša na leto 2013, 2014 in 2015. Letno poročilo je
               analitični pregled dodeljenih državnih pomoči. Poročilo zajema podatke za zadnja tri
               leta in temelji na podatkih, ki so jih posredovali dajalci državnih pomoči.
               Pripravljeno je v skladu s slovensko zakonodajo, ta pa povzema ureditev razvrščanja
               in poročanja o izdatkih za državne pomoči, kot je določeno v evropskih predpisih.</p>
               <p>Poročilo je pomemben element preglednosti in pa nadzora nad državnimi pomočmi.
               Poizkuša usmerjati dajalce pomoči k bolj ciljnemu usmerjanju teh pomoči in pa v
               področja kjer je pomoč najbolj potrebna, da bi se izboljšala konkurenčnost oziroma da
               bi se zmanjšale regionalne in socialne razlike. Oblikovanje ukrepov državnih pomoči
               in usmerjanje javnih sredstev v izbrane politike in pa projekte je pristojnost in
               odgovornost resornih organov in dajalcev pomoči. Ministrstvo za finance presoja
               skladnost teh ukrepov s pravili državnih pomoči in skrbi za sitem spremljanja in
               nadzora, na ta način, da zbiramo, obdelujemo in pa objavljamo podatke o odobrenih
               državnih pomočeh.</p>
               <p>Glavni cilj nadzora državnih pomoči so predvsem omejitev skupnega obsega državne
               pomoči, zagotavljanje da dodeljena državna pomoč ne omejuje konkurence temveč
               odpravlja tržne nepravilnosti v korist družbe kot celote, da je učinkovito
               preprečevanje ali vračanje nezdružljivih pomoči in zagotavljanje enakih pogojev za
               vse na notranjem trgu, to je, da ne prihaja do izkrivljanja trgovine med državami
               članicami.</p>
               <p>Evropska komisija je leta 2012 začela s projektom modernizacije sistema državnih
               pomoči, ki na eni strani omogoča državam poenostavljen način dodeljevanja državnih
               pomoči. Zato je bila leta 2014 sprejeta nova uredba o splošnih skupinskih izjemah, ki
               omogoča da se državna pomoč dodeljuje brez predhodne odobritve komisije. Dodeljuje pa
               se državna pomoč na način, da se zagotavlja transparentnost, državam članicam je s
               tem dana zelo velika odgovornost, večja, kot je bila do modernizacije tega sistema
               državnih pomoči. Komisija po novem modelu ohranja pristojnost presoje pomoči le pri
               velikih projektih in ukrepih, ki prinašajo največjo nevarnost negativnega vpliva na
               konkurenco in pa trgovino med državami ter krepi naknadni nadzor nad dodeljenimi
               državnimi pomočmi. Podatki za leto 2015 kažejo, da je bilo v Sloveniji na osnovi
               prenovljene in pa razširjene Uredbe o skupinskih izjemah, to je brez predhodne
               odobritve komisije potrjenih že skoraj 70 % ukrepov pomoči. Ta delež pa bi se v
               prihodnje lahko dvignil tudi na 90 %. V presojo je Evropski komisiji potrebno še
               vedno pošiljati  sheme
               pomoči za prestrukturiranje velikih podjetij ter določanja pomoči s področja varstva
               okolja in pa transporta. Ministrstvo za finance je s tem dobilo večjo odgovornost pri
               presoji skladnosti ukrepov državnih pomoči. Resorni organi in drugi dajalci pomoči pa
               so odgovorni za izvajanje ukrepov pomoči skladno s potrjenimi shemami in pa
               pravili.</p>
               <p>Poročilo vsebuje podatke o skupnih zneskih dodeljenih državnih pomoči v Sloveniji ter
               o državnih pomočeh po skupinah in kategorijah ter instrumentih. Poročilo analizira
               spremembe obsega in pa strukture pomoči med leti ter v primerjavi z državami
               članicami EU. Analize v poročilu temeljijo na podatkih o državnih pomočeh, brez
               pomoči za odpravo posledic finančne krize, te pomoči so skladno z metodologijo EU
               prikazane v poročilu ločeno. Ob tem izpostavljam, da se v letu 2015 krizne pomoči
               niso več dodeljevale, so pa v letih 2012 in 2014 predstavljale pomemben delež pomoči
               in so bistveno vplivale na obseg in strukturo pomoči. Posebej so v poročilu prikazane
               pomoči, ki so bile dodeljene po pravilu diminimis, ki se ne prištevajo k celotnim
               državnim pomočem, njihov delež pa se je v zadnjem delu občutno zmanjšal.</p>
               <p>V letu 2015 je bilo dodeljeno 563,5 milijona evrov državnih pomoči. Obseg se je v tem
               letu glede na leto 2014 nekoliko povečal. V primerjavi z letom 2013 pa so zneski
               nekoliko nižji. Če upoštevamo tudi pomoč za blažitev posledic finančne krize, ki se v
               letu 2015 kot rečeno niso več dodeljevale, so se državne pomoči znižale za 42% glede
               na leto 2014 oziroma za 86 % glede na leto 2013. V grafu se lepo vidi modra linija,
               ki predstavlja ukrepe za odpravljanje posledic finančne krize. Podatki o gibanju
               deleža državnih pomoči v BDP za daljše časovno obdobje, ki so prikazani tudi na
               grafu, kaže, da se obseg državnih pomoči brez kriznih ukrepov od leta 2011 naprej
               ustalil na ravni nekaj več kot 500 milijonov evrov, kar predstavlja 1,5 % državnih
               pomoči.</p>
               <p>Podatki, ki sem jih predstavila so posebej predstavljeni tudi v tej tabeli, kjer je
               tudi predstavljen znesek na državne pomoči na zaposlenega oziroma delež denarnih
               pomoči na prebivalca in če odštejemo ukrepe finančne krize vidimo, da imamo raven
               državnih pomoči na ravni približno pol milijarde in je nekako konstanten skozi
               celotno obdobje. Največ pomoči se v Sloveniji dodeli za doseganje tako imenovanih
               horizontalnih ciljev, to je za spodbujanje razvoja in pa odpravljanje tržnih
               nepopolnosti, ne glede na sektor gospodarstva. V letu 2015 so horizontalne pomoči
               predstavljale 61 % ali 345,5 milijona evrov. V primerjavi z letom 2014, je to sicer
               nekoliko manj, glavni razlog pa je zaključek stare finančne perspektive 2007-2013. V
               letu 2015 so se občutno povečale pomoči za posebne sektorje, povečanje je posledica
               povečanja večjega obsega pomoči za prestrukturiranje, ki so v letu 2015 predstavljale
               17 % vseh pomoči. Razlog za povečanje te pomoči za reševanje in prestrukturiranje pa
               je realizacija pomoči nekaterim večjim podjetjem v Sloveniji, po tem, ko je Evropska
               komisija izdala pozitivno mnenje za državne pomoči.</p>
               <p>Pomoč za kmetijstvo. Te pomoči so se v letu 2015  znižale za dobrih 11 %. Trend znižanja pomoči za
               kmetijstvo pa je posledica spremembe metodologije zajemanja podatkov o državnih
               pomočeh po vstopu RS v EU. Na tem grafu je lepo prikazana sprememba strukture pomoči
               po glavnih skupinah. Opazen je trend znižanja deleža pomoči za kmetijstvo, delež za
               posebne sektorje pa se je v letošnjem letu, kot že rečeno, nekoliko povečal.</p>
               <p>Varstvo okolja in varčevanje z energijo je tisti sektor v gospodarstvu, ki je deležen
               največjega deleža pomoči. Pretežno se namenja za sofinanciranje stroškov proizvodnje
               električne energije iz obnovljivih virov in naprav za soproizvodnjo toplotne in
               električne energije, vključuje pa tudi oprostitev plačila okoljske dajatve, tako
               imenovane emisije okoljskega dioksida.</p>
               <p>Druge po obsegu so pomoči za zaposlovanje, ki se pretežno namenjajo za zaposlovanje
               invalidov, dodeljujejo se v obliki subvencij plač oziroma kot nadomestilo dodatnih
               stroškov zaradi zaposlovanja invalidnih delavcev. Manjši del, 12 % teh pomoči je
               namenjen za zaposlovanje prikrajšanih delavcev, se pravi, dolgotrajno brezposelni,
               mladi, starejši in nezaposleni brez poklicne kvalifikacije.</p>
               <p>17 % vseh pomoči v letu 2015 je bilo namenjenih za prestrukturiranje, za spodbujanje
               raziskav, razvoja, inovacij ter regionalnega razvoja je bilo dodeljenih 24 milijonov
               pomoči, za vsako od kategorij nekaj več kot 4 % pomoči v letu 2015. Ti dve kategoriji
               pomoči sta se kot pomoč za usposabljanje v letu 2015 tudi relativno najbolj znižali.
               Razlog za to je ponovno iztek finančne perspektive 2007-2013. Relativno malo državnih
               pomoči Slovenija dodeljuje za mala in srednja podjetja, za to je bilo namenjenih 620
               tisoč evrov, to pa ne pomeni, da za namen malih in srednjih podjetij dodeljujemo manj
               pomoči, namreč, večina pomoči za mala in srednja podjetja se dodeljuje po tako
               imenovanem <q>"de minimisu"</q>. Če upoštevamo pa tudi te podatke, je bilo za mala in
               srednja podjetja namenjenih več kot 13 milijonov pomoči. Poleg tega se za pomoč malim
               in srednjim podjetjem koristijo tudi regionalna pravila, ki so za pomoč tem podjetjem
               ugodnejša.</p>
               <p>V zadnjih letih se je pa spremenil oziroma povečal delež instrumentov po sami
               strukturi. Glavne skupine dodeljenih državnih pomoči so razvidne iz tabele, ki je
               prikazana, in tu je vidno, da gre večina za horizontalne pomoči, da je bilo v letu
               2015 namenjenih relativno veliko sredstev za posebne sektorje in kako ti deleži v
               letu 2015 varirajo glede na povprečje treh let, na katero se to poročilo tudi nanaša.
               Iz tega grafa je struktura državnih pomoči še bolj razvidna, vidi se, da več kot ena
               tretjina odpade na projekte s področja varstva okolja, zaposlovanje in
               prestrukturiranje, sledi kmetijstvo in ribištvo ter transport.</p>
               <p>Hkrati se povečuje tudi obseg pomoči, ki se dodeljujejo preko davčnega sistema, v
               obliki davčnih oprostitev, izjem ter znižanje prispevkov za socialno varnost. Te
               pomoči so v letu 2015 predstavljale 24 % vseh pomoči oziroma v ta namen je država
               namenila  132
               milijonov evrov. Večina davčnih olajšav se dodeli kot oprostitev plačila CO2 takse, v
               ta namen je porabljenih več kot 50 milijonov evrov. Znižanje prispevkov za socialno
               varnost pa se pretežno uveljavlja na področju zaposlovanja invalidnih oseb.</p>
               <p>Obseg pomoči v obliki ugodnih posojil in garancij je v letu 2015 ostal na nizki
               ravni, skupaj predstavljata ta dva ukrepa le 0,5 % pomoči.</p>
               <p>Graf predstavlja spremembe v uporabi instrumentov pomoči in spreminjanje v času.
               Vidimo lahko, da se je v letu 2007 pretežno sredstva državnih pomoči namenjalo v
               obliki subvencij, struktura se v času zelo spreminja in tudi povečuje v korist
               povratnih sredstev, ki jih dobivajo podjetja.</p>
               <p>Primerjava z EU kaže, da ima Slovenija primerljivo strukturo državnih pomoči. Tudi
               druge države EU v povprečju, tako kot Slovenija, največ pomoči namenijo za varstvo
               okolja in varčevanje z energijo, sledijo pomoči za raziskave, razvoj in inovacije ter
               regionalne pomoči. Slovenija od povprečja EU najbolj odstopa po visokem deležu pomoči
               za zaposlovanje, več teh sredstev namenja samo še Danska od držav članic.</p>
               <p>Po deležu bruto družbenega proizvoda se Slovenija uvršča med države z nadpovprečnim
               deležem državnih pomoči v BDP in zaseda 6. mesto med 28 članicami, višji delež imajo
               Litva, Madžarska, Nemčija, Češka in Poljska. Večji obseg pomoči v BDP v Sloveniji je
               deloma posledica sistema spremljanja in poročanja o državnih pomočeh v državah
               članicah. Poročila o državnih pomočeh namreč temeljijo na podatkih, ki jih Evropski
               komisiji sporočajo države članice. Slovenija je ena redkih držav, ki ima
               centraliziran sistem spremljanja in poročanja o državnih pomočeh, ki je eden izmed
               bolj učinkovitih in celovitih sistemov v EU in zajema tudi pomoči po pravilu <q>"de
               minimis"</q>. Po obsegu državnih pomoči na prebivalca v primerjavi z BDP najbolj
               izstopajo skandinavske države. Obseg pomoči na prebivalca v Sloveniji v primerjavi s
               tistimi v Avstriji je nekoliko višji kot v državah s primerljivo razvitostjo, se
               pravi, če merimo državno pomoč v deležu BDP na prebivalca. To se tudi vidi v tej
               shemi, kjer se vidi, da tudi odstopanje po letih 2012, 2013 in 2014 v Sloveniji ni
               bistveno.</p>
               <p>Ko pogledamo še uspešnost – to pa je področje, kjer si bo Ministrstvo za finance v
               bodoče prizadevalo izboljšati sistem poročanja. Namreč, že iz samega poročila izhaja,
               da sicer posamezni dajalci državnih pomoči ocenjujejo državno pomoč kot uspešno,
               ampak ta ocena trenutno temelji bolj na subjektivnih ocenah posameznih dajalcev. Zato
               je Ministrstvo za finance že pristopilo k spremembi navodila za spremljanje državnih
               pomoči in pričakujemo, da ga bomo v naslednjih mesecih medresorsko uskladili in na ta
               način dosegli bolj objektivno merjenje učinkov podeljenih državnih pomoči. </p>
               <p>Zaenkrat hvala za pozornost.  Prepričana sem, da bo zanimiva razprava. Hvala.</p>
            </sp>
            <sp xml:id="SDT7-OZFIMP-redna-33-2017-02-02.sp142">

               <speaker>PODPREDSEDNICA VOJKA ŠERGAN:</speaker>

               <p>Hvala za podano poročilo gospe državni sekretarki.</p>
               <p>Odpiram razpravo o poročilu. Kolega Ferluga, izvoli.</p>
            </sp>
            <sp xml:id="SDT7-OZFIMP-redna-33-2017-02-02.sp143">

               <speaker>MARKO FERLUGA (PS SMC):</speaker>

               <p>Hvala za besedo.</p>
               <p>Ja, zanimivo je napisano tole poročilo. Mislim, da je to eno prvih zdaj, ki so prišla
               ven, ampak tu piše za 2013, 2014, 2015, tako da je, saj pravim, zame je to novo, bom
               rekel, da je napisano na zanimiv, pregleden način. Sem si pa tu kar nekaj vprašanj
               zabeležil, tako bi vas prosil, če boste dali komentar ali odgovore, ker po mojem je
               to zanimivo vedeti.</p>
               <p>Začel bi tu, kjer ste vi začeli, na 57. strani, ocena uspešnosti. Tu vidim, da imamo
               enako mišljenje, da je ta učinkovitost zelo subjektivno napisana. Tu je tudi navedeno
               v tem zadnjem odstavku, da naj bi bilo to usklajeno z novimi usmeritvami Evropske
               komisije. Tako bi bilo zelo zanimivo videti, kako je to usmerjeno, ali smo res
               usmerjeni v to, da dajemo državno pomoč podjetjem, ki potem to na dolgi rok
               uporabljajo in potem to dejansko uporabljajo za razvoj in zaposlovanje.</p>
               <p>Drugo vprašanje, ki sem si ga zastavil, je bilo to na strani 73, davčne olajšave za
               raziskave in razvoj. Kar me je neprijetno presenetilo, je bilo to, da je napisano, da
               je v letu 2015 po tej shemi izplačanih 290 tisoč sredstev, kar predstavlja v
               primerjavi z 2014 znižanje za 60 %, se pravi, tu nekako padamo. In, ne vem, se mi zdi
               za napredek Slovenije, da je to izjemno pomembno, tako da če ne vidimo, da je to naš
               interes, se pravi, raziskave in razvoj, potem verjetno ne razumemo kaj dosti, kaj to
               pomeni razvoj. Čeprav vidim tule, da je pa na sosednji strani, kar se tiče pomoči SID
               banke za financiranje tehnoloških razvojnih projektov, bilo pa od 68 67 narejenih,
               kar je pozitivno. Na naslednji strani je bilo pa zanimivo, glede na to, da prihajam z
               Obale, tale davek na tonažo. To se mi zdi prav, bom rekel, smešno napisano. Mislim,
               da je treba to celo v končni fazi ukiniti, ker če je od 2013 do 2015 bilo samo 5.130
               evrov teh olajšav in se tu ugotavlja, da se želi spodbuditi konkurenčnost slovenskih
               lastnikov ladij, ne vem, kako gre vse to skupaj. Pa če vemo, da smo Splošno plovbo
               prodali, če vemo, da je od vseh teh pripravnikov samo nekaj teh fantov, ki so prišli,
               ne vidim nekega velikega smisla v tem, če ne mislimo tega nekako resneje
               zastaviti.</p>
               <p>Dalje, zanimivi so ti tvegani kapitali, da je v to država šla in financirala. To se
               še bolje vidi na teh zadnjih tabelah, v prilogi, ki ste jo naredili super, tako je
               precej pregledno. Me pa zanima, kako to, da se država odloči, recimo, tule imamo
               štiri sklade, Meta prvi sklad, STH Ventures in DTK Murka, in da to država v tej
               kategoriji tveganega kapitala subvencionira, to mi ni jasno. Videl sem pa po teh
               spiskih, da je precej tudi stvari, sicer v glavnem, kolikor sem pregledal za 2013, da
               je precej takih zadev, ki so v stečaju ali v likvidaciji, pa smo vseeno dali denar.
               Potem je bilo zanimivo videti, da je zelo veliko bilo danih subvencij v elektro
               energetiki, to je verjetno za solarne in te naprave, kakor sem razumel, to je
               zanimivo.</p>
               <p>Zelo sem bil presenečen, da imamo mi toliko invalidskih podjetij. Tako je prav
               zanimivo videti, kdo in kaj, kako se dobiva te subvencije oziroma državne pomoči.
               Tako da po eni strani  je to
               pozitivno, da je toliko podjetij, po drugi strani imam pa skrb in strah, da ni to
               samo, da poberejo denar, pa potem ta podjetja ugasnejo. Odpravljanje resne motnje v
               gospodarstvu, tukaj so te famozne banke. V glavnem velik del denarja je bil 2013,
               tako da pač zgodilo se je kar se je zgodilo. In moram pohvaliti, da ste tudi regijsko
               zelo dobro to razdelali, tako da je, bom rekel, pregledno poročilo. Hvala vam za
               to.</p>
            </sp>
            <sp xml:id="SDT7-OZFIMP-redna-33-2017-02-02.sp144">

               <speaker>PODPREDSEDNICA VOJKA ŠERGAN:</speaker>

               <p>Predajam besedo za odgovor gospe sekretarki.</p>
            </sp>
            <sp xml:id="SDT7-OZFIMP-redna-33-2017-02-02.sp145">

               <speaker>MAG. MIRANDA GROFF FERJANČIČ:</speaker>

               <p>Najlepša hvala za besedo. Ker je bilo veliko povedanega me boste spomnil, če bom na
               kakšno stvar pozabila odgovoriti. Namreč, najprej, kar se modernizacije državnih
               pomoči tiče. Torej, te modernizacije, ki so bile uvedene leta 2012 in so bile
               uveljavljene 2014, opredeljujejo načela kdaj je ukrep pomoči združljiv s pravili na
               področju državnih pomoči in pa kako je lahko odobren. Se pravi, ukrep pomoči mora
               biti usmerjen k doseganju ciljev o splošnem interesu, pomoč mora biti usmerjena v
               odpravljanje slabosti trga oziroma tistih pomanjkljivosti, ki jih trg sam ne more
               odpravljati. Na primer, razvoj manj razvitih regij. Inštrument pomoči mora biti
               primeren in ustrezen cilju ukrepa ter javnemu interesu. Pomoč mora spremeniti
               obnašanje podjetij, se pravi tem prejemnikom pomoči na ta način, da jih vzpodbudi za
               izvajanje dodatnih aktivnosti naložb, ki jih brez pomoči ne bi izvedel oziroma bi
               bile izvedene v omejenem obsegu in na drugačen način, na manj primeren način, na
               primer na drugi lokaciji. Znesek pomoči mora biti omejen na minimalni obseg potreben
               za izvedbo nove aktivnosti ali investicije. Negativni vpliv na konkurenco in pa trg
               med državami članicami mora biti minimalen oziroma se mora odpravljati in pravna
               podlaga in določitve o dodelitvi pomoči ter druge informacije o dodeljeni pomoči
               morajo biti javne in pregledne. Sem pa že omenila, da ravno zaradi, ker smo tudi na
               Ministrstvu za finance zaznali to subjektivnost v oceni smo že pričeli s spremembo
               navodil, se pogovarjamo z Umarjem, ki bi posamezne pomembnejše ukrepe precenil tudi z
               vidika makroekonomskih ukrepov, mi pa želimo zagotoviti objektivne podatke za
               spremljanje učinkov teh državnih pomoči. To se nanaša tudi ali pa zlasti na področje
               zaposlovanja. Je pa dejstvo, da zaradi teh ukrepov, ki jih imamo za pomoč
               zaposlovanja invalidov, imamo v primerjavi z drugimi državami članicami tudi večji
               odstotek teh ljudi zaposlen.</p>
               <p>Kar se tiče naštetih družb tveganega kapitala, to je bil eden od ukrepov za
               spodbujanje razvoja gospodarstva. Projekt oziroma shemo je peljal Slovenski
               podjetniški sklad. Namreč, zaznana je bila tržna vrzel. Namreč, naša podjetja se
               stalno soočajo s problemom podkapitaliziranosti. Zlasti mala in srednja podjetja se
               po določeni fazi srečujejo z željo po rasti, nimajo pa možnosti, da bi taka družba
               obdržala ustrezno strukturo virov. Samo s krediti podjetje ne more rasti v
               neskončnost. Zato je bil razvit produkt vstopa družb tveganega kapitala v te družbe.
               Seda je že tako obdobje, da se bo začelo iz teh družb izstopati in se bo lahko
               spremljalo učinke ali je bil ta ukrep uspešen ali ne, ker to bomo v bistvu lahko
               videli šele takrat, ko so exit realiziran iz teh družb. </p>
               <p>Še vaše vprašanje glede raziskave in razvoja. Ni več  davčnih olajšav za razvoj, ker ni več sheme te
               selektivne in ta shema ne predstavlja več državne pomoči. Namreč, davčne olajšave se
               podeljuje vsem podjetjem za raziskave in razvoj brez omejitev.</p>
            </sp>
            <sp xml:id="SDT7-OZFIMP-redna-33-2017-02-02.sp146">

               <speaker>PREDSEDNICA URŠKA BAN:</speaker>

               <p>Hvala lepa. Izvolite, gospod Ferluga.</p>
            </sp>
            <sp xml:id="SDT7-OZFIMP-redna-33-2017-02-02.sp147">

               <speaker>MARKO FERLUGA (PS SMC):</speaker>

               <p>Še odgovor okoli tonaže. Se pravi, zakaj smo imeli tako majhna sredstva? Ali imamo
               namen ali ne tole širit, se pravi, kar se tiče pomorstva?</p>
               <p>Še dve zadevi sta, spodbujanje internacionalizacije. Tukaj ste napisali na strani 63,
               da 2015 sploh ni bilo nobenih izplačil. Kolikor sem razumel, v glavnem gre za
               usposabljanje ljudi. In na strani 65, se pravi, regionalna shema državnih pomoči, kar
               je tudi z vaše strani bilo lucidno ugotovljeno, da je, če lahko citiram, da <q>"način
               delovanja razvojnih politik v regiji niso učinkoviti in delovanje ministrstva je
               večkrat nepovezano, razvoj regije pušča praktično vso razvojno pobudo, kar se je
               izkazalo kot slabost."</q> Se pravi, tukaj pa je bilo kar nekaj denarja danega notri, če
               jaz tukaj prav vidim. 22 milijonov v bruto znesku, se pravi v neto pa 12 milijonov.
               Tako, da če ste to ugotovili in da smo dali takšen denar, je tudi vprašanje neke
               racionalnosti. Hvala.</p>
            </sp>
            <sp xml:id="SDT7-OZFIMP-redna-33-2017-02-02.sp148">

               <speaker>PREDSEDNICA URŠKA BAN:</speaker>

               <p>Izvolite.</p>
            </sp>
            <sp xml:id="SDT7-OZFIMP-redna-33-2017-02-02.sp149">

               <speaker>MAG. MIRANDA GROFF FERJANČIČ:</speaker>

               <p>Hvala za besedo in pa hvala za vprašanje.</p>
               <p>Res je, to smo tudi mi zaznali. Namreč, sredstva stare finančne perspektive so se na
               regionalni ravni pretežno plasirala oziroma izvajala preko regionalnih agencij, RRA.
               In za novo finančno perspektivo bi vsekakor kazalo ta model nadgradit oziroma
               spremenit. In to tudi na način, da bi se posamezni ukrepi, ki se na regiji izvajajo
               medsebojno povezovali, da bi bili komplementarni, ne pa konkurenčni oziroma ker bi se
               na ta način doseglo višje sinergijske učinke.</p>
               <p>Če dovolite, bi pa glede tonaže dala besedo kolegici, ki te stvari mogoče bolj
               pozna.</p>
            </sp>
            <sp xml:id="SDT7-OZFIMP-redna-33-2017-02-02.sp150">

               <speaker>GOSPA____:</speaker>

               <p>Hvala lepa. V bistvu težko kaj dosti pove od tega. Ta zakon o tonaži je sicer
               pripravilo Ministrstvo za finance. Namenjeno je bilo temu, da se v bistvu spodbudi
               razne ladjarje, da pljujejo pod nacionalno zastavo. Ker pa imamo pa mi pač v
               Sloveniji samo eno tako podjetje, ki se ukvarja s tovrstnim poslom, je pomoči v
               preteklosti že kar nekaj dobila. In sedaj pa nekako nima tega pretovora, nima, bom
               rekla, sploh mase, da lahko dobi kakršnokoli davčno olajšavo za ta namen. To je
               odvisno od posla. Imamo pa shemo potrjeno praktično do konca leta 2018. Tako, da če
               se jim bo obrnil kej v poslu, bodo seveda lahko deležni spet tovrstnih olajšav.</p>
            </sp>
            <sp xml:id="SDT7-OZFIMP-redna-33-2017-02-02.sp151">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Ni več razpravljavcev, zato ugotavljam, da se je Odbor za finance in monetarno
               politiko seznanil s 17. Poročilom o državnih pomočeh v Sloveniji za leto 2013, 2014
               in 2015, ki ga je Vlada predložila Državnemu zboru na podlagi 10. člena Zakona o
               spremljanju državnih pomoči.</p>
               <p>Se zahvaljujem za predstavitev in odgovore na vprašanja.</p>
               <p>S tem zaključujem to točko dnevnega reda.</p>
               <p>In prehajamo na <title>3. TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PREDLOGA DIREKTIVE SVETA O SPREMEMBI DIREKTIVE 2006/112/ES IN DIREKTIVE
                  2009/132/ES V ZVEZI Z NEKATERIMI OBVEZNOSTMI DAVKA NA DODANO VREDNOST ZA
                  OPRAVLJANJE STORITEV IN PRODAJO BLAGA NA DALJAVO.</title> Gradivo k tej točki in tudi
               k naslednjim do konca dnevnega reda, se pravi do točke 13, smo prejeli od Vlade na
               podlagi prvega odstavka 4. člena Zakona o sodelovanju med Državnim zborom in Vlado v
               zadevah Evropske unije. Se pravi, predlagatelj vseh naslednjih točk dnevnega reda je
               Vlada Republike Slovenije. Odbor bo kot matično delovno telo to in tudi vse naslednje
               točke obravnaval na podlagi drugega odstavka  154.h člena Poslovnika Državnega zbora. Svoje
               poročilo bo posredoval pristojnemu odboru, torej Odboru za zadeve Evropske unije.
               Poslovniško določen rok za vložitev amandmajev matičnega delovnega telesa najkasneje
               dva dni pred sejo pristojnega odbora. K tej točki so bili povabljeni predstavniki
               Ministrstva za finance. Prosila bi državnega sekretarja za kratko obrazložitev, pa
               prosim, če se strinjate, da opravimo obrazložitev vseh desetih stališč Republike
               Slovenije do predloga direktiv sveta skupaj, potem pa bomo razpravo in glasovanje
               opravili za vsako stališče posebej. Prosim, res kratko, bomo potem raje v razpravi,
               če bo kakšno vprašanje, boste odgovoril še na vprašanje.</p>
               <p>Izvolite.</p>
            </sp>
            <sp xml:id="SDT7-OZFIMP-redna-33-2017-02-02.sp152">

               <speaker>TILEN BOŽIČ:</speaker>

               <p>Dobro. Hvala za besedo.</p>
               <p>Bom skušal to tako združiti kot ste predlagali. Bi nekako razdelil uvodoma to na par
               sklopov, smiselnih, tako kot se zadeve dopolnjujejo. Se pravi, kar se tiče prvih treh
               stališč, kot DDV paket, potem naslednjega, so ti tudi sicer s področja DDV, vendar če
               poenostavim, da poimenujem mogoče nekako e-knjig. Potem imamo dva, ki nekako
               sovpadata skupaj s področja obdavčitve pravnih oseb, se pravi, skupne davčne osnove.
               Potem imamo enega, ki se ukvarja z reševanjem dvojnega obdavčenja, potem pa so še
               štiri stališča, ki se nanašajo na, gre nekako za en tak bolj celovit paket za
               izboljšanje odpornosti bank v odzivu nekako na te razmere, ki smo jim bili priča
               zaradi zadnje recesije. Tako, da če grem k 3. točki, predlog direktive, spreminja
               tako imenovano DDV direktivo in direktivo, ki določa oprostitve pri uvozu, v delu, ki
               poenostavljajo DDV obveznosti pri čezmejnem e-poslovanju. Glavni cilj predloga je
               odpravljanje ovir pri čezmejnem poslovanju. Pri izpolnjevanju DDV obveznosti ter
               zagotoviti nekako nevtralnost DDV sistema tako, da se omogočijo enaki pogoji
               poslovanja vsem podjetjem. Republika Slovenija podpira ta prizadevanja za zmanjšanje
               upravnih bremen pri čezmejnem poslovanju in tudi sprejem ukrepov, ki zagotavljajo
               nemoteno delovanje notranjega trga konkurenčnosti podjetje EU in učinkovito
               obdavčevanje o digitalnem gospodarstvu. Izpostavil bi nekatere ključne predloge.
               Zagotovo velja omeniti popravne mini VEM sistema, ki v tem primeru se odpravljajo
               določene aktivnosti. Velja omeniti tudi, da se bo tale mini VEM širil, predvidoma s
               1. 1. 2021, in če bo, se pravi, tudi ta predlog direktive sprejet, bo prenesena v
               Zakon o davku na dodano vrednost. Predlog prinaša poenostavitve in bo zagotovo
               pripomogel k vključitvi predvsem malih in srednjih podjetij v e-poslovanje ter
               zagotovil nevtralnost sistema DDV. To je posebej pomembno, tudi glede usmeritve, kot
               rečeno, z vidika Vlade, glede nato, da je treba na tem področju nekaj več narediti.
               Ta podjetja, mala in srednja, imajo težave pri dostopanju do tega trga zaradi
               administrativnih bremen, itn., in to gre za dobrodošlo rešitev, ki jo tudi iz tega
               razloga podpiramo in prosimo, če tudi vi podprete to stališče.</p>
               <p>Če gremo naprej, na 4. točko. Gre za spremembo Uredbe o pravnem sodelovanju in boju
               proti goljufijam na področju davka na dodano vrednost. Gre za DDV paket, ki
               posodablja DDV, v povezavi s tem e-poslovanjem in širi uporabo ponastanitvenega
               sistema na vse dobave blaga in storitev na daljavo. Tukaj notri je definirana recimo
               pravna podlaga za spremembo informacijskih rešitev, itn. In glede na to, da je tudi
               povezana s predhodno, menimo vladi, da bo predlog zagotovil ponastavitev obveznosti v
               zvezi z DDV, zato tudi prosimo, če tega podprete.</p>
               <p>Naprej, se pravi, vaša 5. točka dnevnega reda. Glede spremembe izvedbene direktive EU
               o določitvi izvedbenih ukrepov za direktivo o skupnem sistemu davka na dodano
               vrednost. Ta natančneje pojasnjuje kako naj se pravila iz direktive o DDV uporabljajo
               v praksi. Od 1. januarja 2015 se vse telekomunikacijske storitve, storitve oddajanja
               in elektronske storitve, ki se opravijo za končne potrošnike, so obdavčene v kraju
               prejemnika. Zavezanci lahko uporabljajo poenostavljeno shemo  mini vse na enem mestu, vendar morajo
               kot dokazilo o kraju prejemnika storitev pridobiti dva nenasprotujoča si dokaza.
               Tukaj gre za eno rešitev, ki še gre za dodatno recimo temu administrativno
               razbremenitev, da bo do višine 100 tisoč evrov si lahko pridobi zgolj eden dokaz. V
               stališču je zapisano, da Republika Slovenija seveda podpira Predlog za spremembo
               izvedbene uredbe, ki to poenostavlja za področje malih, srednjih in mikropodjetij,
               zato predlagam, da se tudi ta z vaše strani podpre.</p>
               <p>Če gremo na naslednjo točko se pravi vašo šesto. Na kratko glede te direktive, glede
               stopenj davka na dodatno vrednost, ki se uporabljajo za knjige, časopise in
               periodične publikacije. Trenutno pravila državam članicam dopuščajo, da obdavčujejo
               tiskane publikacije kot so knjige in časopisi po znižanih stopnjah o DDV v nekaterih
               primerih pa celo po znatno nizkih, nižjih stopnjah in ničelni stopnji. Obstoječega
               pravila iz tega pravila so izključene e-publikacije in tako je tudi pri nas. Iz
               e-publikacije imamo višjo stopnjo kot za druge publikacije tako, da v tem primeru bi
               se v skladu s tem predlogu lahko stopnja DDV za e-publikacije uskladile s stopnjami
               za tiskane publikacije, vendar to ne bo obvezno. Ob tem je Republika Slovenija
               zadržana do predloga v delu, ki uvaja tudi splošno možnost držav članic glede uporabe
               zelo nizkih, nižjih stopenj DDV, ki so nižje od sedaj nižjih to je 5 % vključno
               ničelne stopnje saj taka ureditev po našem mnenju predstavlja izjemo od temeljnega
               izhodišča sistema DDV, da se na notranjem trgu EU ne dobavlja blaga in storitev, ki
               ne bi bili obdavčeni z DDV. S tem v zvezi bi tudi prosili za vašo podporo.</p>
               <p>Če nadaljujemo z se pravi naslednjo vašo 7. točko. Gremo nekako za tiste dve bi
               predstavil seveda kot rečeno oboje skupaj. Trenutek. Predlog dveh direktiv Sveta obe
               sodita na področje skupnega urejanja obdavčitve dohodkov pravnih oseb. Kot misija je
               pripravila tokrat ločena predloga. Prvi, se pravi, Direktiva Sveta o skupni osnovi za
               davek od dohodkov pravnih oseb, ki v glavnem določa pravila za določitev skupne
               davčne osnove vključno z določenimi olajšavami in Direktivo o skupni konsolidirani
               osnovi za davek od dohodkov pravnih oseb. Ta ločen pristop je smiseln, ker se
               pričakuje, da bo tako lažje prišlo do realizacije, ker zagotovo bo se pravi možnost
               ločene obravnave prinaša nekaj več zaleta in možnosti, da se takšna rešitev sprejme.
               Skupna davčna osnova in konsolidacija bosta obvezni do družbe, ki bodo imele 750
               milijonov evrov skupnih konsolidiranih prihodkov. Če postavim to malo v perspektivo
               to pri nas pomeni za manj kot 10 podjetij. Posameznih stališč podrobneje ne bi kot
               ste rekli, da naj to na kratko predstavim. Vlada pa zagotovo seveda velja
               izpostaviti, da to podpira in predlaga, da se tudi ti dve stališč podpreta.</p>
               <p>Če gremo na naslednjo zadevo se pravi k vaši 9. točki – Predlog stališča Republike
               Slovenije do Predloga Direktive Sveta o mehanizmih za reševanje sporov glede dvojnega
               obdavčevanja v Evropski uniji. Gre tudi za dobrodošlo rešitev. S tem v zvezi, ko se
               pogovarjamo o dvojnem obdavčenju je zagotovo se pravi to prepoznano kot ena izmed
               poglavitnih ovir, ki negativno vpliva na čezmejno gospodarsko sodelovanje. Predlog
               Direktive o mehanizmih za reševanje sporov dvojnega obdavčevanja v Evropski uniji, ki
               predstavlja eno do pobud Evropske komisije za vzpostavitev pravičnega in učinkovitega
               sistema obdavčite dohodkov pravnih oseb v EU. Mehanizmi za reševanje sporov se pravi
               takšni mehanizmi že obstajajo. Tukaj gre pa vseeno za eno dobrodošlo novost. Če ga
               nekako na kratko povzamem. Gre za postopek, ki bo sestavljen iz treh faz. Gre za fazo
               pritožbe, se pravi, tisti zavezanec se lahko pritoži pri recimo dveh državah. Nato
               sledi postopek medsebojnega dogovora in v kolikor v tej fazi ne dosežejo te dve
               državi ne dosežeta dogovora med seboj ta preide v fazo reševanja spora. V tem primeru
               se, potem preide v arbitražo oziroma neko alternativno varianto reševanja spora. Gre
               za zmanjšanje administrativne strokovne obremenitve podjetij. Zagotovo pa tudi na
               ravni pristojnih organov se bo  tukaj zmanjšalo tako morebitne zamude, ker so te postopki
               sorazmerno dolgotrajni tudi, zaradi zahtevnosti. Druga zadeva pa bodo tudi omogočali
               znižanje stroškov vodenja teh postopkov. Republika Slovenija mi podpiramo se pravi
               vzpostavitev učinkovitejših mehanizmov tudi podpiramo to, da so ti obvezni, ker se s
               tem dviguje pravna varnost zavezancev, da nekako prej pridejo do tiste svoje pravice.
               Zavzemali se bomo za tiste rešitve, ki bodo manj administrativno obremenjujoče in ki
               jih bo mogoče tudi ustrezno prenesti v našo nacionalno zakonodajo, ker kot rečeno
               določeni mehanizmi obstajajo tudi v mednarodnih pogodbah itd., in tudi so v naši
               zakonodaji. Tudi ta predlog predlagamo oziroma prosimo, da ga podprete.</p>
               <p>Naslednja točka. Sedaj gremo že na področje bank in gre za direktivo v zvezi z
               izvzetimi subjekti, mešanimi finančnimi holdingi, prejemki v nadzorniškimi ukrepi in
               pooblastili ter ukrepi za ohranitev kapitala. Predlog predstavlja enega izmed
               elementov celovitega paketa reform za nadaljnje izboljšanje odpornosti bank v
               Evropski uniji. Cilj je dokončati regulativni program za obdobje po krizi pri čemer
               bi poskrbeli, da regulativni okvir obravnava vse preostale izzive v zvezi s finančno
               stabilnostjo hkrati pa tudi zagotavlja, da bodo lahko banke še naprej podpirale
               realni sektor gospodarstva. Predlog, ki ga imate pred seboj predstavlja enega izmed
               elementov dokončanja reforme v okviru krepitve odpornosti bank na prihodnje pretrese.
               Poglavitne rešitve gre za 6. točk. Na kratko. Prva je dodatni kapitalski zahteve in
               smernice v okviru nadzora. Druga sprememba glede poročanja in razkritij z namenom
               zmanjšanja administrativnih breme. Ker kot veste v zadnjem času so predvsem
               nesorazmerno naraščala se pravi poročevalske zahteve lahko bi rekli nekako predvsem
               po kvantiteti, sedaj se pogovarjamo tudi o kvaliteti in obsegu in smiselnosti tega.
               Kot tretje – omejitev procesa nadzorniškega pregledovanja in vrednotenja za namene
               mikrobonitetnega nadzora. Četrta rešitev predvideva uvedbo avtorizacije za finančne
               holdinge in mešane finančne holdinge v okviru bonitetnega okvira EU skupaj z
               nadzorniškimi pooblastili. Kot peto naj izpostavim uvedbo mestnega obvladujočega
               podjetja v Evropski uniji, s katerim bi se povezalo dve ali več instituciji
               ustanovljenih v EU, ki imajo matično podjetje v tretji državi. Na ta način bi se
               seveda olajšalo izvajanje mednarodno dogovorjenih standardov za zagotavljanje
               zadostnih kapacitet za pokrivanje izgub, za globalno sistemske institucije, ki nimajo
               sedeža v EU. Šestič, gre za revizije politike prejemkov. Opravljena je bila raziskava
               Evropske komisije, ki je ugotovila določene pomanjkljivosti in te se sedaj
               odpravljajo. Vlada seveda podpira prizadevanja za dokončno vzpostavitev vseh
               elementov potrebnih za učinkovito delovanje bančne unije in v tem oziru todi
               prizadevanja za zagotovitev ukrepov, ki bi okrepili odpornost bančnega sektorja in
               zmanjšali njegova tveganja. Prav tako Vlada pri teh prizadevanjih podpira tudi načela
               sorazmernosti in manjše obremenitve za manjše in manj kompleksne institucije, zato
               predlagamo ali prosimo, če lahko to stališče podprete.</p>
               <p>Gremo naprej k vaši 11. točki. Glede direktive v zvezi s sposobnostjo kreditnih
               institucij investicijskih podjetij za pokrivanje izgub in dokapitalizacijo. Temeljno
               orodje novega okvira za reševanje bank v težavah je instrument za reševanje sredstev
               upnikov, ki vključuje odpis dolga ali konverzijo dolžniških terjatev ali drugih
               obveznosti v lastniški kapital po predhodno določenem vrstnem redu. Instrument za
               reševanje bank s sredstvi upnikov se lahko uporabi za pokrivanje izgub banke, ki
               propada ali bo verjetno propadala in njeno notranjo dokapitalizacijo, da se ponovno
               vzpostavi uspešno poslovanje take institucije. Da bo instrument za reševanje bank s
               sredstvi upnikov mogoče uporabiti direktiva sanacije in reševanju bank določa, da
               mora banka stalno zagotavljati kapital in kvalificiranje obveznosti najmanj v obsegu,
               ki ji ga je določil organ za reševanje. Gre za tako imenovani standard MREL pomeni
               kratico za angleško poimenovanje standarda to je <q>"Minimum reguirement for Own Funds
               and Eligible Liabilities"</q>. Vendar je na mednarodni ravni sprejet še eden podoben
               standard. Gre za predlog Odbora za finančno stabilnost na ravni G20. Bil je sprejet
               novembra 2015.  Govorimo
               o standardu, ki ureja to, da morajo inštitucije razpolagati z zadostnimi
               kvalificiranimi obveznostmi, ki bodo v primeru večjih finančnih težav banke zadoščali
               za kritje izgub oziroma njeno dokapitalizacijo. To je ta tako imenovani TLAC. Predlog
               direktive se zato nanaša na potrebne spremembe o sanaciji in reševanju bank, da se
               zagotovita oba predhodno navedena cilja Evropske komisije. Prav tako, glede na to, da
               gre v smeri tistega, ko sem že prej povedal, da se zavzemamo, da bi ta sistem postal
               bolj robusten, da tudi to podprete.</p>
               <p>Naslednja točka, vaša 12. točka, se pravi glede Direktive v zvezi z razvrstitvijo
               nezavarovanih dolžniških instrumentov v primeru insolventnosti. Tudi v tem primeru se
               s predlagano direktivo zasleduje cilj prenosa standarda glede skupne sposobnosti
               pokrivanja izgub, ki ga je na predlog Odbora za finančno stabilnost, že prej
               omenjenega, do 20 sprejela november 2015. Tu gre v bistvu za spremembo 108. člena
               Direktive o sanaciji in reševanju bank, ki določa vrstni red poplačila obveznosti v
               primeru insolventnosti banke, in sicer način, da se uvede nova kategorija
               nezavarovanih navadnih terjatev iz naslova dolžniških vrednostnih papirjev in
               podobnih instrumentov, ki se bodo seveda tudi upoštevala pri presoji izpolnjevanja
               tega standarda. Glede na to, da gre tudi ta vsebina v primerljivi smeri, kot sem že
               prej omenil, tudi zato prosimo, če ji namenite podporo.</p>
               <p>Kot zadnjo, gre pa za točko, ki se navezuje na prej omenjeno 11. točko, gre za uredbo
               glede sposobnosti kreditnih institucij investicijskih podjetij za pokrivanje in
               dokapitalizacijo, se pravi, kot nekakšen dodatek, imamo direktivo na eni strani, ki
               to ureja, potem pa tudi uredbo. In glede na to, da gre za komplementarno oziroma isto
               rešitev, je tukaj ne bi ponovno predstavljal.</p>
               <p>V kolikor pa seveda, glede na to, da smo šli kar veliko zadev skozi in da je tukaj
               seveda tudi prisotna ekipa iz Ministrstva za finance za vsa ta področja, verjamem, da
               če imate kakršnokoli vprašanje bi vam na to tudi, seveda, z veseljem odgovorili.
               Hvala.</p>
            </sp>
            <sp xml:id="SDT7-OZFIMP-redna-33-2017-02-02.sp153">

               <speaker>PREDSEDNICA URŠKA BAN:</speaker>

               <p>Hvala lepa. Odpiram razpravo najprej k 3. točki. Izvolite, gospod Veber. Sedaj smo
               opravili, kot smo se člani odbora, na začetku sem vprašala ali se strinjamo z skupno
               obrazložitev vseh stališč skupaj, potem bomo pa glasovali in za razpravo k vsaki
               posamezni točki. Imamo pa sedaj na dnevnem redu stališča Republike Slovenije od 3. do
               13. <stage>/ oglašanje iz klopi/</stage> Želi kdo o 3. točki razpravljati? Ne.</p>
               <p>Potem dajem na glasovanje naslednji predlog mnenja: <q>"Odbor za finance in monetarno
               politiko podpira predlog stališča Republike Slovenije do predloga direktive sveta o
               spremembi direktive 2006/112/ES in direktive 2009/132/ES v zvezi z nekaterimi
               obveznostmi davka na dodano vrednost za opravljanje storitev in predajo blaga na
               daljavo, ki ga je predložila Vlada in predlaga pristojnemu Odboru za zadeve EU, da
               predlog stališča sprejme."</q> Glasujemo.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog mnenja sprejet.</p>
               <p>Predlagam še poročevalko na seji pristojnega delovnega telesa, poslanka Vlasta Počkaj
               za vsa stališča, ki jih bomo še obravnavali je članica Odbora za zadeve EU, če se
               strinjate? V redu.</p>
               <p>S tem zaključujem to točko dnevnega reda.</p>
               <p>Prehajamo na <title>4. TOČKO DNEVNEGA REDA,</title> gre za <title>PREDLOG STALIŠČA REPUBLIKE SLOVENIJE DO PREDLOGOV UREDBE SVETA O SPREMEMBI
               UREDBE EU, ŠT. 904/2010, O UPRAVNEM SODELOVANJU IN BOJU PROTI GOLJUFIJAM NA PODROČJU
               DAVKA NA DODANO VREDNOST.</title>
               </p>
               <p>Želi kdo razpravljati o tem stališču? V kolikor ne, dajem na glasovanje naslednji
               predlog mnenja: <q>"Odbor za finance in monetarno politiko podpira predlog stališča
               Republike Slovenije do predloga uredbe Sveta o spremembi uredbe EU, št. 904/2010, o
               upravnem sodelovanju in boju proti goljufijam na področju davka na dodano vrednost,
                   ki ga je
               predložila Vlada in predlaga pristojnemu Odboru za zadeve Evropske unije, da predlog
               stališča sprejme."</q> Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je bilo mnenje sprejeto.</p>
               <p>S tem zaključujem 4. točko.</p>
               <p>In prehajamo na <title>5. TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PREDLOGA IZVEDBENE UREDBE SVETA O SPREMEBMI IZVEDBENE UREDBE, ŠT.282/2011, O
                  DOLOČITVI IZVEDBENIH UKREPOV ZA DIREKTIVO 2006/112/ES O SKUPNEM SISTEMU DAVKA NA
                  DODANO VREDNOST.</title> Želi kdo razpravljati? V kolikor ne, predlagam, da odločamo
               o naslednjem predlogu mnenja: <q>"Odbor za finance in monetarno politiko podpira Predlog
               stališča Republike Slovenije do predloga izvedbene uredbe sveta o spremembi izvedbene
               uredbe, št. 282/2011, o določitvi izvedbenih ukrepov za direktivo 2006/112/ES o
               skupnem sistemu davka na dodano vrednost, ki ga je predložila Vlada in predlaga
               pristojnemu odboru za zadeve Evropske unije, da predlog stališča sprejme."</q> Glasujemo. </p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Ugotavljam, da je bilo mnenje sprejeto.</p>
               <p>S tem zaključujem 5. točko dnevnega reda.</p>
               <p>In prehajamo na <title>6. TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PREDLOGA DIREKTIVE SVETA O SPREMEMBI DIREKTIVE 2006/112/ES GLEDE STOPENJ DAVKA NA
                  DODANO VREDNOST, KI SE UPORABLJAJO ZA KNJIGE, ČASOPISE IN PERIODIČNE PUBLIKACIJE.</title> Želi kdo razpravljati? V kolikor ne, glasujemo o predlogu... Bom še prebrala,
               se opravičujem. Predlog mnenja o katerem bomo glasovali: <q>"Odbor za finance in
               monetarno politiko podpira Predlog stališča Republike Slovenije do predloga direktive
               sveta o spremembi direktive 2006/112/ES glede stopenj davka na dodano vrednost, ki se
               uporabljajo za knjige, časopise in periodične publikacije, ki ga je predložila Vlada
               in predlaga pristojnemu Odboru za zadeve Evropske unije v predlog stališča sprejme."</q>
               Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage> Še enkrat glasujem.</p>
               <p>Ugotavljam, da je bilo mnenje sprejeto.</p>
               <p>S tem zaključujem 6. točko.</p>
               <p>Prehajamo na <title>7. TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PREDLOGA DIREKTIVE SVETA O SKUPNI KONSOLIDIRANI OSNOVI ZA DAVEK OD DOHODKOV
                  PRAVNIH OSEB.</title>
               </p>
               <p>Izvolite, gospod Veber, imate besedo.</p>
            </sp>
            <sp xml:id="SDT7-OZFIMP-redna-33-2017-02-02.sp154">

               <speaker>JANKO VEBER (PS SD):</speaker>

               <p>Hvala za besedo.</p>
               <p>Imam sicer kot 7. točko, predlog stališča direktive sveta glede stopnje davka na
               dodano vrednost, ki se uporablja za knjige, časopise in periodične publikacije.</p>
            </sp>
            <sp xml:id="SDT7-OZFIMP-redna-33-2017-02-02.sp155">

               <speaker>PREDSEDNICA URŠKA BAN:</speaker>

               <p>To točno smo ravnokar že zaključili, ker smo na začetku današnje seje izglasovali
               umik 1. točke, to je bil Predlog o spremembi zakona o DDV in sem že takrat povedala,
               da točke ustrezno preštevilčijo. Nimamo štirinajst točk, ampak jih imamo
               trinajst.</p>
            </sp>
            <sp xml:id="SDT7-OZFIMP-redna-33-2017-02-02.sp156">

               <speaker>JANKO VEBER (PS SD):</speaker>

               <p>Hvala za to pojasnilo, čeprav sem ga spregledal, ampak generalno bi pa vseeno dal
               tudi k tej novi točki eno ugotovitev. Torej, Državni zbor bo moral resno razmisliti o
               tem, da se tudi primerneje organizira za obravnavo EU predpisov. Ocenjujem, da vsaj
               na takšnem nivoju kot imamo Zakonodajno-pravno službo za nacionalno zakonodajo, bi
               potrebovali vsaj en tak obseg tudi za evropsko zakonodajo, v kolikor bi želeli
               oblikovati svoja stališča na način, da smo kreator teh zakonskih predlogov.
               Nenazadnje imamo možnost tudi preden se postopek sprejemanja direktive ali uredbe
               začne, pravzaprav da tudi kot parlament rumeni karton in s tem izrazi zelo jasno
               stališče Republike Slovenije do posameznega področja.</p>
               <p>V tej situaciji kakršni smo, imamo zelo malo možnosti za to in zato je veliko
               zaupanje do Vlade, ki nas tudi po Zakonu  o delovanju Vlade in Državnega zbora pri zadevah EU,
               zastopa pravzaprav kot državo v teh postopkih v Evropski uniji. In samo eno
               vprašanje. Glede na to, da smo pred kratkim imeli na Odboru za kmetijstvo zelo resno
               razpravo glede uveljavljanja ponorov, torej ena najbolj gozdnatih držav, ki po tej
               direktivi, ki se pripravlja, nimaš možnosti uveljavljati ponorov, razen, če greš v
               pogozdovanje, kar je pri nas nepotrebno, ker imamo že tako 60 % površine zaraščene z
               gozdom. Ali obstaja v tem paketu, ki ga danes obravnavamo tukaj, kakršnakoli
               nevarnost, da bi katere od večjih držav članic eksplicitno poskušale uveljaviti svoj
               pogled na škodo malih držav članic, tudi pri tej točki in pri vseh teh, ki jih danes
               obravnavamo. Ali Ministrstvo za finance ocenjuje, da obstaja kje takšna
               nevarnost?</p>
            </sp>
            <sp xml:id="SDT7-OZFIMP-redna-33-2017-02-02.sp157">

               <speaker>PREDSEDNICA URŠKA BAN:</speaker>

               <p>Hvala lepa. Izvolite. Gospod Tilen Božič, imate besedo.</p>
            </sp>
            <sp xml:id="SDT7-OZFIMP-redna-33-2017-02-02.sp158">

               <speaker>TILEN BOŽIČ:</speaker>

               <p>Bom probal na tak način nekako odgovoriti.</p>
               <p>Gre za naslednjo zadevo. Namreč ste seznanjeni, da predvsem, ko se pogovarjamo z
               rešitvami s področja davkov, te rešitve zelo pogosto naletijo na nek zid in ne pride
               do realizacije teh rešitev. Lahko omenimo, ne vem, davek na finančne transakcije,
               sedaj recimo tale skupna davčna osnova, ko govorimo o davku o dohodku pravnih oseb,
               ste jo enkrat že imeli, recimo leto 2011 je bilo tisto, ki je bilo zanimivo za to in
               dejansko pride v situacijo, ko takšne rešitve brez soglasja ne gredo skozi, ravno
               zaradi tega tako redko uspejo priti neke, dajmo reči temu prebojne rešitve na tem
               področju do realizacije. Tudi s tega razloga se potem nekaj neuspeli predlogi, ki
               prej morda, se pravi, se ne da po neki običajni proti proti do rešitev, se jih potem
               nekako skuša, ne vem, danem imamo primer enega, ki se je razdelil na dva, samo zaradi
               tega, da se proba po fazah priti do konca z vidikov davka od dohodkov pravnih oseb.
               Imamo nekatere druge, ki tečejo sočasno različne želje in se potem vidi, po eni
               strani trajen sistem na področju DDV, po drugem sočasno recimo lahko temu rečemo
               skoraj sočasno v postopku dodatne izjeme za tiste začasne rešitve, ki so notri. Tako,
               da tukaj jaz mislim, da te nevarnosti v kolikor mi to dosledno spremljamo, kar jaz
               lahko rečem, da Vlada vsaj kar se tiče naših točk, zagotovo se to spremlja, pa to
               velja tudi za druga ministrstva, zelo dosledno, mislim da te bojazni ni. Je pa res,
               se pravi, če se pogovarjamo pa o tem kakšne interese ima kakšna država, kakšne po
               drugi strani tudi neko težo ima, zagotovo je lahko to v nekem trenutku za manjšo
               državo deficit, ampak ravno zaradi tega načina kako se taki predpisi sprejemajo,
               imamo mi to eno karto v rokavu, ki nam omogoča, da tiste zadeve, ki bi bile morda za
               nas škodljive, se jih lahko tudi ustrezno, ne vem, se sestavimo v neko koalicijo in
               to uspešno tudi zavrnemo. To je nek splošen odgovor, ampak načeloma mislim, da
               odgovarja na tisto kar je vas zanimalo.</p>
               <p>Ali se da tako zadevo, ki bi bila morebiti škodljiva za Republiko Slovenijo,
               ustaviti, in se jo da.</p>
            </sp>
            <sp xml:id="SDT7-OZFIMP-redna-33-2017-02-02.sp159">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Ni več razpravljavcev, zato predlagam glasovanje o naslednjem predlogu mnenja: <q>"Odbor
               za finance in monetarno politiko podpira Predlog stališča Republike Slovenije do
               Predloga direktive sveta o skupni konsolidirani osnovi za davek od dohodkov pravnih
               oseb, ki ga je predložila Vlada in predlaga pristojnemu Odboru za zadeve Evropske
               unije, da predlog stališča sprejme."</q> Glasujemo.</p>
               <p>Kdo je za? <stage>(13 članov.)</stage> Kdo je proti? <stage>(Nihče.)</stage></p>
               <p>Ugotavljam, da je mnenje sprejeto.</p>
               <p>Prehajamo na <title>8. TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PREDLOGA DIREKTIVE SVETTA O SKUPNI OSNOVI ZA DAVEK OD DOHODKOV PRAVNIH OSEB.</title>
               Želi kdo razpravljati?</p>
               <p>Ja. Izvolite, gospod Šircelj, imate besedo.</p>
            </sp>
            <sp xml:id="SDT7-OZFIMP-redna-33-2017-02-02.sp160">

               <speaker>MAG. ANDREJ ŠIRCELJ (PS SDS):</speaker>

               <p>Prej je bilo rečeno o tem, kako dejansko poteka delo v Evropski komisiji in kako
               pride do teh direktiv, vsaj malo. Mene zanima, koliko podjetij v Sloveniji bo
               plačevalo davek po tej direktivi, če sploh kakšno? Pa, če je  morda kakšna rešitev tudi za Slovenijo. Ali bo
               kakšno podjetje plačevalo davek po tej rešitvi?</p>
            </sp>
            <sp xml:id="SDT7-OZFIMP-redna-33-2017-02-02.sp161">

               <speaker>PREDSEDNICA URŠKA BAN:</speaker>

               <p>Hvala lepa. Izvolite, gospod Božič.</p>
            </sp>
            <sp xml:id="SDT7-OZFIMP-redna-33-2017-02-02.sp162">

               <speaker>TILEN BOŽIČ:</speaker>

               <p>Ja, v kolikor bi bila taka rešitev, se pravi uzakonjena oziroma bo prišla v
               realizacijo, mi imamo sedaj podatke glede na to, da je 2016 ravno se zaključilo, še
               ni podatkov za družbe, ampak za 2015 pa imamo podatke, družb je, se pravi nekaj čez
               100.000 je zavezancev za davek od dohodka pravnih oseb. Od tega je 9 takšnih, ki bi
               dejansko presegali tisto mejo prihodkov 750 milijonov evrov. In za njih bi bil seveda
               v ta sistem konsolidirane davčne osnove obvezen. Imamo pa potem še druge, se pravi
               tisto opcijsko, če gledamo, imamo pa še kar nekaj družb med tistimi 100, pa 750
               milijoni. Tu je bila neka ocena, se pravi 19 družb bi bilo še takšnih. Nekatere
               rešitve mi, lahko temu rečemo, že poznamo, imamo v naši zakonodaji, ampak tu bi bile
               vseeno na nekoliko drugačen način pripravljene. In, recimo, ko govorimo o olajšavi za
               investiranje, za investiranje, recimo, raziskave in razvoj, smo tu tudi eno
               preliminarno oceno naredili, je bilo ravno za raziskave in razvoj ocenjen izpad na
               približno nekaj nad 6 milijonov evrov. To so tiste nekako številke s katerimi
               trenutno razpolagamo. Je pa po drugi strani seveda predvideno, da bi te družbe ravno
               zaradi nekako enotnega pristopa in obravnave lahko lažje poslovali, imeli nekaj manj
               stroškov z administriranjem, tudi naši organi upravni, nekaj manj stroškov s tem in
               gre to nekako v tisti smeri, ko se tudi EU zavzema za neko rast, rast zaposlovanja,
               dvig investicij in tako naprej.</p>
            </sp>
            <sp xml:id="SDT7-OZFIMP-redna-33-2017-02-02.sp163">

               <speaker>PREDSEDNICA URŠKA BAN:</speaker>

               <p>Izvolite, gospod Šircelj.</p>
            </sp>
            <sp xml:id="SDT7-OZFIMP-redna-33-2017-02-02.sp164">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa. Sedaj, če sem razumel prav državnega sekretarja, potem to pomeni seveda,
               da teh 9 družb, ki bodo morale obvezno obračunati davek na podlagi te direktive, ki
               je sedaj direktiva, potem bo postala najbrž zakon, ne bo koristilo olajšav za znanost
               oziroma za raziskave in razvoj, če sem to prav razumel. In zaradi tega bo 6 milijonov
               manjka. Sem prav razumel? Ali ste tako povedali? Potem te družbe dejansko ne bodo
               mogle koristiti olajšave za raziskave in razvoj, ki pa je v nacionalnem predpisu. Te
               olajšave so v nacionalnem predpisu, v slovenskem predpisu. Ali vi vidite kakšno
               prednost v tem za slovenske družbe? Če Vlada vidi kakšno prednost v tem <stage>/
               nerazumljivo/</stage> bodo mogle te družbe koristiti olajšave za raziskave in razvoj, pa
               najbrž tudi drugih olajšav, ki jih imajo. Vi ste omenili 6 milijonov. Se pravi, da je
               6 milijonov, ampak v čem vidite prednost za Slovenijo, da bodo te družbe obračunavale
               ta davek po sedaj neki drugi davčni osnovi, neki drugi direktivi in tako naprej. Če
               vidite prednost? Vi ste omenili, poglejte, jaz v to zmanjšanje administracije in tako
               naprej ne verjamem. Tako, da to pustimo, gospod državni sekretar. To je za pravljice
               za koga drugega. Tu ne bo nič, tu bo več administracije, da smo si na jasnem, ker to
               so multinacionalke, ki imajo podjetja v davčnih oazah, za katere je Evropska komisija
               in Evropski parlament ne moreta se postaviti katere so sploh davčne oaze. In pač
               kapital je tukaj premagal Evropsko komisijo, pa komisarja, pa predsednika Evropske
               komisije, ker pač kapital izgleda tako močan, da ni niti postavil tega. In sedaj bodo
               te multinacionalke po neki novi davčni osnovi obračunavale davek v eni izmed držav
               EU, če ne bodo tega davka obračunavale ali neobračunavale v davčnih oazah, to, kar
               itak delajo. Mene zanima, pa da grem nazaj, ta komentar je bil sedaj mimogrede, ker
               to je škandal, da Evropska komisija ne more narediti spiska držav, ki predstavljajo
               davčne oaze. To je prvovrstni škandal. Pa pojdiva na prednosti, ki jih bodo imele teh
               8 ali 9 podjetij.
               </p>
            </sp>
            <sp xml:id="SDT7-OZFIMP-redna-33-2017-02-02.sp165">

               <speaker>PREDSEDNICA URŠKA BAN:</speaker>

               <p>Hvala lepa. Izvolite, gospod Božič.</p>
            </sp>
            <sp xml:id="SDT7-OZFIMP-redna-33-2017-02-02.sp166">

               <speaker>TILEN BOŽIČ:</speaker>

               <p>Hvala za besedo. Tista številka, ki sem jo prej povedal, tam okoli 6 milijonov evrov
               gre za razliko v tem koliko bodo dejansko oni na koncu bi plačali manj davka glede na
               trenutno situacijo. Zakaj? Zaradi tega, ker mi imamo v svoji zakonodaji olajšav za
               raziskave in razvoj in imamo olajšave za investiranje. V tem predlogu, ki je tu notri
               sta predvideni, sicer ne na tak način, ampak primerljivi rešitvi, lahko rečemo. In ko
               smo to dali skupaj in izračunali smo ugotovili, da bi tem družbam ostalo toliko več
               denarja.</p>
               <p>Omenili ste glede davčnih oaz in tega spiska, ja, to je nerodna, po mojem, nekoliko
               epizoda za EU. Jaz upam, da bodo to čim prej sanirali in ta seznam držav ga tudi
               sproducirali. Nenazadnje mi, kot Republika Slovenija tak seznam imamo, se pravi neko
               sivo listo. Drugače pa glede davka, se pravi s temi predlogi, tu bom posredno
               odgovoril še na eno drugo vprašanje, ki ste ga vmes postavili, se ne, recimo, določa
               enotna davčna stopnja za celo EU, to ostaja v domeni držav članic, pri čemer se pa
               določa algoritem oziroma formula, na podlagi katere bo, na podlagi sredstev, prometa,
               zaposlenih in tako naprej, možno izračunati koliko davčne osnove seveda se pripiše
               posamezni juris dikciji in potem ta tudi nekako obdavči oziroma nek delež davka
               odpade nanjo, pri čemer se je na juris dikcija imenuje nekako za matično oziroma za
               vodilno, ostale pa potem tem sledijo.</p>
               <p>Upam, da sem s tem odgovoril na ta vprašanja. Neposredno, se pravi, korist
               preračunano na to, kar je sedaj predlog bi bila dejansko za družbe 6 milijonov
               evrov.</p>
            </sp>
            <sp xml:id="SDT7-OZFIMP-redna-33-2017-02-02.sp167">

               <speaker>PREDSEDNICA URŠKA BAN:</speaker>

               <p>Predlagam, da glasujemo o naslednjem predlogu mnenja: <q>"Odbor za finance in monetarno
               politiko podpira predlog stališča Republike Slovenije do predloga direktive sveta o
               skupni osnovi za davek od dohodkov pravnih oseb, ki ga je predložila Vlada in
               predlaga pristojnemu Odboru za zadeve EU, da predlog stališča sprejme."</q>
               Glasujemo.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da je mnenje sprejeto.</p>
               <p>Prehajamo na <title>9. TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PREDLOGA DIREKTIVE SVETA O MEHANIZMIH ZA REŠEVANJE SPOROV GLEDE DVOJNEGA
                  OBDAVČENJA V EVROPSKI UNIJI.</title> Želi kdo razpravljati? V kolikor ne, predlagam,
               da glasujemo o naslednjem predlogu mnenja: <q>"Odbor za finance in monetarno politiko
               podpira predlog stališča Republike Slovenije do predloga direktive sveta o mehanizmih
               za reševanje sporov glede dvojnega obdavčenja v EU, ki ga je predložila Vlada in
               predlaga pristojnemu Odboru za zadeve EU, da predlog stališča sprejme."</q>
               Glasujemo.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je mnenje sprejeto.</p>
               <p>Prehajamo na <title>10. TOČKO DNEVNEGA REDA – PREDLOG STALIŠČE REPUBLIKE SLOVENIJE DO
                  PREDLOGA DIREKTIVE EVROPSKEGA PARLAMENTA IN SVETA O SPREMEMBI DIREKTIVE 2013/36/EU
                  V ZVEZI Z IZVZETIMI SUBJEKTI, FINANČNIMI HOLDINGI, MEŠANIMI FINANČNIMI HOLDINGI,
                  PREJEMKI, NADZORNIŠKIMI UKREPI IN POOBLASTILI TER UKREPI ZA OHRANITEV KAPITALA.</title> Ni razpravljavcev, zato predlagam, da glasujemo o naslednjem mnenju: <q>"Odbor za
               finance in monetarno politiko podpira predlog stališča Republike Slovenije do
               predloga direktive Evropskega parlamenta in sveta o spremembi direktive 2013/36/EU v
               zvezi z izvzetimi subjekti, finančnimi holdingi, mešanimi finančnimi holdingi,
               prejemki, nadzorniškimi ukrepi in pooblastili ter ukrepi za ohranitev kapitala, ki ga
               je predložila Vlada in predlaga pristojnemu Odboru za zadeve EU, da predlog stališča
               sprejme."</q> Glasujemo.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je mnenje sprejeto.</p>
               <p>S tem zaključujem 10. točko dnevnega reda.</p>
               <p>Prehajamo na <title>11. TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PREDLOGA DIREKTIVE EVROPSKEGA PARLAMENTA IN SVETA O SPREMEMBI DIREKTIVE 2014/59/EU
                  V ZVEZI S SPOSOBNOSTJO KREDITNIH INSTITUCIJ IN INVESTICIJSKIH PODJETIJ ZA
                  POKRIVANJE IZGUB IN DOKAPITALIZACIJO TER O SPREMEMBI DIREKTIVE</title>
                   <title>98/26/ES,
                  DIREKTIVE 2002/47/ES, DIREKTIVE 2012/30/EU, DIREKTIVE 2011/35/EU, DIREKTIVE
                  2005/56/ES, DIREKTIVE 2004/25/ES IN DIREKTIVE 2007/36/ES.</title>
               </p>
               <p>Kdo želi razpravljati? Ja, izvolite, gospod Šircelj.</p>
            </sp>
            <sp xml:id="SDT7-OZFIMP-redna-33-2017-02-02.sp168">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa.</p>
               <p>Tukaj so zdaj direktive o dokapitalizacijah finančnih institucij in direktive o
               kritju izgub in tako naprej. Me zanima, če ima Ministrstvo za finance izračunano, če
               nas to kaj stane, davkoplačevalce v povezavi s tem, da gre tukaj, recimo da
               lastništvo teh finančnih institucij ostane takšno, kakršno imamo danes.</p>
            </sp>
            <sp xml:id="SDT7-OZFIMP-redna-33-2017-02-02.sp169">

               <speaker>PREDSEDNICA URŠKA BAN:</speaker>

               <p>Izvolite, gospod Božič, imate besedo.</p>
            </sp>
            <sp xml:id="SDT7-OZFIMP-redna-33-2017-02-02.sp170">

               <speaker>TILEN BOŽIČ:</speaker>

               <p>Vezano na to konkretno vprašanje, ne gre oziroma ne pričakuje se vpliv, iz enega
               razloga, in to je ta, da te rešitve se nanašajo na recimo globalne sistemsko pomembne
               banke. Mi, žal, ali pa na srečo, s takšno banko ne razpolagamo.</p>
            </sp>
            <sp xml:id="SDT7-OZFIMP-redna-33-2017-02-02.sp171">

               <speaker>PREDSEDNICA URŠKA BAN:</speaker>

               <p>Ni več razpravljavcev, zato predlagam, da Odbor za finance in monetarno politiko
               podpre predstavljeno stališče. Glasujemo.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da je mnenje sprejeto.</p>
               <p>Zaključujem 11. točko.</p>
               <p>Prehajamo na <title>12. TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PREDLOGA DIREKTIVE EVROPSKEGA PARLAMENTA IN SVETA O SPREMEMBI DIREKTIVE
                  2014/59/EU, EVROPSKEGA PARLAMENTA IN SVETA V ZVEZI Z RAZVRSTITVIJO NEZAVAROVANIH
                  DOLŽNIH INSTRUMENTOV V PRIMERU INSOLVENTNOSTI.</title>
               </p>
               <p>Ni razprave, zato predlagam, da Odbor za finance in monetarno politiko navedeno
               stališče podpre. Glasujemo.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je mnenje sprejeto.</p>
               <p>Zaključujem 12. točko.</p>
               <p>Prehajamo na <title>13. TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PREDLOGA UREDBE EVROPSKEGA PARLAMENTA IN SVETA O SPREMEMBI UREDBE ŠTEVILKA
                  806/2014 GLEDE SPOSOBNOSTI KREDITNIH INSTITUCIJ IN INVESTICIJSKIH PODJETIJ ZA
                  POKRIVANJE IZGUB IN DOKAPITALIZACIJO.</title>
               </p>
               <p>Ni razpravljavcev, zato predlagam, da Odbor za…</p>
               <p>Ja, izvolite, gospod Šircelj.</p>
            </sp>
            <sp xml:id="SDT7-OZFIMP-redna-33-2017-02-02.sp172">

               <speaker>MAG. ANDREJ ŠIRCELJ (PS SDS):</speaker>

               <p>Kot prej, ali imamo pri tej direktivi kakšno podjetje, ki ga bomo morali
               dokapitalizirati na podlagi te direktive ali tudi ni nobenega, takšne finančne
               institucije. Nimamo?</p>
            </sp>
            <sp xml:id="SDT7-OZFIMP-redna-33-2017-02-02.sp173">

               <speaker>PREDSEDNICA URŠKA BAN:</speaker>

               <p>Izvolite, gospod Božič.</p>
            </sp>
            <sp xml:id="SDT7-OZFIMP-redna-33-2017-02-02.sp174">

               <speaker>MAG. ANDREJ ŠIRCELJ (PS SDS):</speaker>

               <p>Nimamo, to se pravi, da bomo tukaj samo druge potem malo potlačili noter iz drugih
               držav.</p>
            </sp>
            <sp xml:id="SDT7-OZFIMP-redna-33-2017-02-02.sp175">

               <speaker>TILEN BOŽIČ:</speaker>

               <p>Ja, mislim, da jih ne bomo malo potlačili noter, ampak nekako v tej smeri. Gre za to,
               da vseeno skupaj poskušamo reševati to, da bo v prihodnje boljše. In ja, nimamo
               takšne institucije, ampak seveda sodelujemo, aktivno, kot se tudi od nas, pa mislim,
               da tudi Državni zbor od nas to pričakuje, tudi s takšnimi pobudami v zvezi.</p>
               <p>Hvala.</p>
            </sp>
            <sp xml:id="SDT7-OZFIMP-redna-33-2017-02-02.sp176">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Predlagam, da Odbor za finance in monetarno politiko podpre predlog stališča.
               Glasujemo.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog mnenja sprejet.</p>
               <p>S tem pa zaključujem 13. točko dnevnega reda in tudi 33. sejo Odbora za finance.</p>
               <p>Se vam zahvaljujem za udeležbo, razpravo in želim lep večer.</p>
               <p>Hvala lepa. <stage type="time">Seja se je končala 31. januarja 2017 ob 18.51.</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-KPDZ-redna-73-2016-10-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Kolegij predsednika Državnega zbora</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">7E0FF3B28E332C63C1258043002CC940</idno>
               <idno type="custom" subtype="day">22BF1930FAF51997C1258048003E8F12</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=22BF1930FAF51997C1258048003E8F12</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-KPDZ-redna-73-2016-10-10.KPDZ" n="73">
               <name>redna seja</name>
               <date when="2016-10-10"/>
            </setting>
         </settingDesc>
         <particDesc>
            <listOrg>
               <org xml:id="SDT7-KPDZ-redna-73-2016-10-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-KPDZ-redna-73-2016-10-10.KPDZ">
                        <orgName key="KPDZ">Kolegij predsednika Državnega zbora</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOLEGIJ PREDSEDNIKA DRŽAVNEGA ZBORA</stage>
            <stage type="session">73. seja</stage>
            <stage type="date">(10. oktober 2016)</stage>
            <stage type="chairman">Sejo je vodil dr. Milan Brglez, predsednik Državnega zbora. </stage>
            <stage type="time">Seja se je začela ob 12.02. </stage>
            <stage type="mag"/>


            <sp xml:id="SDT7-KPDZ-redna-73-2016-10-10.sp1">

               <speaker>PREDSEDNIK DR. MILAN BRGLEZ:</speaker>

               <p>Lahko začnemo.</p>
               <p>Spoštovane kolegice, spoštovani kolegi.</p>
               <p>Pričenjam 73. sejo Kolegija ter pozdravljam vse prisotne.</p>
               <p>Obveščam vas, da sem vam danes poslal gradivo k 2., 3. in 4. točki dnevnega reda.</p>
               <p>Glede nadomeščanja, najprej naj povem, da Poslansko skupino Desus predstavlja tokrat
               podpredsednik Državnega zbora gospod Primož Hainz in da so se opravičili v Poslanski
               skupini Nove Slovenije – krščanskih demokratov.</p>
               <p>Prehajamo na <title>1. TOČKO DNEVNEGA REDA</title> , to je <title>PREDLOG ZA OBRAVNAVO PREDLOGA ZAKONA PO SKRAJŠANEM POSTOPKU.</title>
               </p>
               <p>Predlog ste prejeli s sklicem seje Kolegija.</p>
               <p>Prehajam na obravnavo predloga, da se po skrajšanem postopku obravnava predlog zakona
               o spremembah in dopolnitvah zakona o Slovenskem državnem holdingu.</p>
               <p>Želi besedo Luka mesec, prvopodpisani predlagatelj predloga zakona za obrazložitev
               predloga, da se predlog zakona obravnava po skrajšanem postopku.</p>
               <p>Prosim.</p>
            </sp>
            <sp xml:id="SDT7-KPDZ-redna-73-2016-10-10.sp2">

               <speaker>LUKA MESEC (PS ZL):</speaker>

               <p>Hvala za besedo in lep pozdrav.</p>
               <p>Zdaj, sprememba zakona o Slovenskem državnem holdingu, ki jo predlagamo, obsega v
               bistvu štiri precej tehnične spremembe, pa jih bom kar naštel.</p>
               <p>Prav je, da bi nadzorni svet tega državnega holdinga razširili na 10 članov, in da bi
               polovico od teh imenovale sindikalne centrale.</p>
               <p>Druga je, da bi uvedli obvezno soglasje nadzornega sveta in Vlade pri večjih
               prodajah.</p>
               <p>Tretja, da se vsa podjetja, ki so v državnem holdingu, se pravi tudi preostala s
               tistega seznama 15, uvrsti v strategijo upravljanja.</p>
               <p>In četrta, da se odpravi izjema glede plačne politike, torej da SDH pride pod določbe
               Lahovnikovega zakona in glede plač.</p>
               <p>To so te štiri spremembe, vse štiri so precej tehnične, zato predlagamo, da se zakon
               obravnava po skrajšanem postopku.</p>
            </sp>
            <sp xml:id="SDT7-KPDZ-redna-73-2016-10-10.sp3">

               <speaker>PREDSEDNIK DR. MILAN BRGLEZ:</speaker>

               <p>Odpiram razpravo. Želi kdo besedo?<stage type="mag"/>(nadaljevanje) Če nihče, razpravo zaključujem.</p>
               <p>Prehajamo na glasovanje. Glasujemo o naslednjem predlogu sklepa: Predlog zakona o
               spremembah in dopolnitvah Zakona o Slovenskem državnem holdingu se obravnava po
               skrajšanem postopku. Glasujemo. </p>
               <p>Kdo je za? (DeSUS, SD, SMC, Združena levica in Nepovezani poslanci.) Kdo je proti?
               (Nihče.)</p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA – DOGOVOR O PRIPRAVI SKLICA 23. SEJE
                  DRŽAVNEGA ZBORA, KI SE BO ZAČELA 17. OKTOBRA 2016.</title>
               </p>
               <p>Novo gradivo k tej točki ste prejeli danes. Odpiram razpravo. Želi kdo besedo?
               (Nihče.) Razpravo zaključujem.</p>
               <p>V skladu z dogovorom bom pripravil sklic 23. seje Državnega zbora.</p>
               <p>S tem zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA – TERMINSKI PROGRAM DELA DRŽAVNEGA ZBORA ZA
                  NOVEMBER 2016.</title>
               </p>
               <p>Novo gradivo k tej točki ste prejeli danes. Glede na odločitev kolegija iz 1. točke
               ugotavljam, da je bil sprejet predlog, da se po skrajšanem postopku obravnava Predlog
               zakona o spremembah in dopolnitvah Zakona o Slovenskem državnem holdingu, zato ostaja
               na terminskem programu za november 2016.</p>
               <p>Odpiram razpravo. Želi kdo besedo? Gospod Luka Mesec.</p>
            </sp>
            <sp xml:id="SDT7-KPDZ-redna-73-2016-10-10.sp4">

               <speaker>LUKA MESEC (PS ZL):</speaker>

               <p>Hvala za besedo.</p>
               <p>Predlagal bi spremembo za program dela za november 2016, in sicer, da se zahteva za
               avtentično razlago 48. člena Zakona o nematerializiranih vrednostnih papirjih, ki smo
               jo vložili v Združeni levici, namesto na decembrski seji obravnava na novembrski.
               Razlog za to je sledeč. Sprememba, ki jo ta člen implicira, se pravi, prenos
               nematerializiranih vrednostnih papirjev s KDD na borzno-posredniške hiše, se pravi, z
               brezplačnih registrskih računov na plačljive trgovalne račune, kar bo za sabo
               potegnilo finančne implikacije za 240.000 lastnikov teh računov, najmanj okrog 30 do
               40 evrov za odprtje tega računa, potem pa po nekem ceniku tudi za vodenje tekočih
               stroškov, ta sprememba bo začela veljati s 1. januarjem. In problem, ki je nastal, je
               sledeč. V Združeni levici smo takrat, ko je bila zadeva na dnevnem redu, predlagali,
               da se teh registrskih računov sploh ne ukinja, ker več ali manj imajo ljudje tam zelo
               majhno premoženje, tri četrtine lastnikov tega premoženja imajo delnice v vrednosti
               manj kot 1.000 evrov, z njimi sploh ne trgujejo, ampak jih imajo samo shranjene, se
               pravi, pri vodenju tega ne nastajajo nobeni stroški, in tudi do zdaj Kreditno-depotna
               družba ni delala nobenih težav glede tega. Vlada je vseeno rekla, da bo te registrske
               račune ukinila in da se naj pač vsi prestavijo na borzno-posredniške hiše in odprejo
               trgovalne račune. Tu smo potem prišli na koncu do konsenza, na predlog SDS, da se
               omeji, koliko lahko borzno-posredniške hiše zdaj tem ljudem za vodenje računov
               zaračunavajo. In v tem 48. členu piše, da lahko zaračunajo letno največ pol odstotka
               od skupne vrednosti, ki je naložena na trgovalnem računu. Se pravi, če ima nekdo tam
               100 evrov, mu lahko borzno-posredniška hiša zaračuna pol evra. Borzno-posredniške
               hiše so pa zdaj to zadevo tako brale, da so dale postavko letno vodenje računa sicer
               res pol evra, za tiste, ki imajo 100 evrov, ampak potem so pa zraven dodale nove
               postavke, recimo, vodenje evidence podatkov, in so tam napisale 17 evrov, in, recimo,
               vodenje neke druge evidence 5 evrov in potem pridemo nazaj na številko, ki so si jo
               želele, se pravi, 20 evrov in več, ob tem da imajo ljudje, kot sem poudaril, zelo
               majhno premoženje naloženo na teh računih. In ker po naši oceni gre tu za jasno
               izigravanje tega člena zakona oziroma gre za način branja, ki je v nasprotju z
               intenco omejitve, ki je zapisana <stage type="mag"/>
               (Nadaljevanje) v tem 48. členu predlagamo, da v Državnem zboru sprejmemo avtentično
               razlago, ki bo določila, da se tega zakona ne da oziroma tega člena ne da brati
               drugače kot je tam zapisano. In ker se s tem mudi, namreč ta sprememba se bo dokončno
               izvedla 1. januarja 2017, bi želeli da se stvar obravnava čim prej, torej namesto na
               decembrski seji, kar bo absolutno prepozno, ker ljudje morajo trgovalne račune
               odpreti pred 1. januarjem, predlagamo, da se to stori na novembrski seji, ko imajo
               ljudje potem še dovolj časa, da te stvari uredijo. Še enkrat pa poudarjam, da to
               zadeva 240 tisoč lastnikov registrskih računov, kar je precej velika populacija in
               glede na majhne vrednosti, ki se na teh računih nahajajo, lahko to za njih pomeni
               tudi neke socialne implikacije, med tem, ko na drugi strani pa mislim, da je moralna
               dolžnost nas vseh, da preprečimo tovrstno zaslužkarstvo parih borznoposredniških hiš,
               ki v Sloveniji funkcionira s tem, da pač one bi sedaj izigravale neke zakonske
               omejitve in ljudem s 100 ali pa par sto evri premoženja zaračunavala neke oderuške
               obresti za vodenje računov, ki so bili do sedaj opravljeni brezplačno.</p>
            </sp>
            <sp xml:id="SDT7-KPDZ-redna-73-2016-10-10.sp5">

               <speaker>PREDSEDNIK DR. MILAN BRGLEZ:</speaker>

               <p>Seveda bom vaš predlog dal na glasovanje, ker ga pač moram dati na glasovanje.
               Dejstvo je, da sem poleg ostalih tudi ta predlog za sprejem avtentične razlage
               uvrstil na decembrski termin, vsaj iz dveh razlogov, pri tem pa sploh. Če bi bila
               seja normalna, potem sploh ne bi izpolnjevala pogojev, tako pa sedaj teoretično
               izpolnjuje pogoje, ker je seja Kolegija v ponedeljek in ne v petek. Namreč zadeva je
               bila vložena v petek, 7. 10. 2016, popoldne, to je prva reč. Razlog je zelo
               praktičen, zato ker imamo dve interpelaciji, imamo proračunski paket in preprosto še
               dodatno obremenjevati to sejo je zelo težko. Če boste pogledali naprej za decembrsko
               sejo, imamo celo tako narejeno, da v delovnem gradivu, pod 4. točko se začnejo
               delovna telesa 29. 11. 2016, ker ne morem predvidevati kako dolga bo novembrska seja
               glede na vse stvari, ki so na voljo. Tako, da tukaj zgolj razlagam zakaj je bila
               takšna odločitev. Če jih boste pa seveda drugače podprli oziroma če mislite drugače,
               pa s tem bomo pač to zadevo spoštovali, ker to je odločitev Kolegija na koncu.</p>
               <p>Gospod Jože Tanko.</p>
            </sp>
            <sp xml:id="SDT7-KPDZ-redna-73-2016-10-10.sp6">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Tole kar je povedal poslanec Luka Mesec, stoji in tudi razlog je utemeljen. Popolnoma
               nobenega razloga ni, da bi lastnike teh deponiranih lastniških računov postavljali v
               neko neugodno situacijo, da se mora potem zaradi morda tudi nejasne odločitve ali pa
               prepozne odločitve Državnega zbora odločati v parih dnevih in da je ne glede na
               ostale razloge se mi zdi smiselno, da bi to točko dejansko uvrstili na obravnavo na
               dnevni red ene seje prej. Nobenih težav za to ne bo, verjetno.</p>
            </sp>
            <sp xml:id="SDT7-KPDZ-redna-73-2016-10-10.sp7">

               <speaker>PREDSEDNIK DR. MILAN BRGLEZ:</speaker>

               <p>Najprej Luka Mesec, potem pa dr. Simona Kustec Lipicer.</p>
            </sp>
            <sp xml:id="SDT7-KPDZ-redna-73-2016-10-10.sp8">

               <speaker>LUKA MESEC (PS ZL):</speaker>

               <p>Hvala, še enkrat.</p>
               <p>Jaz sem v bistvu mislil samo dodatno pojasniti glede rokov. Sedaj, res je. To zadevo
               smo vložili v petek, toliko da smo ujeli poslovniški rok. Smo pa predhodno obvestili
               tako službe Državnega zbora kot tudi se posvetovali z ostalimi poslanskimi skupinami,
               tako da na nek način ta stvar... O tej stvari so bili vsi obveščeni že prejšnji
               teden, kljub temu, da jo šele danes obravnavamo na Kolegiju, ampak kot rečeno, mudi
               se in če želimo ljudem omogočiti, da te račune odprejo v nekem doglednem roku na
               način kot je predpisan, potem mislim, da nimamo druge izbire kot da to damo na
               novembrsko sejo.</p>
            </sp>
            <sp xml:id="SDT7-KPDZ-redna-73-2016-10-10.sp9">

               <speaker>PREDSEDNIK DR. MILAN BRGLEZ:</speaker>

               <p>Dr. Simona Kustec Lipicer.</p>
            </sp>
            <sp xml:id="SDT7-KPDZ-redna-73-2016-10-10.sp10">

               <speaker>DR. SIMONA KUSTEC LIPICER (PS ZL):</speaker>

               <p>Hvala lepa predsednik. Kolegi.</p>
               <p>Dejstvo je, da tukaj očitno obstaja neka potreba še po dodatnem pravnem in vsebinskem
               pojasnilu tega člena. To odraža že tudi <stage type="mag"/> (nadaljevanje) informacija, da sta dve ustavni presoji na ustavnem
               sodišču v zvezi s tem členom že bili vloženi, tako da v vsakem primeru pravzaprav
               pričakujemo neposredno odziv Ustavnega sodišča na ta zakon oziroma na to konkretno
               vsebino, ki jo je zdaj tudi Združena levica vložila.</p>
               <p>V naši Poslanski skupini Stranke modernega centra se na to pobudo Združene levice
               preprosto še nismo utegnili odzvati in se o njej pogovoriti, ker je bila, ker nam je
               bila oziroma meni osebno kot vodji posredovana v četrtek prejšnji teden s
               pričakovanjem, da se potem do nje izjasnimo do petka do 12. ure. žal tega pravzaprav
               ne morem in tudi nimam pristojnosti da odločim sama. O tem se bomo pogovorili jutri
               kot poslanska skupina zato tudi v tej funkciji zdaj na tem mestu nimam mandata, da bi
               se lahko odločala drugače od tega, predsednik, kar je predlagano po terminskem
               programu Državnega zbora za mesec december. Razumem in tudi strinjam se s tem, da
               moramo ekonomično uporabljati čas, primarno za parlamentarno zakonodajno delo v
               Državnem zboru in če je presoja takšna, da je porazdelitev, ta terminska, narejena na
               ta način kot nam je bil zdaj predstavljena. Torej, zaradi vseh ostalih tematik
               vključno s proračunom, vključno z interpelacijami, ki so predvidene za mesec
               november, ključno s celotno volilno zakonodajo da moramo odgovorno in pa poglobljeno
               potem o tej vsebini se pogovarjati v mesecu decembru, potem to podpiram.</p>
               <p>Zato ne bom glasovala za to, da bi se prestavljala na mesec november iz vseh
               omenjenih razlogov. Hvala.</p>
            </sp>
            <sp xml:id="SDT7-KPDZ-redna-73-2016-10-10.sp11">

               <speaker>PREDSEDNIK DR. MILAN BRGLEZ:</speaker>

               <p>Potem… Luka Mesec še enkrat? Aha, ne. Gospod Matjaž Han.</p>
            </sp>
            <sp xml:id="SDT7-KPDZ-redna-73-2016-10-10.sp12">

               <speaker>MATJAŽ HAN (PS SD):</speaker>

               <p>Hvala lepa predsednik.</p>
               <p>Zdaj, vsebina ta moment ni relevantna, mi govorimo o postopku in vsebini se bomo
               seveda pogovorili, vem pa kaj nam bo oziroma ogledalo nam bo pa nastavila tudi naša
               Zakonodajno-pravna služba. Ampak, če želimo slediti tendenci, da se do 1. januarja
               zadeva reši potem ni drugega kot da zadevo prestavimo na november. To pa ne pomeni o
               tem kako bo kakšna poslanska skupina glasovala.</p>
               <p>Tako da jaz iz tega razloga ne vidim problema, da prestavimo na november, saj vidite
               kaj se nam je tudi zdaj v temu času naredilo, kup zakonov je šlo dol iz teh sej in ta
               zakon ne bo eden od tistih vodilnih, ki bo vzel veliko časa če se bomo na matičnem
               delovnem telesu dogovorili. Tako da jaz mislim da je… Poleg tega pa sem videl tudi
               podpise, da je zelo odkrit, tudi DeSUS je podpisal to avtentično razlago.</p>
               <p>Tako da, jaz bom podprl.</p>
            </sp>
            <sp xml:id="SDT7-KPDZ-redna-73-2016-10-10.sp13">

               <speaker>PREDSEDNIK DR. MILAN BRGLEZ:</speaker>

               <p>Besedo ima gospod dr. Bojan Dobovšek.</p>
            </sp>
            <sp xml:id="SDT7-KPDZ-redna-73-2016-10-10.sp14">

               <speaker>DR. BOJAN DOBOVŠEK (PS NP):</speaker>

               <p>Hvala.</p>
               <p>V Poslanski skupini Nepovezanih poslancev vsekakor smo za to, da zadevo čim prej
               rešimo in da jo čim prej obravnavamo zaradi pereče tematike pa zaradi vprašanj, ki se
               bodo sprožala še kasneje, predvsem pa zaradi ustavnosti postopka. Tako da, vsekakor
               bomo podprli da gre to čim prej v razpravo.</p>
            </sp>
            <sp xml:id="SDT7-KPDZ-redna-73-2016-10-10.sp15">

               <speaker>PREDSEDNIK DR. MILAN BRGLEZ:</speaker>

               <p>Še kdo? Gospod Primož Hainz.</p>
            </sp>
            <sp xml:id="SDT7-KPDZ-redna-73-2016-10-10.sp16">

               <speaker>PRIMOŽ HAINZ (PS DeSUS):</speaker>

               <p>Hvala lepa.</p>
               <p>Jaz seveda tudi nimam mandata, o tem se nismo pogovarjali ampak kar se mene osebno
               tiče, že ko sem podpisal ta papir se mi je zdelo, da je potrebno v nekem realnem roku
               to uresničiti. In jaz bom seveda podprl to.</p>
            </sp>
            <sp xml:id="SDT7-KPDZ-redna-73-2016-10-10.sp17">

               <speaker>PREDSEDNIK DR. MILAN BRGLEZ:</speaker>

               <p>Luka Mesec.</p>
            </sp>
            <sp xml:id="SDT7-KPDZ-redna-73-2016-10-10.sp18">

               <speaker>LUKA MESEC (PS ZL):</speaker>

               <p>Čisto na kratko. </p>
               <p>Jaz bi samo v bistvu ponovil, kar je kolega Han rekel. Tukaj ne gre za to ali ste za
               to spremembo ali ne, tukaj gre za to ali se strinjate s to postopkovnim predlogom, ki
               smo ga podali. Poudarjam pa, da tukaj ne bo veliko časa vzelo ker o čemer moramo
               presoditi… Namreč stvar o kateri presojamo je samo to ali to, da piše da letni
               stroški vodenja nekega računa ne smejo presegati <stage type="mag"/> (nadaljevanje) pol odstotka vrednosti na tem računu, pomeni da
               postavka letni stroški vodenja računa ne sme presegati pol odstotka in potem lahko
               borzne hiše po lastni presoji napišejo dodatne postavke, ali to pomeni, da celotni
               stroški ne smejo presegati pol odstotka. To je edina dilema, ki je tukaj za
               presoditi, in mislim, da bo to precej enostavno. Tako, da kar se tiče teh zadržkov,
               da nimamo časa in tako naprej, mislim, da so s tega stališča neutemeljeni, hkrati pa
               je recimo celoten volilni paket je zdaj izpadel iz terminskega plana, tako da bomo
               imeli precej časa.</p>
            </sp>
            <sp xml:id="SDT7-KPDZ-redna-73-2016-10-10.sp19">

               <speaker>PREDSEDNIK DR. MILAN BRGLEZ:</speaker>

               <p>Jože Tanko.</p>
            </sp>
            <sp xml:id="SDT7-KPDZ-redna-73-2016-10-10.sp20">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>Mi sicer nismo podpisniki te zahteve za avtentično razlago. Menimo namreč, da je člen
               dovolj jasen, se pa strinjam s tem, da glede na situacijo, ki je nastala, to zadevo
               obravnavamo čim prej. Gre za ljudi, gre za veliko ljudi, gre v velikem delu tudi za
               nesorazmerne letne stroške pri vodenju računa, ker v dveh letih, treh letih bodo
               marsikomu spraznili vrednost tega, če bodo obravnavani in jim zaračunavali takšne
               stroške vodenja, tako da se mi zdi smiselno, da to čim prej obravnavamo. Ker s tem
               dobimo mesec dni časa, ljudje tudi dobijo mesec dni časa, da se lahko potem odločijo
               glede izbora, h komu bodo te račune prenesli.</p>
               <p>Kar zadeva pa ustavno sodišče je pa zadeva takšna. Mi nismo gospodar tega postopka.
               Ustavno sodišče bo odločalo takrat, ko bo odločalo. Mislim, da ni nobenega
               utemeljenega razloga, da se sklicujemo na to, da mora Ustavno sodišče odločiti, ker
               bo lahko junija prihodnje leto odločilo, lahko bo prej odločilo, ker to je njihova
               agenda in na to mi nimamo popolnoma nobenega vpliva. Edino kar lahko naredimo je to,
               da dejansko se potrudimo, zadevo uvrstimo na dnevni red ene seje prej, zato, ker je
               to možno narediti in tukaj dejansko, najbrž več kot uro skupnega časa, ali pa uro in
               pol, ne bo obremenitve, ker bo pač poudarek na drugih točkah dnevnega reda.</p>
               <p>Kar zadeva pa volilno zakonodajo in te stvari, ki smo jih zdaj umikali, pa niso na
               agendi za november, niso na agendi za december. teh 6 ali 7 zakonov, ki so bili v
               postopku in so končali tako kot so, s predstavljanjem, bodo pač na dnevnem redu
               najbrž takrat, ko bo lahko kaj več časa in bodo stvari pripravljene. Tako, da jaz ne
               bi tega, s tem dejstvom, da bo treba enkrat te volilne zakone obravnavati,
               obremenjeval, ne vem, novembrske seje, ker za to ni nobenega utemeljenega razloga.
               Tako, da glede na to, da je praktično to odvisno izključno od odločitve SMC,
               predlagam, da se SMC ustrezno odloči, ker ostali pač tega ne moremo izglasovati,
               čeprav je zelo veliko soglasij glede tega. Je pa, tako kot je bilo povedano, s tem ko
               bomo mi to zadevo obravnavali, en mesec prej, se ne bo nobena vsebinska odločitev
               najbrž nič spremenila, nič, ker gre samo zato, kdaj to uvrstimo na dnevni red, ne pa
               zato, kako bo vsebinsko to obravnavano in odločeno.</p>
            </sp>
            <sp xml:id="SDT7-KPDZ-redna-73-2016-10-10.sp21">

               <speaker>PREDSEDNIK DR. MILAN BRGLEZ:</speaker>

               <p>Dr. Simona Kustec Lipicer.</p>
            </sp>
            <sp xml:id="SDT7-KPDZ-redna-73-2016-10-10.sp22">

               <speaker>DR. SIMONA KUSTEC LIPICER (PS SMC):</speaker>

               <p>Hvala lepa, predsednik.</p>
               <p>Pravzaprav o čem se zdaj pogovarjamo. Pogovarjamo se o spoštovanju pristojnosti in o
               zaupanju v politične institucije. O tem se pogovarjamo. O tem, da se pričakuje, da
               ustavno sodišče po svojih pristojnostih opravi svoje delo, na ta način, da ne bo
               idealno pri tem onemogočeno tudi delo zakonodajne veje oblasti. V tej situaciji smo
               zdaj. Vemo, da sta bili obe pobudi vloženi na Ustavno sodišče že pred časom, da je
               ono tisto, ki se bo pravno izjavljajo in izražalo o tem, da imamo mi samo politično
               pristojnost <stage type="mag"/>(nadaljevanje) izražanja
               o teh vsebinah, in to smo že povedali. Zdajle je kolega Tanko pravzaprav povedal še
               enkrat, kakšna je njihova vsebinska odločitev. In v resnici, da spomnim, ta vsebina,
               ki je zdaj odprta, za ponovno presojo, je bil amandma, ki ga je dala SDS in smo ga
               vsi potrdili. Tako da toliko glede tega.</p>
               <p>Če se vrnem nazaj na spoštovanje pristojnosti, zaupanje v politične institucije.
               Predsednik Državnega zbora se je na podlagi vseh tematik, ki jih bomo obravnavali na
               redni seji meseca decembra, odločil in predlagal, da se ta tema oziroma ta vsebina
               obravnava takrat, in jaz to njegovo odločitev vsekakor spoštujem. Tako kot tudi
               spoštujem kot vodja poslanske skupine, moje Poslanske skupine Stranke modernega
               centra, dejstvo, da se na celotni poslanski skupini o takšnih, tako pomembnih
               tematikah pogovorimo kot skupina in da se preprosto zaradi časovne stiske tega nismo
               še uspeli pogovoriti. In da lahko tovrsten odgovor v imenu oziroma v teži 35 glasov,
               kot jo predstavljam tu na kolegiju, dam šele v torek po seji poslanske skupine.</p>
               <p>In še časovnica. Povsem nobene razlike ne bo, ali se bomo o tem pogovarjali na seji
               novembra ali na seji decembra. Pravo razliko, če bo, jo bo šele sklep oziroma odločba
               Ustavnega sodišča naredila. Hvala lepa.</p>
            </sp>
            <sp xml:id="SDT7-KPDZ-redna-73-2016-10-10.sp23">

               <speaker>PREDSEDNIK DR. MILAN BRGLEZ:</speaker>

               <p>Besedo ima gospod Jože Tanko.</p>
            </sp>
            <sp xml:id="SDT7-KPDZ-redna-73-2016-10-10.sp24">

               <speaker>JOŽE TANKO (PS SDS):</speaker>

               <p>Hvala lepa. </p>
               <p>Glejte, glede na to, da imajo podpisniki, in to vsi, ki so to podpisali, in še kdo,
               ki ni podpisal, interes, da se to čim prej obravnava, se zna zgoditi, da bo vložena
               tudi zahteva za izredno sejo. Kar pomeni, da bo ta zahteva obravnavana že ta mesec, v
               roku 15 dni najkasneje; podpisov imajo dovolj, to ni noben problem. In ne vidim
               razloga, da bi komplicirali in bi stvar še pospešili na dnevni red obravnave, kot pa
               je redna novembrska seja. Tako se v bistvu predlaga neko zdravorazumsko odločitev, ne
               pa nečesa, kar bo dejansko povzročilo potem res težave za delo Državnega zbora, ker
               bo treba sklicati nekje med redno sejo, tako delovno telo kot izredno sejo. Glejte,
               mislim, da je to nesmiselno, kaj bo pa kako bo odločalo Ustavno sodišče, to je pač
               njihova stvar. Tu gre samo za to, ali se pokaže dobro voljo in se zadevo premakne z
               decembra na november, ali pa boste izsilili, da bo to obravnavano že oktobra, saj o
               tem se zdaj pogovarjamo. Jaz mislim, da je smiselno, da se omogoči službam in
               poslanskim skupinam, da normalno to točko dnevnega reda pripravijo in po potrebi tudi
               uskladijo glede vsebine. Jaz bi ta predlog podprl, no, kot ga je predlagal Luka
               Mesec.</p>
            </sp>
            <sp xml:id="SDT7-KPDZ-redna-73-2016-10-10.sp25">

               <speaker>PREDSEDNIK DR. MILAN BRGLEZ:</speaker>

               <p>Besedo ima Luka Mesec.</p>
            </sp>
            <sp xml:id="SDT7-KPDZ-redna-73-2016-10-10.sp26">

               <speaker>LUKA MESEC (PS ZL):</speaker>

               <p>Zdaj res ne vem, kaj tu ni dovolj jasno. Na tem odboru, kjer smo obravnavali ta člen,
               48. člen Zakona o nematerializiranih vrednostnih papirjih, smo se vse poslanske
               skupine strinjale z intenco predlagatelja tega člena, da se letni stroški vodenja
               računa omejijo na pol procenta vrednosti, letno, maksimalno. In zdaj smo pač v
               situaciji, ko ljudje morajo zaradi zakonskih rokov, se pravi, do 1. januarja odpreti
               te račune in borzno-posredniške hiše jasno izigravajo to določbo. Zato imamo pritožbe
               na Ustavnem sodišču in za to je, konec koncev, pristojen tudi Državni zbor, ker
               očitno nekdo misli, da to, kar smo zapisali v zakonu, lahko bere bistveno drugače od
               tega, kar smo se pogovarjali na odboru. In da bi to preprečili, da bi tem 240.000
               ljudem omogočili, da odprejo račune po pogojih, kot so bili dogovorjeni na odboru,
               predlagamo, da čim prej obravnavamo <stage type="mag"/>
               (nadaljevanje) avtentično oziroma izvedemo avtentično branje, ki bo določilo, da
               drugače kot tako se tega člena ne da brati. To je vse.</p>
               <p>Tako da, jaz res ne razumem tega kompliciranja in sploh mi pa ni jasen ta argument,
               da ne bo popolnoma nobene razlike ali se bo to obravnavalo novembra ali pa decembra.
               Mogoče za vas ne ampak jaz si ne predstavljam, da lahko po 23. decembru ali kadar
               koli bo že zaključena decembrska seja 240 tisoč ljudi odpre trgovalne račune pri
               borznoposredniških hišah do 1. januarja. Praktično v enem tednu med prazniki. Če
               hočemo to preprečiti nimamo druge, kot da damo na november.</p>
            </sp>
            <sp xml:id="SDT7-KPDZ-redna-73-2016-10-10.sp27">

               <speaker>PREDSEDNIK DR. MILAN BRGLEZ:</speaker>

               <p>Gospod Matjaž Han.</p>
            </sp>
            <sp xml:id="SDT7-KPDZ-redna-73-2016-10-10.sp28">

               <speaker>MATJAŽ HAN (PS SD):</speaker>

               <p>Hvala lepa.</p>
               <p>Še enkrat,sicer ne vemo ali bomo lahko to preprečili ali ne ampak, poglejte,
               Poslovnik je jasen. Zadevo, ki so jo kolegi predlagali poslovniško izpolnjuje vse
               pogoje, da se uvrsti na dnevni red dela državnega zbora in, če približno vemo za kaj
               se gre in nekateri približno vemo za kaj se gre, je zelo dobro, da zadevo damo iz
               mize čim prej. To, kar je Jože rekel drži, drugače bo priletela izredna seja in bomo
               imeli izredno sejo. Tukaj ne gre za to ali sem jaz demokrat in sprašujem moje
               poslance, jaz jih bom seveda poslance spraševal o vsebini, ne morem jih pa vprašati
               ali jaz poslovniško lahko zdaj glasujem, ali katera točka gre na dnevni red ali ne,
               ker sem tako ali tako zavezan s Poslovnikom.</p>
               <p>Tako da jaz mislim, da tukaj ne gre za prestiž, če gre komu za prestiž bi šlo nam pa
               Združeni levici ampak tukaj zdaj dajmo biti zelo efikasni, kar se tega tiče in jaz
               mislim, da bo to novembra, bomo imeli, me je strah, še premalo točk na dnevnem
               redu.</p>
            </sp>
            <sp xml:id="SDT7-KPDZ-redna-73-2016-10-10.sp29">

               <speaker>PREDSEDNIK DR. MILAN BRGLEZ:</speaker>

               <p>Mislim da smo končali razpravo in prihajamo na glasovanje.</p>
               <p>Odločamo o predlogu Poslanske skupine Združena levica, da se v terminski program za
               november vključi še predlog za sprejema avtentične razlage četrtega odstavka 48.
               člena Zakon o nematerializiranih vrednostnih papirjih.</p>
               <p>Kdo je za? (DeSUS, SD, SDS, Združena levica in Nepovezani.) Je kdo proti?
               (Nihče.)</p>
               <p>Ugotavljam, da je sklep sprejet.</p>
               <p>Na glasovanje dajem naslednji sklep: Sprejme se terminski program Državnega zbora… /
               oglašanje iz klopi/ Počakaj, razpravo sem zaključil ne more biti samo o enem
               razprave, saj so bile razprave o vseh. Ali hočeš dati tistega, ki ga moramo vedno
               spraviti skozi? Prav, da ne bomo imeli še ene razprave, torej: Odločamo o predlogu… /
               oglašanje iz klopi/ Ja, preskočimo to pa samo naredimo, ker smo že na točki, da
               odločamo. Odločamo o predlogu Poslanske skupine Združena levica, da se v terminski
               program za november vključi še predlog sklepa o priznanju Palestine, palestinskega
               ozemlja kot neodvisne in suverene države.</p>
               <p>Kdo je za? (Združena levica.) Je kdo proti? (Nihče.)</p>
               <p>Ugotavljam, da sklep ni sprejet.</p>
               <p>Zdaj pa odločamo o zadnjem sklepu: Sprejme se terminski program Državnega zbora za
               november 2016 s sprejeto dopolnitvijo. </p>
               <p>Kdo je za? (DeSUS, SD, SDS, Združena levica in Nepovezani.) Je kdo proti?
               (Nihče.)</p>
               <p>Ugotavljam, da je terminski program sprejet.</p>
               <p>S tem zaključujem to točko.</p>
               <p>Prehajamo na <title>4. TOČKO DNEVNEGA REDA – TO JE OKVIRNI TERMINSKI PROGRAM DELA
                  DRŽAVNEGA ZBORA ZA DECEMBER 2016.</title>
               </p>
               <p>Novo gradivo k tej točki ste prejeli danes. Odpiram razpravo, želi kdo besedo? Nihče.
               Potem razpravo zaključujem in glasujemo o naslednjem sklepu: Sprejme se okvirni
               terminski program dela Državnega zbora za december 2016. Seveda brez avtentične, ki
               smo jo že prestavili dol.</p>
               <p>Kdo je za? (DeSUS, SD, Nepovezani, SMC.) Je kdo proti? (Nihče.)</p>
               <p>Ugotavljam, da je program sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>5. TOČKO DNEVNEGA REDA – PREDLOG ZA PLAČILO PRISPEVKA ZA
                  SOFINANCIRANJE IPEX</title>
                  <stage type="mag"/> (nadaljevanje) <title>INFORMATORJA ZA LETI 2017 IN 2018.</title>
               </p>
               <p>Predlog ste prejeli s sklicem seje Kolegija. Odpiram razpravo. Želi kdo besedo?
               Nihče. Potem razpravo zaključujem in prehajamo na glasovanje o naslednjem sklepu:</p>
               <p>Kolegij soglaša s predlogom za plačilo prispevka za sofinanciranje IPEX informatorja
               za leti 2017 in 2018. Glasujemo.</p>
               <p>Kdo je za? (Desus, SD, SMC, SDS, vsi.)</p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>6. TOČKO DNEVNEGA REDA – RAZNO.</title> Ugotavljam, da v skladu z
               dogovorom dve uri pred sejo Kolegija nisem prejel nobene zadeve za obravnavo pod to
               točko. Želi kdo od kolegov odpreti kakšno zadevo, ki je tehnične narave?</p>
               <p>Luka Mesec.</p>
            </sp>
            <sp xml:id="SDT7-KPDZ-redna-73-2016-10-10.sp30">

               <speaker>LUKA MESEC (PS ZL):</speaker>

               <p>Hvala za besedo.</p>
               <p>Jaz bi rad opozoril na eno kršitev poslovniških določil, ki se je zgodila prejšnji
               teden na Odboru za obrambo. In sicer, v Združeni levici smo predlagali, da bi o
               napotitvah naših vojakov na misije Nata odločal Državni zbor. To je demokratična
               praksa v 17. evropskih državah, to omogoča severnoatlantska listina, kar ste, gospod
               Brglez tudi sam jasno povedali v intervjuju in to je praktično že tretji poizkus take
               spremembe pri nas. Leta 2006 je podobno zadevo predlagala skupina poslancev LDS, leta
               2011 pa skupina poslancev LDS, Zares in SD. Sedaj tokrat v tretjem poizkusu, do
               obravnave niti ni prišlo, ker se je koalicija zopet o intervenciji poslanca Dolinška
               odločila, da ima poslanec Dolinšek prav, in da stvar ni primerna za nadaljnjo
               obravnavo. Sedaj glede tega bi rad opozoril na dve stvari. Prva je mogoče čisto
               politična opazka, da je to zelo pomenljivo za stanje slovenske sredine ali pa
               slovenske leve sredine, kot se rada imenuje. Namreč, če je te spremembe pred petimi
               leti še celo sama vlagala, se ji danes zdijo celo neprimerne za obravnavo v tem
               Državnem zboru. To je mogoče prava politična opazka kjer upam, da si boste kolegi iz
               sredinskih strank malo zamislili nad vašo politično smerjo in tudi kolegi iz
               Vlade.</p>
               <p>Druga stvar, ki je še bolj problematična, pa je to, da v tej, pod to Vlado prihaja
               praktično do konstantnega šikaniranja predlogov opozicije, in da to še zdaleč ni prvi
               tak manever, da bi nek opozicijski predlog odletel iz nekega odbora pač z argumentom
               ali pa z ugotovitvijo nekega koalicijskega poslanca, da pač stvar ni primerna za
               nadaljnjo obravnavo. To se nam dogaja konstantno in smo videli in opozarjamo na to že
               dve leti. To se nam je dogajalo na odboru za socialo, recimo ko smo predlagali odpis
               dolga, potem se nam je dogajalo v tem primeru Palestine, ki smo ga danes imeli, se
               nam praktično že dve leti, se pravi, stvar ki je bila v celo izglasovana v Državnem
               zboru, se sedaj odlaga dve leti in se niti ne uvrsti na dnevni red. Videli smo
               primere, da se predsednik odbora kar sam odloči, da je neka stvar nezakonita in da je
               ne bo dal na glasovanje brez da bi se sploh posvetoval z zakonodajno-pravno službo in
               zato protestiram tudi proti temu manevru, da se je zopet pač neka predlog zakona, ki
               je standard v sedemnajstih evropskih državah, ki so prav tako članice Nata, pri nas
               umakne iz obravnave z argumentom, da pri nas pa očitno ni primeren za nadaljnjo
               obravnavo. Sedaj ne verjamem, da toliko drugače berete Severnoatlantsko listino kot
               jo v sedemnajstih drugih evropskih državah, verjamem pa, da je tukaj nek, kako bi
               rekel, neka lenoba koalicije, da se sploh sooči z opozicijskimi predlogi ali pa pač
               navadno šikaniranje, ker smo na poziciji moči vas bomo pač odbili in se o vaših
               predlogih ne bomo pogovarjali. Sedaj premier Cerar se je v zadnjem tednu, če se ne
               motim, celo dvakrat pohvalil, da ste prispevali s to Vlado k dvigu politične kulture
               v Sloveniji, ampak če dvig politične kulture pomeni to, da se opozicijske predloge
               kar tako odmetava iz<stage type="mag"/> (nadaljevanje)
               odborov in kakršnekoli obravnave, da se o njih niti več nočete pogovarjati in vi temu
               pravite, da je to dvig politične kulture. Mislim, potem vam lahko samo čestitam.
               Tukaj pač pred Kolegijem Državnega zbora pa izražam protest nad takšnim vodenjem
               zakonodajnih procesov in pač upam, da vas gospod predsednik, mislim, da slišite kaj
               govorim, in da se lahko tukaj zmenimo za malo bolj enakopravno obravnavo naših
               predlogov, ne samo naših, ampak vseh opozicijskih predlogov in da se ustavi te
               prakse, ki so nedemokratične in povsem nedopustne, tudi v tem smislu precedenčnih
               praks, ker če bodo tako delale vlade, potem lahko čez par let opozicijo kar ukinemo,
               če bodo naši predlogi tako nepomembni, da se o njih niti vlade, pač niti pogovarjati
               ne bodo hotele.</p>
            </sp>
            <sp xml:id="SDT7-KPDZ-redna-73-2016-10-10.sp31">

               <speaker>PREDSEDNIK DR. MILAN BRGLEZ:</speaker>

               <p>Preden dam besedo naprej, vseeno dve zadevi, ki ju moramo vedeti. Kaj se dogaja na
               odborih, sam kot predsednik Državnega zbora ne morem v celoti niti nadzirati niti
               prevzeti vsakršno odgovornost za tiste zadeve, ki se tam dogajajo. Torej, so odbori
               precej samostojni in tudi celotno na zelo samostojen način vodeni. To je prva
               zadeva.</p>
               <p>Torej, tisto, kar bom sam glede tega naredil, prvič, se bom pozanimal o vseh
               detajlih, druga reč, ki jo bom naredil in ki sem jo že obljubljal, ampak zdaj
               dejansko bom tudi izpeljal, dokončali bomo tisti proces ustvarjanja dodatnih pravil
               za predsednike posameznih delovnih teles in to je vsekakor tema, ki jo moramo na
               takšnem doreči. Najverjetneje obstaja nek minimum ali pa doreči moramo kakšni so ti
               standardi za katere se lahko zmenimo, in te standarde, kot sem rekel, bi naj potrdili
               na koncu tudi na samem kolegiju, zato, da bodo neko vodilo poleg samega poslovnika.
               Tisto, kar še vedno ostane, je poslovniška komisija in poslovniška komisija ostane
               itak, ker dela ta trenutek tudi na spremembi poslovnika in vsekakor bi kakšno od teh
               zadev bilo pametno doreči tudi na tem nivoju.</p>
               <p>Dr. Simona Kustec Lipicer.</p>
            </sp>
            <sp xml:id="SDT7-KPDZ-redna-73-2016-10-10.sp32">

               <speaker>DR. SIMONA KUSTEC LIPICER (PS SMC):</speaker>

               <p>Hvala lepa, predsednik.</p>
               <p>Zelo podpiram to, kar si zdaj izpostavil in podpiram tudi sporočilo kolega Mesca, ki
               pravi, da moramo poskrbeti za dvig politične kulture, najprej znotraj lastnih vrst.
               In ko gre za delo znotraj posameznih matičnih delovnih teles, so predsedniki, ki
               vodijo te delovne seje tisti, ki so nosilci ne samo procesa same razprave, načina
               odločanja, predvsem pa spoštovanja poslovnika, ampak tudi tega kako prepričljivo in
               demokratično poteka odločanje potem na samih delovnih telesih. In da mogoče malo
               ublažim ta občutek, da je vlada kriva za to kako predsedniki delovnih teles vodijo
               delo v parlamentu, torej v zakonodajni veji oblasti, naj povem, da se je nekaj zelo
               podobnega zgodilo prejšnji teden na Odboru za zdravstvo, ko je predsednik odbora,
               mimo vseh poslovniških pravil dal na glasovanje sklep, ki je bil potem tudi sprejet.
               Torej, v tem primeru ne gre za vladne pritiske, ampak gre v resnici in prvenstveno in
               tudi prav je tako, za odgovornost znotraj naše lastne hiše in avtoriteto, ki jo
               morajo posledično s tem, pa tudi politično kulturo, ki jo z vodenjem odražajo
               posamezni predsedniki delovnih teles v parlamentu. Tako, da v tej luči, tudi
               predsednik, izkoriščam to priložnost za to, da ti priporočam, da se pozanimaš tudi
               kako je izgledalo glasovanje na Odboru za zdravstvo.</p>
               <p>Hvala lepa.</p>
            </sp>
            <sp xml:id="SDT7-KPDZ-redna-73-2016-10-10.sp33">

               <speaker>PREDSEDNIK DR. MILAN BRGLEZ:</speaker>

               <p>Ja, bom… Velja povsem enak odgovor, kot tisto prej.</p>
               <p>Še gospod Primož Hainz.</p>
            </sp>
            <sp xml:id="SDT7-KPDZ-redna-73-2016-10-10.sp34">

               <speaker>PRIMOŽ HAINZ (PS DeSUS):</speaker>

               <p>Hvala lepa.</p>
               <p>Predsednik se bo seveda pozanimal, ampak vendar, izrečeno je bilo za javnost. Jaz bi
               vendar prosil vsaj dva stavka, kaj je bilo narobe na tej komisiji oziroma Odboru za
                  <stage type="mag"/>(nadaljevanje) zdravstvo, da je
               tak spor. Namreč, jaz doslej tega nisem zasledil, nisem bil pa na seji, ampak tudi
               javno, moram reči, nisem opazil. Nerodno je vreči nek kamenček, potem pa ne vemo, kaj
               se je pravzaprav zgodilo. Lepo prosim, če bi lahko. Hvala.</p>
            </sp>
            <sp xml:id="SDT7-KPDZ-redna-73-2016-10-10.sp35">

               <speaker>PREDSEDNIK DR. MILAN BRGLEZ:</speaker>

               <p>Dr. Simona Kustec Lipicer.</p>
            </sp>
            <sp xml:id="SDT7-KPDZ-redna-73-2016-10-10.sp36">

               <speaker>DR. SIMONA KUSTEC LIPICER (PS SMC):</speaker>

               <p>Hvala lepa.</p>
               <p>Gre za povsem preproste procesne stvari. Kadar gre za zahtevo za javno predstavitev
               mnenj, je treba vnaprej imeti gradivo, s konkretnimi vprašanji, treba je dopustiti
               razpravo in na podlagi vsega tega se potem glasuje o tovrstnem sklepu. Nič od tega ni
               bilo pripravljenega. To je samo neka generalna opazka, ki sem jo kot vodja videla in
               spremljala. Vsekakor pa je treba v detajle pogledati, kako je ta proces potekal, kako
               je postopek potekal. To pa ni več moja pristojnost, zato sem tudi prosila,
               predsednik, da ti s svojo avtoriteto in svojo pristojnostjo to preveriš in nas
               informiraš. Hvala.</p>
            </sp>
            <sp xml:id="SDT7-KPDZ-redna-73-2016-10-10.sp37">

               <speaker>PREDSEDNIK DR. MILAN BRGLEZ:</speaker>

               <p>Bom za oba ta dva primera to zagotovo naredil, torej, natančno pogledal, kako so
               zadeve tekle, in na podlagi tega potem podal lahko svoje mnenje, ki je pa zgolj
               mnenje, ne more biti pa presoja celotne zadeve, ker te pristojnosti po obstoječem
               poslovniku nimam.</p>
               <p>Gospod Luka Mesec.</p>
            </sp>
            <sp xml:id="SDT7-KPDZ-redna-73-2016-10-10.sp38">

               <speaker>LUKA MESEC (PS ZL):</speaker>

               <p>Hvala.</p>
               <p>Vseeno obstaja neka ključna razlika med Odborom za obrambo in Odborom za zdravstvo.
               Na Odboru za zdravstvo je bila vsaj dovoljena razprava, medtem ko na Odboru za
               obrambo ni bilo niti besede razprave. Edini koalicijski poslanec, ki je govoril, je
               bil Marjan Dolinšek, in potem so pač vaši poslanci podprli njegov predlog, da je
               stvar neprimerna za nadaljnjo obravnavo, in je še en opozicijski predlog pač odletel
               z mize, tako kot jih je že nešteto v tem sklicu. In proti temu protestiram, ker nam
               se to vseskozi dogaja. Mogoče ste dobili okus tega, kako je biti v opoziciji, zadnjič
               na zdravstvu; upam, da ste in da boste tudi vzeli v zakup. Hočem pa to povedati, da
               po mojem občutku se vsaj z naše opozicijske strani stvari celo zaostrujejo v tem
               mandatu. Bolj, ko koalicija ugotavlja, da je številčno močnejša, bolj to svojo
               številčno premoč uporablja za to, da brez razprave pospravlja z mize predloge
               opozicije. In na ta način niso niti slišani, niti o njih ne more potekati razprava,
               kaj šele, da bi jih kakorkoli pripeljali v proceduro, čeprav so povsem skromni in v
               skladu z nekimi evropskimi standardi, kakor je bilo tole, kar smo dali na Odbor za
               obrambo, kjer smo predlagali nek demokratičen standard, ki je v veljavi v 17
               primerljivih evropskih državah. Pa se niti pogovarjati niste hoteli o njem.</p>
            </sp>
            <sp xml:id="SDT7-KPDZ-redna-73-2016-10-10.sp39">

               <speaker>PREDSEDNIK DR. MILAN BRGLEZ:</speaker>

               <p>Dr. Simona Kustec Lipicer.</p>
            </sp>
            <sp xml:id="SDT7-KPDZ-redna-73-2016-10-10.sp40">

               <speaker>DR. SIMONA KUSTEC LIPICER (PS SMC):</speaker>

               <p>Hvala lepa.</p>
               <p>Ja, Poslanska skupina Stranke modernega centra je res dobila, ne prvič, ampak na tej
               zadnji seji občutek, kako biti v primežu lobijev, ne opozicije. Kar se tiče pa
               ostalih stvari, zato, predsednik, je pomembno, da se pozanimaš, kako so procesi
               potekali na tej seji, ki jo je Luka izpostavil, in na tej, ki sem jo sama. Očitno v
               nobenem od odborov ni bilo omogočeno nič razprave. Ampak, kot rečeno, ravno s tem
               namenom prošnja, da se pozanimaš in da potem na nek način razsodiš in daš svoje
               mnenje. To je namen vsaj z moje strani moje prošnje pri tej točki. Hvala lepa.</p>
            </sp>
            <sp xml:id="SDT7-KPDZ-redna-73-2016-10-10.sp41">

               <speaker>PREDSEDNIK DR. MILAN BRGLEZ:</speaker>

               <p>Ja, prav.</p>
               <p>Še gospod Primož Hainz.</p>
            </sp>
            <sp xml:id="SDT7-KPDZ-redna-73-2016-10-10.sp42">

               <speaker>PRIMOŽ HAINZ (PS DeSUS):</speaker>

               <p>Hvala lepa.</p>
               <p>Zdaj seveda jaz tega nisem imel v načrtu, no, če lahko tako rečem, ampak zdaj bi pa
               prosil, da pogledamo tudi, kaj se je zgodilo na Odboru za kulturo, kjer je dr. Matić
               najprej dovolil besedni dvoboj med gosti in predlagateljem, na koncu pa prekinil
               razpravo z glasovanjem o tem, da točka dnevnega reda ni primerna za nadaljnjo
               obravnavo, torej, prekinil razpravo v dobesednem pomenu besede. Hvala lepa. /
               oglašanje v ozadju/</p>
            </sp>
            <sp xml:id="SDT7-KPDZ-redna-73-2016-10-10.sp43">

               <speaker>PREDSEDNIK DR. MILAN BRGLEZ:</speaker>

               <p>Prosim! Bom končal. V nasprotnem primeru…</p>
            </sp>
            <sp xml:id="SDT7-KPDZ-redna-73-2016-10-10.sp44">

               <speaker>PRIMOŽ HAINZ (PS DeSUS):</speaker>

               <p>Ja, mislim… / smeh/ Se opravičujem, ampak šli smo na te zgodbe.</p>
            </sp>
            <sp xml:id="SDT7-KPDZ-redna-73-2016-10-10.sp45">

               <speaker>PREDSEDNIK DR. MILAN BRGLEZ:</speaker>

               <p>V nasprotnem primeru bom moral gledati delovanje vsakega odbora posebej in
               ugotavljati, kaj je narobe pri njem…</p>
            </sp>
            <sp xml:id="SDT7-KPDZ-redna-73-2016-10-10.sp46">

               <speaker>PRIMOŽ HAINZ (PS DeSUS):</speaker>

               <p>Ne, Komisije za poslovnik.</p>
            </sp>
            <sp xml:id="SDT7-KPDZ-redna-73-2016-10-10.sp47">

               <speaker>PREDSEDNIK DR. MILAN BRGLEZ:</speaker>

               <p>Ja, ampak najprej se moram sam pozanimati v bistvu, kako je zadeva tekla, da sploh
               vidim, kaj lahko predlagam <stage type="mag"/>
               (nadaljevanje) in tudi predlagam sami Komisiji za Poslovnik, tudi to lahko
               naredim.</p>
               <p>Vsekakor, bom te tri primere zdaj preveril. Mislim, da je več kot dovolj dela glede
               na vse ostalo kar je in da smo s tem končali to točko.</p>
               <p>In, ker smo končali to točko smo s tem zaključili tudi 73. sejo Kolegija.</p>
               <p>Hvala lepa za sodelovanje <title>Seja se je končala 10. oktobra 2016 ob 12.50.</title>
               </p>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZDDSZII-redna-32-2016-10-27">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo, družino, socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">F931634699A000F3C12580480041C7C7</idno>
               <idno type="custom" subtype="day">70C909F1BD2E0B75C125806000333383</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=70C909F1BD2E0B75C125806000333383</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZDDSZII-redna-32-2016-10-27.OZDDSZII" n="32">
               <name>redna seja</name>
               <date when="2016-10-27"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZDDSZII-redna-32-2016-10-27.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZDDSZII-redna-32-2016-10-27.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA DELO, DRUŽINO, SOCIALNE ZADEVE IN
            INVALIDE</stage>
            <stage type="session">32. seja</stage>
            <stage type="date">(27. oktober 2016)</stage>
            <stage type="chairman">Sejo je vodil Uroš Prikl, predsednik odbora. </stage>
            <stage type="time">Seja se je začela ob 12.03. </stage>


            <sp xml:id="SDT7-OZDDSZII-redna-32-2016-10-27.sp1">

               <speaker>PREDSEDNIK UROŠ PRIKL:</speaker>

               <p>Spoštovane poslance, spoštovani poslanci, cenjeni gostje! Pričenjam 32. sejo Odbora
               za delo, družino, socialne zadeve in invalide.</p>
               <p>Uvodoma vas želim obvestiti, da je zadržan in se seje ne more udeležiti kolega
               Marijan Pojbič. S pooblastilom pa so prisotni in sicer namesto kolegice Janje Sluga
               je z nami Irena Kotnik, namesto kolegice Erike Dekleva je z nami mag. Branislav Rajić
               in namesto kolega Janija Möderndorferja je z nami kolega Igor Zorčič. Toliko kar
               zadeva uvodnih pojasnil.</p>
               <p>Ob tej priložnosti, če dovolite, bi se, ker smo doživeli v zadnjem tednu eno
               kadrovsko spremembo našega odbora, ob tej priložnosti bi se želel zahvaliti dosedanji
               podpredsednici Ireni Košnik Grošelj za njeno delo podpredsednice tega odbora. Seveda
               ostaja v tem odboru z nami tudi vnaprej. Nova podpredsednica pa je kolegica Jasna
               Murgel, tudi sicer že članica tega odbora in ji na tem mestu želim še naprej obilo
               uspeha, kar se mene kot predsednika tiče še naprej plodnega sodelovanja in verjamem,
               da bo seveda temu tako.</p>
               <p>Kolegice in kolegi, v poslovniškem roku jaz nisem prejel nobenih obvestil oziroma
               predlogov za spremembo dnevnega reda, zato je tak, kot ste ga dobili s samim sklicem
               seje in to je: Prva točka, predlog Zakona o spremembah in dopolnitvah Zakona o
               zakonski zvezi in družinskih razmerjih, ter druga točka razno.  Predlagam, da preidemo kar na <title>1.
                  TOČKO DNEVNEGA REDA – TO JE OBRAVNAVA PREDLOGA ZAKONA O SPREMEMBAH IN DOPOLNITVAH
                  ZAKONA O ZAKONSKI ZVEZI IN DRUŽINSKIH RAZMERJIH.</title> Kot gradivo ste prejeli
               predlog zakona, ki je objavljen v poročevalcu mnenja Vlade in mnenja
               Zakonodajno-pravne službe ter mnenje Državnega sveta, kar je bilo prav tako
               objavljeno na naših spletnih straneh.</p>
               <p>K tej točki oziroma k obravnavi zakona pa smo seveda vabili predlagatelja, v njegovem
               imenu kolegico Ivo Dimic, Ministrstvo za delo, družino, socialne zadeve in enake
               možnosti, Ministrstvo za pravosodje, dr. Andrejo Črnak Meglič, državno sekretarko v
               uradu, kabineta predsednika Vlade, Varuha človekovih pravic, Zakonodajno-pravno
               službo ter Državni svet.</p>
               <p>Ugotavljam, da je bil v poslovniško določenem roku vložen tudi amandma pozitivne, se
               opravičujem, Poslanske skupine Nove Slovenije in sicer k drugemu členu. pričenjamo z
               2. obravnavo zakona, v kateri bomo opravili razpravo in glasovanje o posameznih
               členih predloga zakona. Uvodoma sprašujem Ivo Dimic, kot predstavnico predlagatelja,
               če želi podati dodatna pojasnila. Iva izvoli.</p>
            </sp>
            <sp xml:id="SDT7-OZDDSZII-redna-32-2016-10-27.sp2">

               <speaker>IVA DIMIC (PS NSi):</speaker>

               <p>Hvala lepa za besedo, spoštovani predsednik odbora. Spoštovana državna sekretarka,
               predstavniki vsi, ki ste z ministrstev in ostalih, ki ste danes z nami!</p>
               <p>V Novi Sloveniji smo se odločili, da z novelo Zakona o zakonski zvezi in družinskih
               razmerjih, ki smo jo vložili v parlamentarno obravnavo zapolnimo pravno praznino, ki
               je v Sloveniji obstajala na področju možnosti, da bi bili stari starši vsaj stranka v
               postopku dodelitve otrok v izjemnih primerih. Govorim o izjemnih primerih, ko pride
               ali pa ko oba starša umreta. Seveda je vodilo našega predloga zakona bistveno načelo,
               ki zasleduje največje koristi otrok.</p>
               <p>Predlog zakona uvaja dve bistveni novosti v naš pravni red in sicer prvo, možnost
               posvojitve otroka v primeru smrti obeh staršev se širi sedaj tudi na stare starše ter
               druga novost, staršem se daje možnost, če želijo, da v naprej na predpisan način
               izrazijo voljo glede skrbništva svojih otrok za primer njune smrti. V Novi Sloveniji
               smo se odločili, da gremo s takim predlogom zakona naprej predvsem zaradi vseh
               preteklih dogodkov, nenazadnje tudi referenduma, ki je bil v decembru lanskega leta
               zavrnjen in ki je še dodatno prikazoval oziroma govoril o slabosti samega družinskega
               zakonika, kjer je še vedno na tem področju puščal pravno praznino. </p>
               <p>In zato smo tudi v Novi Sloveniji naročili raziskovalno nalogo v Državnem zboru kjer
               smo želeli pregledati kako imajo ti dve področji urejeni tudi naše sosednje države,
               evropske države in da imajo na nek način seveda zadeve urejene še posebej na
               področju, da se staršem daje možnost, če želijo vnaprej izraziti v kakšno okolje se
               lahko namesti glede ali pa voljo glede skrbništva svojih otrok primer njihove ali pa
               njune smrti.</p>
               <p>Se mi zdi, da smo s predlogom zakona resnično želeli narediti in zasledovati
               najboljše koristi otroka, zato smo tudi naš zakon predstavili tako ministrici, bili
               tudi na pogovoru na ministrstvu, kot tudi vsem strankam poslali za sestanek, sestali
               pa smo se s tistimi, ki so se odzvali seveda, Stranka modernega centra, Socialni
               demokrati in pa stranka Desus ter Komisija Državnega sveta Republike Slovenije. Lahko
               rečem, da vsi pogovori naši, da so bili dobro, da je bilo konstruktivno vzdušje, da
               smo iskali skupne rešitve resnično kako zagotoviti starim staršem, da bodo stranke v
               postopku, na kakšen način jim dodeliti ali skrbništvo ali roditeljsko pravico ali
               posvojitev ali rejništvo in seveda tudi na kakšen način, kako zagotoviti staršem to,
               da se lahko vnaprej 
               izrečejo v kakšno okolje naj bodo njihovi otroci nameščeni ali pa kdo lahko za njih
               skrbi. In se mi zdi, da ta naša srečanja in pogovori glede vsega tega, da so bili za
               nas, tudi zame zelo koristni. Pokazalo se je, da smo s predlogom zakona odprli
               razpravo o perečem vprašanju pravic otrok staršev in starih staršev. Poslanci s
               katerimi smo se pogovarjali in seveda tudi državni svetniki so celo predlagali nekaj
               zanimivih rešitev. Možnost posvojitve naj se da tudi sorodnikom v ravni vrsti, bratom
               in sestram, to je bilo izpostavljeno zakaj ne bi, če je velika razlika v letih, se
               tudi to.</p>
               <p>Seveda mi smo takrat z našim predlogom rekli, da zadeve so odprte, da se jih lahko
               ali z amandmajem ali kakorkoli drugače seveda tudi popravi, kar seveda omeji. Pogovor
               je tekel tudi do kje naj bodo stari starši lahko, do katere starosti sposobni biti
               starka v postopku ali pa da se jim dodeli otroka, vendar mi še vedno poudarjamo, da
               tukaj ni nobenega avtomatizma, da stvari, ko pridejo tudi ob sprejemu našega zakona,
               ko pride v tako situacijo, se še vedno presoja preko centrov za socialno delo in
               seveda kasneje verjetno tudi preko sodišč.</p>
               <p>Pri posvojitvah vnukov, ki nimajo živih staršev, s strani starih staršev se je
               nakazala pot iskanja, kot sem že dejala nepopolne posvojitve. To sem že rekla, ali bi
               bila to dodelitev roditeljske pravice ali bi bilo to na kakšen drug način seveda
               najbolj iz naše raziskovalne naloge po vzoru nemške ureditve, kjer bi se spremenila
               le pravna razmerja do otrok, do naravnih staršev, ne pa tudi do drugih. Tako, da
               zadeva je resnično potekala v nekem pogovoru, konstruktivnem. Je bilo veliko
               pomislekov izraženo glede pravic in možnosti tako imenovanega drugega para starih
               staršev v primeru posvojitve s strani starih staršev z ene strani, bi pa še
               izpostavila, da smo našo rešitev zapisali na način, da bi bila posvojitev skrajni
               ukrep samo takrat, ko bi pristojni organ to prepoznal kot največjo korist otroka.
               CSD-ji se sicer tudi na teh ostalih možnostih ne poslužujejo dovolj.</p>
               <p>Seveda smo v Novi Sloveniji pripravili tudi amandma k drugemu členu, ki dejansko
               sledi mnenju Zakonodajno-pravne službe in da je besedilo vsebinsko, kot tudi
               nomotehničo izčiščeno ter dodelano tako, da je določba jasna in nedvoumna, govorimo
               pa seveda o vnaprej izraženi volji staršev glede posvojitve in namestitve otrok v
               primeru smrti obeh. </p>
               <p>Toliko zaenkrat. Se mi zdi, da delo v skupno dobro, v dobro otrok in zapiranje pravne
               praznine, ki se pojavlja in ki je vedno bolj pereča, seveda izkoriščajo tudi nekateri
               mediji ali kakorkoli, se mi zdi, da na tak način s sprejetjem takega predloga zakona,
               kot smo ga poslanci Nove Slovenije predlagali, se mi zdi, da je le vendarle korak v
               pravo smer in korak h koristi otroka.</p>
               <p>Hvala zaenkrat.</p>
            </sp>
            <sp xml:id="SDT7-OZDDSZII-redna-32-2016-10-27.sp3">

               <speaker>PREDSEDNIK UROŠ PRIKL:</speaker>

               <p>Hvala tudi tebi.</p>
               <p>Besedilo oziroma predlog zakona je, k temu je podala mnenje tudi Zakonodajno-pravna
               služba, na kratko gospa Kraljeva, če lahko podate mnenje.</p>
            </sp>
            <sp xml:id="SDT7-OZDDSZII-redna-32-2016-10-27.sp4">

               <speaker>KATARINA KRALJ:</speaker>

               <p>Hvala za besedo. </p>
               <p>Mi smo pripravili pisno mnenje, z dne 13. 10. 2016 in tukaj ga bom predstavila zelo
               na kratko. Kot je že povedala gospa predlagateljica, sta predlagani dve bistveni
               novosti. Prva se tiče predloga, da bi tudi stari starši lahko posvojili vnuka. To je
               pomembna novost. Po veljavni ureditvi je ta možnost izrecno prepovedana. Tudi
               primerjalno-pravne ureditve glede tega vprašanja so zelo različne, so države, kjer je
               takšna posvojitev prepovedana, pa tudi takšne države, kjer se sorodniške posvojitve
               dovoljujejo, bodisi samo posvojitve vnukov, bodisi tudi posvojitve v stranski vrsti. </p>
               <p>Zdaj, tukaj smo poudarili v našem mnenju. Če se bo zakonodajalec odločil, da uredi
                   sorodniško
               posvojitev, potem je treba poudariti, da je ta institut zelo kompleksen in da ga je
               treba urediti celovito. Tehten premislek pa je treba zlasti opraviti glede vprašanj
               če in v kolikšni meri se spremenijo sorodstvena razmerja in iz tega izhajajoče
               pravice in obveznosti otroka do bivših sorodnikov. Ta predlog zakona ne ureja nobenih
               izjem od splošne ureditve. V tem primeru bi veljalo, ob odsotnosti kakršnih posebnih
               določb glede pravnih posledic, da velja splošna ureditev po 143. členu, to pomeni
               prenehanje vseh pravic in obveznosti otroka do bivših sorodnikov, kar pa po naši
               presoji ni nujno najboljša korist otroka.</p>
               <p>Naš pravni red pač zaenkrat pozna samo popolno posvojitev. To je, ko se otrok
               popolnoma izloči iz rodbine naravnih staršev in pride popolnoma v rodbino
               posvojiteljev. Menimo, da bi se bilo treba v primeru, če se zakonodajalec odloči za
               sorodniško posvojitev, da bi bilo potrebno temeljito analizirati primerjalno-pravne
               ureditve, zlasti tiste, ki takšno možnost posvojitve poznajo, kot je že gospa
               predlagateljica omenila recimo nemško ureditev. Tam poznajo, tam je sorodniška
               posvojitev nepopolna in vse pravne posledice med starši in otrokom ne<gap n="…"/> Med bivšimi
               sorodniki in otrokom ne prenehajo. Nujno bi bilo pa treba po naši presoji tudi
               pridobiti mnenje stroke družinskega prava, kajti gre za izredno zahtevno strokovno
               vprašanje. </p>
               <p>Kot večkrat poudarja Evropsko sodišče za človekove pravice, največja korist otroka,
               ki je ustavno in konvencijsko načelo ne zavezuje samo organov, ki odločajo o teh
               konkretnih postopkih ampak tudi zakonodajalca. Zdaj, tukaj so relevantni členi v tej
               noveli sploh zaprti. Ti členi, ki urejajo posledice posvojitve tako, da se s to
               novelo niti teh pomislekov ne da odpraviti. Če bi pa uvedli to sorodniško posvojitev
               in uredili specifična razmerja med otrokom in bivšimi posvojitelji bi bilo pa treba
               ustrezno pripraviti tudi novelo zakona o dedovanju.</p>
               <p>Zdaj glede druge spremembe, to je pa izjava volje staršev za časa življenja, katera
               oseba je najbolj primerna za skrbnika. Tu<gap n="…"/> Takšne izjave poznajo številne
               primerjalno-pravne ureditve, tudi tiste s katerimi je naš pravni red najbolj
               primerljiv. Mi smo dali določene pripombe glede te določbe, ugotavljamo pa, da vložen
               amandma predlagatelja, ki sledi hrvaškemu družinskemu zakoniku ustrezno upošteva naše
               pripombe. Hvala.</p>
            </sp>
            <sp xml:id="SDT7-OZDDSZII-redna-32-2016-10-27.sp5">

               <speaker>PREDSEDNIK UROŠ PRIKL:</speaker>

               <p>Hvala lepa tudi vam.</p>
               <p>Zakon je obravnavala tudi Komisija za socialno varstvo, delo, zdravstvo in invalide
               Državnega sveta. Gospa Kuzmanič Korva, prosim vas, če na kratko predstavite stališče
               oziroma mnenje komisije.</p>
            </sp>
            <sp xml:id="SDT7-OZDDSZII-redna-32-2016-10-27.sp6">

               <speaker>MAG. DARJA KUZMANIČ KORVA:</speaker>

               <p>Hvala za besedo. </p>
               <p>Tako, kot je predlagateljica že povedala, mi smo opravili obširno razpravo o tem
               vprašanju oziroma o tem predlogu. Po našem mnenju ni pravne praznine v tem trenutku,
               namreč tudi iz primerjalnega<gap n="…"/> Iz gradiva, ki ga je predlagateljica vložila je zelo
               jasno, da imamo na zelo podoben način, kot ostale države urejeno varstvo otroka z
               institutom skrbništva. Namreč, v trenutku ko staršev ni, bodisi enega in obeh in je
               potrebno poskrbeti za koristi otroka, se otroku postavi skrbnik in ta skrbnik
               prevzame pravzaprav funkcijo nadomestnega starša, če v tem trenutku tako rečem, ker
               lahko seveda ščiti njegove pravice in to je tudi njegova osnovna naloga. Tako, da mi
               menimo, da v tem trenutku ni pravne praznine in imamo zelo enako urejeno, zelo
               podobno urejeno kot ostale primerjalne države pri nas.</p>
               <p>Je pa teme, ki jih odpira predlog, so seveda prave teme, ker se v naši družbi zdaj
               veliko o tem govori. Menimo pa, da bo Družinski zakonik tudi te stvari zdaj odprl in
               bomo verjetno kar nekaj stvari lahko uredili v Družinskem zakoniku, ki bo vsak
               trenutek vložen v proceduro. Kar se tiče izjave volje  pravzaprav nimamo nekih hudih težav. Tudi zdaj,
               čeprav neformalno in če vemo na Centrih za socialno delo, tako voljo vedno preverimo
               in v kolikor ni nobenih zadržkov to tudi upoštevamo.</p>
               <p>Moram povedati, da v postopku Center za socialno delo najprej vpogleda v sorodniško
               mrežo in to sorodniško mrežo tudi upošteva zlasti, če je volja sorodnikov, da so
               pripravljeni za te otroke poskrbeti in da so ti otroci v njihovi oskrbi. Mi imamo 237
               otrok v sorodstveni mreži, bom rekla, v tem trenutku in od tega je 120 starih
               staršev. Tako, da to ni tako zelo redek pojav, je pa seveda v vseh postopkih, kar je
               prav in kar je tudi predlagateljica rekla tudi vnaprej, kljub izraženi volji ne sme
               postati to avtomatizem, ampak je potrebno seveda, ko ti izraziš voljo, lahko
               pretečejo leta, lahko se spremenijo razmere in je treba vsakokrat preveriti ali je to
               voljo možno upoštevati ali ne.</p>
               <p>To, kar se nam zdi pomembno je tudi to in nekatere države imajo to je, da nekateri
               starši se tudi danes pravzaprav zglašajo na Centrih za socialno delo in sprašujejo
               tudi obratno ali je možno izraziti negativno voljo, da ne želijo, da bi ta in ta
               imel, bom rekla njihovega otroka v primeru, če se njim karkoli zgodi. Jaz mislim, da
               bi bilo treba tudi to v zakonu nekako omogočiti. Tako pozitivno, kot negativno voljo
               in potem seveda preveriti obe sorodstveni strani. Mi tudi v Svetu, na Komisiji
               državnega sveta smo veliko govorili o sorodstveni posvojitvi na način tako, kot je
               predstavnica Pravne službe že izrazila mnenje. Absolutno v tem trenutku je to
               prekompleksno vprašanje, da bi ga lahko na ta način spremenili, ker naredimo otroku
               seveda lahko ne samo materialno ampak čustvene in vsakršno škodo zaradi tega, ker ga
               enostavno lahko odrežemo od cele polovice sorodstvenega razmerja. Komisija za
               Socialno varstvo, delo, zdravstvo in invalide Državnega sveta predloga ni podprla in
               menimo, da je to boljše počasi in primerno urediti v predlogu družinskega
               zakonika.</p>
            </sp>
            <sp xml:id="SDT7-OZDDSZII-redna-32-2016-10-27.sp7">

               <speaker>PREDSEDNIK UROŠ PRIKL:</speaker>

               <p>Hvala lepa, Darja. </p>
               <p>Želi besedo državna sekretarka, gospa Vukova, iz Ministrstva za delo, izvolite.</p>
            </sp>
            <sp xml:id="SDT7-OZDDSZII-redna-32-2016-10-27.sp8">

               <speaker>MARTINA VUK:</speaker>

               <p>Hvala lepa, gospod predsednik! Poslanke in poslanci, spoštovani gostje.</p>
               <p>Veliko je bilo že do zdaj v teh mnenjih povedanega. Za začetek naj povem, da se nam
               zdita obe vprašanji, ki se odpirata s tem predlogom zakona izjemno relevantni, torej
               pomembni, da se jih izpostavi, da se jih pogleda v luči vseh možnih posledic, ki jih
               lahko prinašata in da se kar najustrezneje poišče odgovor kakšna je možnost, torej po
               eni strani, da stari starši skrbijo za svoje vnuke, v kolikor ni več staršev in na
               drugi strani kakšne možnosti obstajajo oziroma jih je potrebno omogočiti, da lahko
               starši za časa življenja izrazijo svojo voljo za koga bi želeli, da skrbi za
               njihovega otroka po njihovi smrti. Pa bom naredila tukaj piko.</p>
               <p>Zdaj pa naprej, pa v vsakem primeru tudi predlagateljica je povedala, da je pa seveda
               glavno vodilo vedno največja korist otrok, zato se zelo strinjam, da avtomatizma
               seveda v nobenem primeru ne more biti. Zato smo tudi ob že samem začetku javne
               razprave v družinskem zakoniku, to je bilo konec maja letošnje leto, tudi sami
               izpostavili nekatera pomembna vprašanja glede katerih je potrebno doseči širši
               konsenz glede katerih se je potrebno pogovoriti in predvsem dobiti tudi strokovna
               mnenja kako jih lahko v bodoče urejamo. In ena od teh odprtih vprašanj je tudi
               posvojitev s strani starih staršev.</p>
               <p>Kot veste je veljavni Zakon o zakonski zvezi in  družinskih razmerjih bil sprejet leta 1976, to pomeni,
               da letos praznujemo 40 letnico tega zakona, ki še vedno velja in ki se je do zdaj
               nekoliko noveliral. Ampak v teh delih ne. Kar pomeni, da se že zadnjih kar nekaj let,
               če rečem 6, pa ni to pretiravanje, kvečjemu premalo pojavlja potreba in tudi širše
               družbeno je sprejeta ta potreba, da se pač področje družinskih razmerij in zakonske
               zveze celovito uredi v novem zakonu, ki se mu pač reče Družinski zakonik in ta zakon
               je zdaj v pripravi, prvega septembra se je javna razprava zaključila in v okviru tega
               zakona, Družinskega zakonika bomo odgovorili ali pa bomo rešili tudi ti dve odprti
               vprašanji, torej kako omogočiti staršem, da izjavijo svojo voljo, za koga želijo, da
               pač skrbi za njihove otroke v primeru, da sami njih pač ne bo več še, dokler otroci
               ne bodo še polnoletni oziroma kako naj se ustrezno uredi razmerje med starimi starši
               in vnuki, v primeru, da otroci nimajo več staršev. Vendarle pa sta, kot sem rekla to
               dve pomembni vprašanji, nista pa edini vprašanji, ki ju je treba urediti v okviru
               celotne ureditve družinskih razmerij in zato se nam zdi smiselno, da se pač tudi ti
               dve vprašanji uredita v okviru Družinskega zakonika. </p>
               <p>Naj povem samo še to, da predvidoma decembra bo Družinski zakonik prišel v obravnavo
               v Državni zbor.</p>
            </sp>
            <sp xml:id="SDT7-OZDDSZII-redna-32-2016-10-27.sp9">

               <speaker>PREDSEDNIK UROŠ PRIKL:</speaker>

               <p>Hvala lepa, Martina.</p>
               <p>Besedo želi še enkrat predlagateljica. Iva, izvoli.</p>
            </sp>
            <sp xml:id="SDT7-OZDDSZII-redna-32-2016-10-27.sp10">

               <speaker>IVA DIMIC (PS NSi):</speaker>

               <p>Hvala lepa.</p>
               <p>Preden gremo naprej na razpravo mislim, da kot predlagateljica je prav, da se odzovem
               na dve, tri zadeve. Se mi zdi, da s strani Državnega sveta je bilo izpostavljeno, da
               je potrebno urediti pri izražanju volje staršev tudi h komu ne želijo. Nismo tega
               izrecno pisali ampak, če pomeni, da izraziš voljo, je volja razumljivo, da izraziš
               pozitivno in negativno voljo, h komu ne želiš, da so nameščeni otroci in h komu
               želiš, da so nameščeni otroci. Ne vidim zakaj bi morali imeti ne vem, dva odstavka
               znotraj enega člena. Ne vidim tega, ker to se potem lahko tudi v obrazložitvah
               obrazloži samega zakona kaj je mišljeno pod sam člen.</p>
               <p>Glede<gap n="…"/> Je bilo<gap n="…"/> Dejali ste, da ste se strinjali v Državnem svetu, da ste zadovoljni z
               ureditvijo skrbnika, vendar mi imamo v Sloveniji težavo z ureditvijo skrbnika.
               Skrbništvo v Sloveniji še vedno ostaja prostovoljna in ne in častna funkcija tako, da
               k temu pritiče tudi potem vsa določena skrb. Se mi zdi, da če bi bila skrbnik
               funkcija tako, kot jo poznajo tudi v tujini, tudi to imamo primerjalno zraven
               pogledano, bi bila potem pomembnost skrbnika seveda veliko večja. Tukaj pa je zgolj
               skrbnik prostovoljna in častna funkcija in po našem mnenju, po mnenju Nove Slovenije
               to ni dovolj za nek tak uspešen zakon, ki bo dejansko zasledoval največje otrokove
               koristi, ker če je to prostovoljno in častno, potem vemo kako je s to zadevo.</p>
               <p>Po besedah državne sekretarke bi še rekla, da se bo spet ponovno čakalo na ureditev
               družinskega zakonika, pa vendarle glejte, v zadnjih štirih letih smo imeli že dva
               referenduma zaradi družinskega zakonika, zato obstaja še vedno ta pravna praznina, ki
               jo je potrebno urediti. Jaz osebno moram reči, da ne razumem zakaj vendarle tiščimo
               zadeve. Vse bo uredil Družinski zakonik, potem pa leto pa pol, dve leti dejansko ne
               urejamo področja, pa vemo, pa ponovno boste verjetno tudi vi potrdila, da je bil v
               Družinskem zakoniku rejniški del dobro urejen ampak zakaj nismo potem, ko je
               referendum, ko je bil Družinski zakonik na referendumu zavrnjen, če vendarle
               obstajata volja po ureditvi rejniške dejavnosti, zakaj ni šel potem samostojno preko
               neke novele naprej ali pa v tem členu. Se mi zdi, da preveč si želimo v ta Družinski zakonik strpati
               dejansko vse stvari, ki pa mogoče včasih ne sodijo toliko v sam Družinski zakonik ali
               pa so mogoče neke osebne želje, da bi bilo to preko Družinskega zakonika rešeno in
               potem imamo rezultat kakršnega smo dobili v decembru, da se je v glavnem državljanke
               in državljani so se odločili, da tak zakonik na referendumu zavrnejo. Se mi zdi, da
               enostavno je potrebno spoštovati tudi voljo državljank in državljanov in da se
               poskuša potem zakonodajo tudi drugače rešiti. Mislim, da je dovolj pravnih poti, da
               se taka zakonodaja prilagodi in da se zasleduje otrokove koristi tudi, če niso takoj
               zapeljane preko Družinskega zakonika. </p>
               <p>Rekli ste, zakon je star že 40 let. Ja, glejte, če se ne bi šlo vsakič z glavo skozi
               zid, potem bi mi že imeli tule en sodoben zakon, ki bi dejansko pomagal. Optimistično
               ste rekla, da bo v decembru, ko smo bili mi na Ministrstvu, je bilo že rečeno, da bo
               že konec oktobra, v začetku novembra, no zdaj ste povedali, da je to v decembru. Še
               kakšna stvar se pripeti v Sloveniji, pa smo potem že na pomladi, mi smo pa povedali
               in tudi izrazili željo, da se naš zakon bi veljal dokler ne bi bil sprejet družinski
               zakonik. Potem pa enostavno te člene<gap n="…"/> Saj določen člen<gap n="…"/> Saj člen, ki govori o
               posvojitvah, izrednih posvojitvah s strani starih staršev je že v Družinskem zakoniku
               ta člen. Tako, da tukaj zraven govorimo samo še o izraženi volji staršev v kakšno
               družino naj bodo otroci posvojeni, seveda v zasledovanju največje otrokove koristi.
               Tako, da enostavno<gap n="…"/></p>
               <p>In se mi zdi, da ko bi še ta člen bil, kot govorite, razumete, razmišljate, to bo
               tudi vključeval Družinski zakonik, bi se enostavno še ta člen dal v Družinski zakonik
               in bi ta Zakon enostavno, bo na nek način prenehal ampak do takrat bo pa urejal
               pravno praznino, za katero ste tudi v Državnem svetu se odločili, da je ni čeprav
               tudi Zakonodajno-pravna služba je rekla, da obstaja na tem področju pravna praznina
               tako, da zgleda, da vsak drugače si na nek način tolmači, vendar dejstvo je, da
               obstaja pravna praznina, ker če je ne bi bilo, bi bilo potem zakonsko tudi to urejeno
               in ne bi prihajalo do takih in drugačnih zadev v javnosti med državljani. Tako, da na
               nek način se mi zdi škoda, da bomo čakali Družinski zakonik, ki ni garant, da bo
               zaživel pred junijem ampak se mi zdi škoda. Tako, da bom poskušala z argumenti še
               vedno pojasniti kakšno vprašanje, ki ga bodo imeli tudi kolegi v nadaljevanju.</p>
               <p>Hvala.</p>
            </sp>
            <sp xml:id="SDT7-OZDDSZII-redna-32-2016-10-27.sp11">

               <speaker>PREDSEDNIK UROŠ PRIKL:</speaker>

               <p>Ja, hvala lepa, Iva, tudi tebi.</p>
               <p>Jaz odpiram razpravo. Kolegice in kolegi, če se strinjate bi razpravljali o vsakem
               členu posebej in seveda o amandmaju in posledično tudi izglasovali glede tega ali ne.
               Če temu ne nasprotujete odpiram razpravo in prosim, da se prijavite. Razprava je o
               prvem členu, ki ga bomo nekoliko, kot je praksa, nekoliko širše odprli. Prosim,
               kolegice, kolege poslance in tudi seveda vabljene na sejo. Kolega Zorčič, izvoli.</p>
            </sp>
            <sp xml:id="SDT7-OZDDSZII-redna-32-2016-10-27.sp12">

               <speaker>IGOR ZORČIČ (PS SMC):</speaker>

               <p>Hvala za besedo.</p>
               <p>Zdaj predlagatelj pravi, da s predlogom zakona zasleduje najboljše koristi otroka. V
               prvem členu piše takole: <q>"Ni mogoče posvojiti sorodnika v ravni vrsti razen vnuka, ki
               nima živih staršev. Posvojiti tudi ni mogoče brata ali sestre."</q> Drugi odstavek:
               <q>"Skrbnik ne more posvojiti svojega varovanca dokler traja med njima skrbniško
               razmerje."</q> Če pokomentiram zakon na splošno in ta moj komentar se bo v prvi vrsti
               nanašal pravzaprav na ta prvi člen mislim, da zakon tako, kot to ugotavlja
               Zakonodajno-pravna služba, dejansko ni dodelan. Je recimo temu preskromen za
               reševanje vprašanja, ki ga želi nasloviti in se ne dotika mnogih drugih  zadev, institutov, tako
               družinskega prava, kot dednega prava, ki bi pravzaprav moral nasloviti, če želimo
               recimo določiti nekako ali pa uzakoniti, da imata stara starša prednost pri, recimo
               temu nekem posvajanju. Jaz sem sam osebno nasprotnik te rešitve, da bi stara starša
               posvojila svoja vnuka v tem smislu, kot posvojitev poznamo danes in sicer iz
               razlogov, ki smo jih že v tej razpravi večkrat slišali. To je, da se popolnoma
               podrejo razmerja sorodstvena kot bi, oziroma obstajajo do same posvojitve. </p>
               <p>Moramo vedeti, da posvojitev pomeni v prvi vrsti to, da se v matični knjigi kot
               starša izbrišeta recimo temu biološka starša in se kot starša vpišeta dedek in
               babica. To ima seveda za posledico, da eno pravno posledico, to je, da strici in tete
               postanejo bratje in sestre in če je že to nesprejemljivo bi mogoče predlagateljico
               vprašal še za določene druge zadeve, ki se lahko zgodijo v praksi. Na primer, kako bi
               bilo v primeru, če je en otrok, recimo star 19 let, drugi je star recimo 12 leti, pa
               bi prišlo do posvojitve s strani starih staršev samo enega. To pomeni, da bi ta, ki
               je posvojen postal svojemu bratu ali sestri stric oziroma teta. Skratka, če se ne
               spuščam v neke zapuščinske zadeve, ki potegnejo za sabo še celo goro drugih problemov
               v primeru sprejema takega zakona, je že, bom rekel takšno vprašanje osnovno pokaže,
               da je zakonski predlog popolnoma nedodelan.</p>
               <p>En primer bi bil recimo tudi vprašanje izpodbijanja očetovstva, materinstva. Kaj je v
               primeru, ko poteka takšen postopek, pa se zgodi recimo nesreča, smrt obeh staršev,
               pride do postopka posvojitve, ali ima nek otrok še pravico ali pa starš izpodbijati
               očetovstvo, materinstvo, ki izhaja iz tistega njegovega prvotnega statusa ali pa ima
               zdaj nove starše in ni več upravičen do tega, ima pa mogoče nekega biološkega očeta,
               ki bi bil pripravljen skrbeti zanj. Skratka, odprtih je cel kup vprašanj. Jaz
               verjamem, da pri tako kompleksni materiji ne moremo reči dajmo na hitro, zdaj ne bomo
               čakali ministrstva, pa se predlaga zakon v ne vem, dveh členih, treh, dveh, če en
               štejem predhodnih končnih določb v nekem amandmaju.</p>
               <p>Jaz mislim, da je prav, da se takšnega vprašanja dotakne v prvi vrsti ministrstvo in
               to z ekipo strokovnjakov, ki bodo lahko zelo dobro ali pa v največji meri predvideli
               vse posledice, ki jih ima ne samo za nek rodbinski, družinski status, če želite ampak
               tudi za zapuščino za dedno pravo in za pravice, ki izhajajo iz tega naslova. Tako, da
               se mi zdi v tem smislu zakon tudi neprimeren.</p>
               <p>Hvala.</p>
            </sp>
            <sp xml:id="SDT7-OZDDSZII-redna-32-2016-10-27.sp13">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Predlagateljica, Iva Dimic, izvolite.</p>
            </sp>
            <sp xml:id="SDT7-OZDDSZII-redna-32-2016-10-27.sp14">

               <speaker>IVA DIMIC (PS NSi):</speaker>

               <p>Hvala lepa.</p>
               <p>Verjetno in najbolje, da kar takoj odgovarjam. Kolega Zorčič, glejte<gap n="…"/> Ne vem sicer
               kako ste seznanjeni z Družinskim zakonikom ampak ravno člen, ki ste ga vi najbolj
               problematizirali je prepisan iz Družinskega zakonika, ki ga imamo na mizah. Ki ga
               imamo v obravnavni. Tako, da očitno že zdaj vidimo, da verjetno Družinski zakonik ne
               šel kar tako gladko mogoče skozi, ker imate, tudi že vi imate na ta člen veliko
               pripomb. Tako, da<gap n="…"/></p>
               <p>Moram pa reči, kolega Zorčič, glejte, da zdajle se ne bom spomnila ampak, ko smo z
               vašimi kolegi bili na usklajevanju in na predstavitvi tega zakona, moram reči, da
               ravno vaša Poslanska skupina, moram reči, da sem odšla z zelo dobrimi občutki. Imeli
               smo zelo konstruktivno razpravo z vašimi kolegi poslanci in dejansko smo se
               pogovarjali tudi o tem kaj v primeru, če je nek<gap n="…"/> Če je otrok, če lahko rečem odrasla
               oseba stara 23 let in ima polbrata ali brata starega 2 leti.  Ali je<gap n="…"/> Zakaj ga ne bi mogel dobiti ta,
               skrbništvo ali pa te neke delne posvojitve? In moram reči, da sem pričakovala, ker
               smo imeli res tako zelo dobro razpravo, tudi kakšen amandma s strani Stranke
               modernega centra in ko sem preverjala še danes preden smo prišli na odbor, če
               vendarle ste se kaj odzvali, ker je bilo, ker smo bili, bom rekla odprti,
               konstruktivni, še rekla sem predlagajte amandmaje na področjih kjer vi vidite zadeve,
               da bi bilo potrebno še dodatno urediti in še dodatno pogledati, moram reči, da sem
               bila nekoliko razočarana zato, ker ste res imeli tako tehtne in tako dobre pripombe
               in pomisleke, da sem pričakovala z vaše strani kakšen res dober amandma, ki bi ta
               zakon naredil še boljši.</p>
               <p>Izpostavljali ste potem skrajne primere, kako pa zdaj tisti, ki je 19 let star, kaj
               bo zdaj stric bil tistemu 12 let staremu, če sem si prav zapomnila, 19 let star otrok
               razen, če ni otrok s posebnimi potrebami in njemu poteče roditeljska pravica, je to
               že odrasla oseba in jaz sem računala, da boste vprašal, če lahko dobi skrbništvo nad
               tistim 12 let starim ampak ste potem šli v take skrajnosti, da je to vprašanje, če se
               ne motim nenazadnje tudi za državno sekretarko, da bo pa vendarle pomislila kako so
               pa oni tako razmerje predvideli v predlaganem Družinskem zakoniku.</p>
               <p>Skratka nekoliko sem razočarana, moram reči nad vami, kolegi iz modernega centra, ker
               dejansko sem pričakovala vseeno urejanje in sodelovanje tudi z vaše strani.</p>
            </sp>
            <sp xml:id="SDT7-OZDDSZII-redna-32-2016-10-27.sp15">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Replika, kolega Zorčič. Izvoli.</p>
            </sp>
            <sp xml:id="SDT7-OZDDSZII-redna-32-2016-10-27.sp16">

               <speaker>IGOR ZORČIČ (PS SMC):</speaker>

               <p>Ja, mogoče me je kolegica Iva narobe razumela.</p>
               <p>Zdaj, kar se tiče podpore oziroma kar se tiče sodelovanja Stranke modernega centra
               morate vedeti, mi smo res, veste, imeli predstavitev v naši poslanski skupini ampak
               mi teh podpisov k zakonu nismo dali. Ampak to, kar sem jaz želel povedati je ne to,
               da je to bom rekel, da to ne bi bilo prav, da se odpre to vprašanje, da imajo stari
               starši prednost ampak to, da je to eno kompleksno vprašanje, ki ga je pač potrebno
               rešiti z reševanjem recimo temu na ravni številnih institutov družinskega in dednega
               prava, ne pa zgolj z dvema členoma, kar vi prinašate. In če se sklicujete spet na
               zakon, ki ga pripravlja ministrstvo, glejte potem že po eni logiki stvari bi bilo
               mogoče pa potem bolj prav, da vi počakate, da ministrstvo to predlaga, ne nazadnje
               imajo aparat, imajo ekipo, ne pa, da zdaj rinete to pred nas, pa nam očitate zakaj mi
               vašega ne sprejmemo.</p>
               <p>Hvala.</p>
            </sp>
            <sp xml:id="SDT7-OZDDSZII-redna-32-2016-10-27.sp17">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Še enkrat predlagateljica. Iva, izvoli.</p>
            </sp>
            <sp xml:id="SDT7-OZDDSZII-redna-32-2016-10-27.sp18">

               <speaker>IVA DIMIC (PS NSi):</speaker>

               <p><stage>/oglašanje iz dvorane /</stage>predlagateljica, samo dva odziva. Nisem rekla, da ste dali
               podpise k zakonu ampak, da smo zaprosili za predstavitev zakona v Poslanski skupini
               Stranke modernega centra in da smo se srečali in da smo imeli zelo dobro razpravo,
               konstruktivno in da sem pričakovala, ker je bila razprava izredno dobra, strokovna,
               tudi kakšen amandma. To sem rekla. Amandma da lahko katerakoli stranka na katerikoli
               zakon. Tukaj poslanska skupina<gap n="…"/> Tukaj ne zavajati. In nikoli, nikoli v Novi Sloveniji
               nismo rekli, da morajo imeti stari starši prednost. Vedno smo rekli, da želimo
               zagotoviti starim staršem, da imajo možnost biti tretja stranka v postopku. Stranka v
               postopku. Do zdaj pa stari starši niso bili nikoli prepoznani kot stranka v postopku.
               Tega zdajšnji zakon ne omogoča.</p>
               <p>Hvala lepa.</p>
            </sp>
            <sp xml:id="SDT7-OZDDSZII-redna-32-2016-10-27.sp19">

               <speaker>PREDSEDNIK UROŠ PRIKL:</speaker>

               <p>Hvala lepa, Iva.</p>
               <p>Besedo je želela gospa Vukova iz ministrstva za delo. Izvolite.</p>
            </sp>
            <sp xml:id="SDT7-OZDDSZII-redna-32-2016-10-27.sp20">

               <speaker>MARTINA VUK:</speaker>

               <p>Hvala lepa.</p>
               <p>Najprej samo to. S temi spremembami v ničemer ne vplivate na to kdo je stranka v
               postopku ali pa ni stranka v postopku ampak predlagana je samo možnost posvojitve s
               strani starih staršev. Kar se tiče pa samega osnutka Družinskega zakonika, ki je bil
               dan v javno razpravo, kot sem že prej rekla, 31.5. letošnje leto na tiskovni
               konferenci kjer je bil ta zakon predstavljen, kjer je bila najavljena, da od takrat
               naprej se začne javna razprava, sta sodelovala tako naša ministrica, kot  minister za pravosodje in
               izrecno je bilo opozorjeno na ta člen, na to novost, ki je bila izpostavljena, torej
               možnost posvojitve s strani starih staršev, če ni živih staršev za to, da se dejansko
               lahko začne kvalitetna javna razprava, tako strokovna, kot laična na to temo in že
               takrat so bile izpostavljene pomanjkljivosti ureditve, ker pri nas z institutom
               popolne posvojitve posvojenec v vsem popolnoma preide v novo družino in v novo
               rodbino glede vseh sorodstvenih vezi. Samo to je do zdaj pri nas poznano. Na to je
               bilo izrecno opozorjeno in zato smo tudi 20.9. organizirali posvet ravno na to temo.
               In zato, kot sem rekla, sedaj pripravljamo rešitve, ki seveda ne bodo ostale
               identične tistim, ki so pač bile v tistem osnutku družinskega zakonika, zato obstaja
               javna razprava, zato se zbira pripombe, zato se zbira mnenje, se organizira posvete,
               da pač po tem pripraviš končni predlog zakona tak, da je ustrezen, da strokovno stoji
               in da se ga pač lahko vloži. In tak bo vložen, kot sem rekla predvidoma decembra
               letošnje leto.</p>
            </sp>
            <sp xml:id="SDT7-OZDDSZII-redna-32-2016-10-27.sp21">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Želi še kdo razpravljati? Izvoli, Darja Kuzmanič Korva.</p>
            </sp>
            <sp xml:id="SDT7-OZDDSZII-redna-32-2016-10-27.sp22">

               <speaker>MAG. DARJA KUZMANIČ KORVA:</speaker>

               <p>Jaz bi rada samo pojasnila, ker se tukaj terminološko mešata dva instituta. Govorimo
               sicer o posvojitvi ampak ves čas govorimo tudi o skrbništvu. Moram povedati, da
               običajno ali pa pogosto praktično vedno je v trenutku, ko so otroci zaupani v varstvo
               in vzgojo starim staršem, se pravi so stari starši in skrbniki in rejniki. Ta dva
               instituta se med seboj ne izključujeta, kar pomeni, da stari starši v primeru
               rejniške oskrbe in skrbniške izvajajo vse funkcije. Tako, da to je tisto, kar sem
               želela pravzaprav povedati. V kolikor je to na tak način rešeno, če je to v korist
               otroka seveda, potem tu ni pravne praznine.</p>
            </sp>
            <sp xml:id="SDT7-OZDDSZII-redna-32-2016-10-27.sp23">

               <speaker>PREDSEDNIK UROŠ PRIKL:</speaker>

               <p>Hvala lepa, Darja.</p>
               <p>Besedo dajem gospodu Dolčiču iz Urada varuhinje za človekove pravice. Izvolite.</p>
            </sp>
            <sp xml:id="SDT7-OZDDSZII-redna-32-2016-10-27.sp24">

               <speaker>TONE DOLČIČ:</speaker>

               <p>Hvala lepa. </p>
               <p>Jaz bi želel se pravzaprav pridružiti mnenju Zakonodajno-pravne komisije. Mislim, da
               so celovito obdelali celotno besedilo zakona. Po naši oceni noben zakon ne sme
               predstavljati kazoistike in reševati enega konkretnega primera s katerim se še vedno
               ukvarjamo, še zlasti pa ne, če ne predvidi vseh posledic in v tem konkretnem primeru
               mislim, da posvojitev starih staršev ne predvideva vseh posledic, ki jih takšna
               posvojitev ima na vseh drugih področjih, zlasti na dednem in ravno tako na družinsko
               pravnem področju. In zato bi po naši oceni moral zakon, če uvaja neko vrsto nepopolne
               posvojitve, bi moral tudi te posledice posebej predvideti. Tako pa se bo zgodilo
               tako, kot je sedaj napisano, da bo drugi par starih staršev popolnoma izločen iz vseh
               družinskih vezi s posvojenim vnukom, kar se nam zdi, da pa posega v njihove pravice
               in da to ne bi bilo prav. Tako, da v tem smislu bi predlagali, da se dejansko ta
               problematika celovito prouči in tudi uredi. Zdaj ali v tem zakonu ali v družinskem
               zakoniku, to je stvar druge odločitve, vendarle pa takšna rešitev, kot je predlagana
               v ničemer ne bo pripomogla k rešitvi problema.</p>
               <p>Hvala.</p>
            </sp>
            <sp xml:id="SDT7-OZDDSZII-redna-32-2016-10-27.sp25">

               <speaker>PREDSEDNIK UROŠ PRIKL:</speaker>

               <p>Hvala lepa tudi vam.</p>
               <p>Želi še kdo razpravljati? Predlagateljica, Iva, izvoli.</p>
            </sp>
            <sp xml:id="SDT7-OZDDSZII-redna-32-2016-10-27.sp26">

               <speaker>IVA DIMIC (PS NSi):</speaker>

               <p>Hvala lepa.</p>
               <p>Spoštovani gospod Dolčič. Jaz vas bi lahko vprašala, ne vem, mi nismo nobenega
               konkretnega primera imeli v mislih. Katerega imate vi v mislih? Mi nismo nikoli
               izpostavljali, da smo zakon naslonili na kakšen konkreten primer. Ne vem, zadnje čase
               kroži primer Prekmurja, ne vem katerega ste imeli vi v mislih ampak bom tako rekla<gap n="…"/>
               Mi nismo želeli konkretnega primera reševati. Mi smo želeli reševati problematiko katera se je
               izpostavljala ob vseh družinskih zakonikih s katerimi smo prišli do referenduma in to
               je bilo ravno to. Stari starši so povedali, da niso, nikjer niso prepoznani kot
               stranka v postopku.</p>
               <p>Gospa, mogoče se boste tu nasproti mene ne strinjala, ampak mislim, da s tem zakonom
               ni avtomatizem, daje pa možnost starim staršem, da imajo pravico biti stranka v
               postopku. Tako, da se mi zdi, da je en korak naprej, da se jih prepozna kot
               morebitne. Seveda ni tukaj nobenega, še enkrat poudarjam, nobenega avtomatizma, še
               vedno ostaja presoja Centra za socialno delo in kasneje seveda sodišča. In da bi si
               želela, da bi vendarle dobili neko tako sodobno zakonodajo in kot je povedala tudi
               državna sekretarka, ne bo tak Družinski zakonik, kot smo dobili osnutek, se ga še
               vedno usklajuje, še vedno se zbira oziroma verjetno ne več ampak so že javne razprave
               na to temo, organizirane okrogle mize kjer se ga bo verjetno spreminjalo. Kaj se bo
               spreminjalo? Trenutno tudi poslanci še ne vemo v kakšno smer bo dejansko šel
               Družinski zakonik in tudi kakorkoli bo posegel na tem področju, bo posegel in se bo
               tudi Družinski zakonik v celoti dotaknil tudi zakona o dedovanju, v to sem
               prepričana. Ker družinski zakonik ne bo zakonik, ki bo bil nad Zakonom o dedovanju
               ampak bo tistega potrebno tudi na področju pravosodja prilagoditi in urediti. Tako,
               da govoriti, da bo zadeva po tem družinskem zakoniku bila kar tako<gap n="…"/> Saj smo jih že
               imeli, pa vemo, posega v 67 zakonov drugih in tako naprej. A ne? Nek krovni zakon
               tudi, ki je bil na referendumu zavrnjen.</p>
               <p>Skratka, se mi zdi, da enostavno ali me samo občutek vara ali kaj bi lahko rekla, da
               smo bili mogoče celo malo prehitri z našim predlogom Zakona o zakonski zvezi, ker še
               nismo opravili vseh javnih razprav in poskušali ugotoviti kako bomo to pravico starim
               staršem dodelili ali kaj, ali jim bomo dali rodno pravico ali bomo dali sostarševstvo
               in tako naprej. Skratka, ne vem, če bomo čez dva meseca toliko bolj zreli in toliko
               bolj izkušeni, da bomo znali to v celoti rešiti.</p>
            </sp>
            <sp xml:id="SDT7-OZDDSZII-redna-32-2016-10-27.sp27">

               <speaker>PREDSEDNIK UROŠ PRIKL:</speaker>

               <p>Hvala lepa, Iva.</p>
               <p>Pogovarjamo se o Zakonu o zakonski zvezi in družinskih razmerjih. Prvi člen je v
               razpravi. Želi še kdo razpravljati? Ja, Marija, izvolite.</p>
            </sp>
            <sp xml:id="SDT7-OZDDSZII-redna-32-2016-10-27.sp28">

               <speaker>MARIJA BAČIČ (PS SD):</speaker>

               <p>Hvala za besedo, gospod predsednik.</p>
               <p>Torej vsekakor spoštujem dober namen predlagatelja predloga tega Zakona o spremembah
               in dopolnitvah Zakona o zakonski zvezi in družinskih razmerjih, ki izkazuje veliko
               skrb za otroke, ki ob morebitni družinski tragediji, ob izgubi svojih staršev
               postanejo sirota.</p>
               <p>Mislim, da ni nobenega vprašanja, nobenega dvoma ni, da imamo vsi stari starši radi
               svoje otroke in seveda svoje vnuke in da bi zanje naredili vse. A kljub vsemu tudi s
               še tako dobrim namenom moramo biti iskreni in priznati, da glede predlagane ureditve
               seveda tudi obstaja senca dvoma, ki postavlja vprašanje ali je res najboljša rešitev,
               da bi stari starši lahko posvajali svoje vnuke. Odgovorno starševstvo ne pomeni samo
               ljubiti svojega otroka. Odgovornost se kaže predvsem v tem, da smo sposobni iti preko
               svojih čustev in dejansko objektivno presoditi kaj je v nekem trenutku v nekih novih
               okoliščinah za naše ljubljene sprejemljivo.</p>
               <p>V primeru, da so stari starši še dovolj vitalni, mladostni in sposobni nege in vzgoje
               svojih vnukov je bolj sprejemljivo, da bolj kot starši postanejo svojim vnukom
               skrbniki ali rejniki. In take prakse, spoštovani, seveda že obstajajo. Ni res, da
               otroci nikoli niso dodeljeni starim staršem. To smo že slišali, ko je gospa Korva
               rekla kolikokrat. Vedno se najprej pogleda v najožjo družino in če ta res zaradi
               nekih okoliščin, ki se jih ne da spremeniti ali popraviti, ni primerno. Šele takrat
               se išče namestitev pri tretjih osebah. </p>
               <p>Poleg tega predlagana rešitev sproža tudi dileme pri vseh nadaljnjih postopkih
               dedovanja in ostalih pravicah, o katerih smo že govorili, ki pripadajo otroku po
               smrti staršev. Otroci imajo namreč po smrti svojih staršev pravico do pokojnine
               staršev. Tudi rejnina je namenjena temu, da ima tisti, ki postane rejnik dejansko
               sredstva s katerimi preživlja rejenca. Pri klasičnem postopku posvojitve kot je bil
               tudi predlagan bi se ob posvojitvah vnuka pravno-formalno gledano vzpostavilo novo
               sorodstveno razmerje, kar posledično pomeni tudi popolno obvezo preživljanja iz
               lastnih sredstev. Torej, babica, če posvoji ali pa dedek svojega vnuka mora za dete
               skrbeti iz lastnih sredstev, iz svojih pokojnin. Otroci pravno-formalno gledano
               izgubijo druge stare starše, tete, strice in pravico do dedovanja po drugih babicah
               in dedkih.</p>
               <p>Vsak od nas poleg ljubezni potrebuje še občutek varnosti. Pri tako ranljivih
               skupinah, kot so otroci, pa je ta občutek še toliko bolj pomemben. Zavedati se
               moramo, da otroci, ki izgubijo svoje starše izražajo strah, da bi izgubili še enega
               starša. In če se to zgodi pri priletnih starših, ki bi jih posvojili bodo prav gotovo
               doživeli izgubo še enkrat in ponovno ostali sirote. V večini družin ni problem, da se
               skrb za osirotele otroke porazdeli. Nekdo je pač formalni skrbnik, vsi ostali pa
               pomagajo. Skrbnik je seveda lahko tudi stari starš, skrbništvo pa se lahko, če
               okoliščine to zahtevajo, prenese tudi na nekoga drugega, ki ustreza pogojem, da
               postane skrbnik.</p>
               <p>Če pa gre za disfunkcionalno družino, ki izkazuje neke notranje konflikte in se sooča
               s težavami pa se verjetno vsi strinjamo, da ni primerno okolje za vzgojo otrok.
               Otroci torej potrebujejo celostno obravnavo od vzgoje, izobraževanja, zdravstvene
               nege, interesnih dejavnosti, kar je v današnjem času izredno zahtevno. In starši, ki
               smo že pripeljali svoje otroke na samostojno pot, se tega kako zahtevna je vzgoja, še
               posebno v današnjem času, polnem izzivov in pasti, še kako dobro zavedamo. Torej
               dolžnost staršev je, da svojega otroka temeljito, odgovorno pripravimo na samostojno
               odraslo življenje. Jaz si osebno velikokrat postavim vprašanje. Če sem pri teh letih
               sposobna skrbeti za svojega vnuka 24 ur na dan, mesece, leta, mogoče do njegove
               samostojnosti v primeru, da je otrok 5 let star ali pa 6 let star.</p>
               <p>Glede na vse povedano, glede na vse slišano dovolite, da čisto na koncu povzamem še
               vprašanja, ki se jih ne bi mogli izogniti, če bi bil ta zakon v predlaganem besedilu
               dejansko sprejet. Torej, prvič, predlog novele ne ureja pravnih posledic posvojitve s
               strani starih staršev. Ali taka posvojitev pomeni, da prenehajo pravna razmerja med
               otrokom in starimi starši po sorodstveni liniji drugega od starša? Naprej. Kakšna so
               nadaljnja sorodstvena razmerja po takšni posvojitvi? Ali se spremeni stopnja
               sorodstva in s tem tudi možnost dedovanja? Drugič, na podlagi izražene volje staršev
               glede prenosa roditeljske pravice predlog zakona ne predvideva vseh pravnih posledic,
               ki jih izvrševanje roditeljske pravice ima, na primer vprašanje preživninske
               dolžnosti, vprašanje vzajemne dolžnosti preživljanja, dedovanja in še. In tretjič,
               zakon nikjer ne določa presoje organa ali je izražena volja starša kdo naj po njuni
               smrti za otroka skrbi, dejansko v otrokovo korist. In vsi vemo, da je korist otroka v
               teh postopkih glavno in prvo vodilo.</p>
               <p>Zaradi navedenega in vsega, kar je bilo danes povedano in ker verjamem, da je cilj
               tako predlagateljev, kot tudi vseh nas ostalih, da bo sprejeta rešitev resnično
               optimalna, dobra za otroke in stare starše in ker ministrstvo obljublja, da bo predlog
               Družinskega zakonika, v katerem bo taka rešitev tudi zapisana januarja 2017 v
               Državnem zboru. Pa tudi zaradi tega, ker v tem predlogu zakona tudi z najboljšimi
               nameni in amandmaji do take rešitve ne moremo priti. Zaradi vsega tega predlagam, da
               odbor glasuje o sklepu, da zakon ni primeren za nadaljnjo obravnavo.</p>
               <p>Hvala lepa.</p>
            </sp>
            <sp xml:id="SDT7-OZDDSZII-redna-32-2016-10-27.sp29">

               <speaker>PREDSEDNIK UROŠ PRIKL:</speaker>

               <p>Hvala lepa, Marija.</p>
               <p>Slišali ste predlog sklepa. Odpiram razpravo o sklepu, ki ste ga slišali, da predlog
               zakona ni primeren za nadaljnjo obravnavo. Predlagateljica Iva, izvoli.</p>
            </sp>
            <sp xml:id="SDT7-OZDDSZII-redna-32-2016-10-27.sp30">

               <speaker>IVA DIMIC (PS NSi):</speaker>

               <p>Mogoče nekoliko stare podatke gospa kolegica Bačičeva<gap n="…"/> Ampak, glejte, mi smo z našim
               amandmajem popravili kdo je pristojen tudi za odločanje v primeru izražene volje.
               Seveda je to v tretjem odstavku pri imenovanju skrbnikov v primeru smrti staršev
               center za socialno delo upošteval voljo staršev iz prejšnjega odstavka in tako
               naprej, no. Razen, če oseba ne izpolnjuje pogojev za skrbnika ali če to ni v skladu s
               koristjo otroka. Tako, da z našim amandmajem je ta vaš pomislek, ki verjetno mogoče
               vas je celo odvrnil od podpore temu zakonu, je popravljen, tako je tudi povedala
               Zakonodajno-pravna služba.</p>
            </sp>
            <sp xml:id="SDT7-OZDDSZII-redna-32-2016-10-27.sp31">

               <speaker>PREDSEDNIK UROŠ PRIKL:</speaker>

               <p>Hvala.</p>
               <p>Še kdo želi razpravljati? Ja, gospa Zelnikova. Zdaj, če seveda<gap n="…"/> <stage>/ oglašanje iz
               dvorane/</stage> Prosim? Ja, nismo še na glasovanju, smo v razpravi o predlaganem sklepu.
               Gospa<gap n="…"/> <stage>/ oglašanje iz dvorane/</stage> Prosim? Tako, tako. Razpravljamo o sklepu, ki ga je
               kolegica Bačičeva predlagala, nismo pa še na glasovanju. Tako, da priložnost za
               obrazložitev glasu še bo. Gospa Metka Zelnik, ki je sicer nismo vabili na sejo bi
               želela razpravljati oziroma podati svoje stališče. Zdaj, če je kolegice in kolegi,
               člani odbora temu ne nasprotujete, bi jaz dal gospe Zelnikovi, ki tukaj predstavlja,
               če sem si jaz pravilno zabeležil, gibanje Za otroka in družino gre, besedo. Prav.
               Razumem to kot pritrditev. Gospa Zelnikova, izvolite, na kratko vaše stališče, lepo
               prosim.</p>
            </sp>
            <sp xml:id="SDT7-OZDDSZII-redna-32-2016-10-27.sp32">

               <speaker>METKA ZELNIK:</speaker>

               <p>Hvala lepa, gospod predsednik, pa tudi spoštovane poslanke in poslanci.</p>
               <p>Torej, jaz sem tukaj v imenu združenja Starih staršev Slovenije in pa gibanja Za
               otroke in družine gre, nenazadnje kot babi sedmih vnukov. Se pravi, da sem zelo tudi
               čustveno vpeta v takšno odločanje in v takšno razpravo. In še enkrat opozarjam, da
               smo stari starši v Sloveniji največja skupina ljudi, ki je diskriminirana s strani
               države v zakonodajnem smislu. Namreč nismo enaki pred zakonom.</p>
               <p>Zdaj, to ni samo moje mnenje. Vsaj 8 tisoč ljudi, ki smo jih povabili k noveli Zakona
               o zakonski zvezi in družinskih razmerjih, da jo podprejo. Namreč gibanje, kot veste
               je tudi vložilo dokaj podoben zakon, kot se o njem danes govori, s tem, da je še
               nekoliko širši v nekaterih členih, no in ljudje so se hitro, v borih štirih dneh
               odzvali. To pomeni, da je ta problematika v družbi močno zastopana in da se stari
               starši počutimo dejansko diskriminirane. Glejte, mi smo izločeni iz zakonodaje.
               Praktično čisto iz torej tega ZZDR-ja, čeprav je tule zdajle precej bilo govora, da
               lahko dobimo skrbništvo, rejništvo. Vendar je to zelo začasen postopek in postopek,
               ki se danes da in jutri odvzame. To ni nič stabilnega in daleč od tega, da bi otrokom
               pomenil trajno varnost, kot smo slišali nekatere v razpravi.</p>
               <p>Glejte, tudi v primeru tako referenduma, ki se je odvijal že dvakrat, se je to jasno
               pokazalo kaj ljudje mislijo. Pokazalo se je tudi v primeru  teh nesrečnih koroških dečkov. Da tu ni
               vse prav in glejte, ne moremo spregledati tega, kar se je zgodilo prejšnji teden. Ne,
               da opozarjamo samo mi, ljudje, ampak, da je to razsodilo tudi Vrhovno sodišče. In
               sicer je razsodilo s takimi besedami: Razmerje med otroci in njihovimi starimi starši
               je varovano z ustavo in z evropsko konvencijo o varstvu človekovih pravic in
               temeljnih svoboščin. Pravico otrok do starih staršev, pa tudi pravico starih staršev
               do otrok je treba varovati, ne le pred posegi države, temveč tudi z aktivnim
               ravnanjem in skrbjo državnih organov.</p>
               <p>Torej mislim, da je to sporočilo tako zelo močno in da ga je treba upoštevati. To smo
               mi govorili v našem gibanju in glas starih staršev že ves čas in tudi danes slišim,
               saj zakon ne obravnava posameznih primerov, saj ne govorimo o tem. Ampak glejte,
               življenje nam izpisuje mnoge zgodbe, ki jih moramo mi presojati pravzaprav kaj je
               dobro in kaj ni, ko se pojavijo in ta tragična zgodba, ki se je in pa ravnanje, ki se
               je dogodilo v tem času govori o tem, da moramo torej stare starše nekje, torej njihov
               položaj preliti v civilizacijsko etiko. Seveda to pomeni presoditi kaj je dobro in
               kaj ni. Glejte, ko postavijo nekje svetilnik ali svetlobno oznako za letalo, zakaj ga
               postavijo? Ker so ugotovili, da je tam nekaj narobe. In tako jaz vidim spremembo
               zakona. Je praznina, je nevarnost. Ljudje, stari starši se počutimo pravzaprav danes
               ogroženi. Ko bi poslušali ljudi, ko smo zbirali podpise, bi videli kakšne pravzaprav
               strahove imajo ljudje, stari starši in tudi starši. In bi bilo dobro prisluhniti
               rešitvam, ki se pojavljajo. Zdaj, družinski zakonik šele prihaja. Res ima takšno
               opredelitev, kot je.</p>
               <p>Meni je sicer zelo žal, da nas Ministrstvo, kot tudi predlagatelja zakona na posvet
               ni povabilo, ker očitno nekje ocenjujejo, da nismo prava stroka. Vendarle nas je kar
               precej s strokovnim znanjem tudi tu v tem primeru. Zakaj se mi ne zdi smiselno čakati
               na Družinski zakonik? Zato, ker bo ta postopek trajal še dolgo, primeri pa se
               dogajajo zdaj. Ni samo en primer o katerem zdaj največ govorimo, jih je več. Meni se
               javljajo ljudje. Teh zgodb in nesrečnih starih staršev in odtujenih vnukov ni tako
               malo v tej državi. Tako, da bi mogoče odgovorila gospe poslanki, ki je rekla: ali sem
               pri teh letih sposobna skrbeti za svojega vnuka. To je zagotovo relevantno vprašanje
               za vsakega od starih staršev in se bo v primeru ali tega zakona ali našega, ki ga
               bomo obravnavali, žal seveda kasneje, ker skupaj, kot je bilo rečeno, ne gre, čeprav
               sta podobna po neki proceduri v Državnem zboru. Torej, je relevantno vprašanje in
               zato se bodo morali dejansko stari starši, ki bodo postali stranka v postopku, kot je
               bilo rečeno, tudi izjasniti.</p>
               <p>Zdaj, če bi danes vprašali mene, jaz bi danes rekla: ja, jaz sem sposobna skrbeti za
               svoje vnuke. Z njimi sem vsakodnevno toliko in toliko ur in ne samo z enim. Sem
               sposobna. Od nas se bo zahtevalo ali pa od starejših, delati do 68., do 70. leta že v
               Nemčiji. Če je delovna sposobnost priznana ljudem s to starostjo, potem je tudi
               vzgoja za otroka. Zagotovo pa ni enostavna vzgoja, bi rekla, otrok  manjših otrok, pa tudi najstnikov,
               ne staršem, pa ne starim staršem. Vendar njim smo blizu in zato bi rekla za konec
               samo toliko, da je dolžnost nas vseh, ki smo vpeti v to, najbrž že pa še najbolj
               poslancev Državnega zbora, ki jih je, ki so jim ljudje dali svoj glas, da stopimo, da
               stopite iz kroga omejitev. Obdali smo se z mnogimi. Da stopimo iz tega kroga, da bo
               življenje enim in drugim lepše in bolj srečno.</p>
               <p>Hvala lepa.</p>
            </sp>
            <sp xml:id="SDT7-OZDDSZII-redna-32-2016-10-27.sp33">

               <speaker>PREDSEDNIK UROŠ PRIKL:</speaker>

               <p>Gospa Zelnik, hvala lepa tudi vam.</p>
               <p>Besedo želi v imenu Vlade gospa Vukova. Izvolite.</p>
            </sp>
            <sp xml:id="SDT7-OZDDSZII-redna-32-2016-10-27.sp34">

               <speaker>MARTINA VUK:</speaker>

               <p>Ja, hvala lepa.</p>
               <p>Samo v enem stavku. Na eno stvar se pa moram odzvati, to, da niste bili povabljeni na
               posvet, to ne bo držalo. Gospa Dimic je že povedala, pri ministrici je potekal
               sestanek pred 20.9<gap n=".."/> Na tem sestanku je bilo osebno vabilo obema, tako Novi
               Sloveniji, kot gibanju, naj se udeležijo tega posveta. Osebno vabilo pred tem
               posvetom.</p>
            </sp>
            <sp xml:id="SDT7-OZDDSZII-redna-32-2016-10-27.sp35">

               <speaker>PREDSEDNIK UROŠ PRIKL:</speaker>

               <p>Hvala lep, Martina.</p>
               <p>Besedo je želela še enkrat kolegica Bačič. Marija, izvoli.</p>
            </sp>
            <sp xml:id="SDT7-OZDDSZII-redna-32-2016-10-27.sp36">

               <speaker>MARIJA BAČIČ (PS SD):</speaker>

               <p>Ja, spoštovana gospa Zelnik. Res ste izredno vitalna in mladostna, moram povedati.
               Ampak si predstavljajte, da boste imeli možnost posvojiti svojega vnuka, ki bo star 5
               let. Koliko boste stari takrat, ko bo star 18 let, da bo polnoleten? In vprašajmo se,
               jaz imam vnuka 5 let starega in vem kako je zahteven in koliko energije potrebuje in
               dejansko je ne zmorem.</p>
               <p>Hvala lepa.</p>
            </sp>
            <sp xml:id="SDT7-OZDDSZII-redna-32-2016-10-27.sp37">

               <speaker>PREDSEDNIK UROŠ PRIKL:</speaker>

               <p>Hvala lepa, Marija, tudi tebi.</p>
               <p>Še razprava. Kolegica Godec, izvoli.</p>
            </sp>
            <sp xml:id="SDT7-OZDDSZII-redna-32-2016-10-27.sp38">

               <speaker>JELKA GODEC (PS SDS):</speaker>

               <p>Zdaj jaz imam en predlog najprej za predsednik. Gospod predsednik, jaz že cel čas
               odbora opažam, da se pač tikamo očitno in bi prosila, če se naslavlja s priimki, ker
               poslanci se med sabo naslavljamo s priimki, ko se razpravlja, da pa se govori gospa
               Darja, gospa ta in ta, saj ne leti samo na vas, ampak na vse. Jaz bi prosila, no, da
               se vsaj s priimki tudi za magnetogram. Ne gre samo na vas. V glavnem, vse se tako
               naslavlja.</p>
               <p>Naslednja stvar, ki je, meni se zdi po vsej tej razpravi jasno in glasno povedano
               torej, da Vlada in pa koalicija ne želi tega področja urediti, čeprav se že nekaj
               let, kar sem jaz tukaj, pa že prej, izpostavlja ta problem posvojitev, izpostavlja se
               problem starih staršev, vendar volja na strani Vlade, je ni. In tiščati vse v
               družinski zakonik, ki je padel že vemo kdaj in zadeve se tudi zdaj urejajo, ne vem
               kako dolgo in da v Družinskem zakoniku bo še marsikaj drugega, kar se bo potem
               izsiljevalo, češ, dajte potrditi Družinski zakonik, ker je to notri, hkrati bomo pa
               notri slišali še druge stvari, s katerimi se pač ne bomo strinjali, recimo in je to
               spet smo pri teh zadevah.</p>
               <p>Naslednja<gap n="…"/> Tako, da jaz<gap n="…"/> Moje predvidevanje je, torej Vlada in ministrstvo nimata
               namere tega uskladiti oziroma urediti tega problema. Problematika na terenu starih
               staršev pa je velika oziroma stiske pa so velike. V nekem delu se strinjam z gospo
               Bačičevo, ki pravi, da seveda stari starši pri neki starosti ugotovijo, da enostavno
               ne zmorejo tega tempa vnukov, bi vas pa vprašala potem ali moški, ki ima pri 70.
               letih otroka z mlajšo žensko pa zmore to. Potem tudi ta ni sposoben zadeve urejati.
               In tega ni malo, če smo že na tem kaj je starost. Ne gre se za starost. Gre se za to
               torej, ali smo ali nismo sposobni. Potem pa lahko rečemo: dobro, ljudje starejši od
               55 let ne morejo več imeti otrok, ne morejo vzgajati. Ne se<gap n="…"/> To so prazni izgovori.
               Gre se za to ali si ti sposoben torej zadeve ne glede na starost rešiti ali nisi.</p>
               <p>Vendar kolikor jaz razumem te spremembe, ni izrecno rečeno, da morajo stari starši
               posvojiti ampak, da gre to seveda v presojo Centrov za socialno delo, kar je prav,
               vendar pa Centri za socialno delo v takšnih razmerah, kot danes delajo, tega ne
               opravljajo dobro. Upravljajo nezadostno. Zakaj? Ker se ukvarjajo z birokracijo, ker
               se morajo ukvarjati z birokracijo. Ker imajo več dela z birokracijo pa s pisanjem
               zapisnikov, pa ne vem kaj vse, da so zapisniki BP. Ne ukvarjajo pa se s konkretnimi
               problemi na  terenu in
               to nam govorijo zaposleni na centrih za socialno delo. Ženske, ki so dobre
               svetovalke, ki jih poznam osebno, vendar pravi glej: grem na teren, potem pa tri dni
               pišem zapisnik, ker moram. Ker, če pride inšpekcija me bo najprej zapisnik pogledala,
               ne bo vprašala ali sem bila na terenu, sem to uredilo in kakorkoli. Kakšne so te
               evalvacije. Ne, ali je zapisnik BP in v primeru Koroških dečkov so bili zapisniki BP
               in to je ugotavljala inšpekcija. In kaj danes ugotovimo? Ja, da so bile kršene te in
               te pravice. Človekove pravice, ustavne, ne vem kaj vse. A zapisniki so bili OK.</p>
               <p>Torej, reorganizacija centrov za socialno delo, da se bodo ženske oziroma, se
               opravičujem, da se bodo svetovalni delavci tam<gap n="…"/> Večinoma so ženske, zato potem, vsaj,
               ki jih srečujem<gap n="…"/> Da se bodo tam ukvarjali s konkretnimi primeri in konkretne primere
               reševali. Dokler pa jim bomo z zakoni, pa z administracijo onemogočili ta dela, pa
               lahko mi tule sedimo, pa se pogovarjamo o teh pravicah kolikor hočemo, ker ne bodo
               opravile kvalitetno, pa bi želele. In filozofiramo to v Družinskem zakoniku, ko se
               bomo o tem še pogovarjali, še dolgo, dolgo časa, zadeve pa tečejo dalje. Življenje na
               terenu pa teče dalje in dogajajo se nepravilnosti, dogajajo se človeške stiske,
               ljudje, ki so nevešči pravnih zadev ostanejo tudi brez otrok, ostanejo tudi brez
               vnukov, ker so v nekaterih primerih nevešči tega pravnega. Kam se lahko obrnejo, na
               kateri inštitut se lahko obrnejo in tu so hude stiske.</p>
               <p>Potem na konec koncev pa dobivamo pisma, kjer govorijo kako se zaposleni na centrih
               za socialno delo, pa na ministrstvu delajo norca iz teh ljudi in ne dobijo odgovora
               kjer ga želijo in kjer ga hočejo. Zato še enkrat, ker so socialne delavke oziroma
               svetovalne delavke na centrih za socialno delo preobremenjene z birokracijo in to naj
               rešijo na ministrstvu. Zadnji čas. S tem se začnite ukvarjati. Da ne bo birokracije
               takšne, kot je danes. Pisati zapisnik zato, da bo zagotovljeno ne vem, pravnim in ne
               vem katerim podlagam. To ni nič. Pojdite na teren, naj na terenu rešujejo, pa
               zapisnik kratko napišejo, če ga že morajo. Seveda ga je treba ampak ni to
               prvenstveno. In to skoz govorijo.</p>
               <p>In mi lahko vse te zakone, ne vem kaj naredimo, nič se ne bo spremenilo, če bo odnos
               takšen kot je na Vladi do teh stvari in moram tudi reči, da danes je v razpravah
               ponižujoč odnos do tistih, ki se zavzemajo za to, da bi stari starši imeli pa le
               možnost oziroma, da bi mi, kot starši imeli možnost izraziti svojo voljo uradno. Jaz
               jo lahko zdaj izrazim, samo, če se meni kaj zgodi, pa mojemu možu, nihče, še enkrat
               bom povedala, ne zagotavlja, da bo moja volja uveljavljena. Ne zagotavlja. To je bilo
               potrjeno s strani ministrice. In ne mi odkimavati zdaj z ministrstva, ker mi je
               ministrica potrdila. Moja volja danes izražena ni obvezujoča za center za socialno
               delo. Ni. Ja, korist otroka. Seveda se presoja, ampak, če jaz zdaj napišem, da naj to
               ima, ne vem, moja sestra, ki je trenutno zdajle, pa verjetno še nekaj časa<gap n="…"/> Ni
               zagotovila. Jaz se strinjam, korist otroka. Ampak kakšna korist otroka je bila pri
               koroških dečkih danes vemo. Ne! Gospod predsednik, to je tudi primer, klasični primer
               koristi otroka. In na tem lahko gradimo. Ali pademo. Kakorkoli, ampak to je primer,
               ki kaže na vse to, kar se danes tukaj pogovarjamo, na vso to problematiko, eno in
               drugo. In še enkrat povem, v Družinskem zakoniku bo stiščano <stage>/?/</stage> vse in še več. Vse
               in še več. In danes, kar poslušamo s strani koalicije, ta zadeva ne bo rešena. Vsaj
               ne tako, da ne bi bilo več stisk starih staršev. Definitivno ne.</p>
            </sp>
            <sp xml:id="SDT7-OZDDSZII-redna-32-2016-10-27.sp39">

               <speaker>PREDSEDNIK UROŠ PRIKL:</speaker>

               <p>Hvala lepa, spoštovana kolegica Godec. Draga Jelka, jaz moram vzeti na znanje to
               tvojo, mislim, da se midva še lahko tikava, ugotovitev in se bom poskusil dosledno
               držati, da bom vse vabljene naslavljal s priimki, četudi se z mnogimi poznam že dolga
               leta in mi je nekako lažje jih poimensko naslavljati. Sem pa, kot rečeno vzel na
               znanje.</p>
               <p>Želi še kdo razpravljati o predlogu sklepa? Če ne, potem prehajamo na glasovanje. Če
               sem si prav zabeležil, zapomnil, kolega Tabaković želi obrazložiti svoj glas. Saša
               izvoli.</p>
            </sp>
            <sp xml:id="SDT7-OZDDSZII-redna-32-2016-10-27.sp40">

               <speaker>SAŠA TABAKOVIĆ (PS SMC):</speaker>

               <p>Ja, hvala lepa. </p>
               <p>V Poslanski skupini SMC bomo predlog kolegice iz Poslanske skupine SD podprli. Nekaj
               bi rad vseeno povzel. Da<gap n="…"/> Oziroma naslovil na predlagateljico, da je to<gap n="…"/> Res
                  je, mi smo se
               pogovarjali na sestanku skupaj in ta sestanek glede teme je bil konstruktiven. Vi
               zelo dobro veste, da Stranka modernega centra kot socialno-liberalna stranka je že v
               času referenduma družinske vezi in družinska razmerja razumela širše. Veliko širše,
               kot jih v bistvu razume poslanska skupina iz katere prihajajo predlagatelji in res je
               tud to, da mi vsebinsko nismo na tem sestanku imeli nekih tektonskih pomislekov ali
               dvomov ampak enostavno pa imamo in smo imeli pomisleke v smeri reševanja tega
               vprašanja, ki je enostavno prekompleksno za dva člena in ga ni amandmaja, ki bi to
               dejstvo enostavno odpravil. Tako, da kot rečeno, v poslanski skupini bomo predlog
               podprli.</p>
               <p>Hvala lepa.</p>
            </sp>
            <sp xml:id="SDT7-OZDDSZII-redna-32-2016-10-27.sp41">

               <speaker>PREDSEDNIK UROŠ PRIKL:</speaker>

               <p>Hvala lepa, Saša.</p>
               <p>Želi še kdo obrazložiti glas? Lilijana Bizjak Mlakar, izvoli.</p>
            </sp>
            <sp xml:id="SDT7-OZDDSZII-redna-32-2016-10-27.sp42">

               <speaker>MAG. LILIJANA BIZJAK MLAKAR (PS DeSUS):</speaker>

               <p>Hvala lepa za besedo, gospod predsedujoči.</p>
               <p>Tudi v Poslanski skupini Desus smo vodili sicer zelo prijateljski, razumevajoč dialog
               o tem zakonu s predlagateljico o tem predlogu zakona, vendar smo ugotovili, da bi ta
               predlog povzročil več težav, kot pa dobrega in da trenutno pač ni takšen, da bi ga
               lahko podprli. Tako, da bova tudi midva iz Poslanske skupine Desus podprla predlog
               kolegice iz SD.</p>
               <p>Hvala lepa.</p>
            </sp>
            <sp xml:id="SDT7-OZDDSZII-redna-32-2016-10-27.sp43">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Dovolite vseeno, da še jaz svoje glasovanje osebno obrazložim, čeprav je kolegica
               Lilijana praktično že vse povedala. Jaz bom podprl ta sklep, ki ga je Marija
               predlagala, pa nikakor ne zato, ker bi si želel, da ostane zadeva neurejena na tem
               področju. Nasprotno. Želim si, da se zadeve na tem področju uredijo. Uredijo pa tako,
               da prvič in to mislim, da je poglavitno, da se uredijo tako, da je največja korist
               otroka nesporna, neizpodbitna in da mimo tega seveda ne gre. Hkrati pa seveda, da
               tukaj, kot je bilo predstavljeno skozi razpravo, ne prihaja do nekih
               diskriminatornosti bodisi napram drugih starih staršev, bodisi do kogarkoli
               drugega.</p>
               <p>Jaz se veselim, da bo družinski zakonik celovito rešil cel kup odprtih vprašanj, ki
               jih po mojem mnenju ta predlog zakona ne omejuje, pa so to vprašanja dedovanja, pa so
               to vprašanja novih, spremenjenih relacij med družinskimi člani, vzajemna vprašanja
               preživljanja in tako dalje in tako naprej. Jaz pričakujem, mislim, zdi se mi aksiom
               to, da bo Družinski zakonik v Državnem zboru decembra v tem letu, 2016. Zdaj, kakšen
               bo ta družinski zakonik jaz zdaj težko tukaj ocenjujem. Že samo ime zakonik pove, da
               problematiko družine in teh razmerij celovito se rešuje na enem mestu. Zdaj, če bi ta
               zakonik bil taki, ki je bil širši ali pa neki javnosti predstavljen že, potem ne
               vidim razloga zakaj ga ne bi mi na mizah imeli ampak, ker je ta zakonik, ta predlog
               predpisa prestal zdaj eno širšo razpravo, eno širšo seznanitev laične in strokovne
               javnosti predpostavlja ali pa sem prepričan, da bo ministrstvo upoštevalo mnoge od
               teh pripomb, da potem ne bo na odboru preveč odprtih vprašanj. In zato pričakujem, da
               bo delo temeljito opravljeno in da bomo vsi s temi rešitvami seveda zadovoljni. Kot
               rečeno, čim prej v Državnem zboru, mesec in pol recimo, maksimalno 2, decembra v tem
               letu in to je to. Vmes pa zna biti, da bomo imeli še eno sejo na temo predlagateljice
               gospe Zelnik.</p>
               <p>OK, to je moja obrazložitev. Upam, da nisem bil preširok pri sami obrazložitvi
               svojega glasu. Če ne želi več nihče obrazložiti<gap n="…"/> Še obrazložitev glasu kolegica Iva
               Dimic. Izvoli.</p>
            </sp>
            <sp xml:id="SDT7-OZDDSZII-redna-32-2016-10-27.sp44">

               <speaker>IVA DIMIC (PS NSi):</speaker>

               <p>Hvala.</p>
               <p>Ja, res mi je na nek način hudo, da smo mogoče ali bili preuranjeni ali ne vem kaj s
               tem predlogom zakona, za katerega sem še vedno prepričana, da je dober in da rešuje
               težave, ki dejansko v Sloveniji so bile, so in še bodo. In računati na sprejem  Družinskega zakonika, da
               bo v decembru. V decembru ga bomo dobili šele v prvo obravnavo, če ga bomo. Počakajmo
               do takrat.</p>
               <p>Res je, nisem rekla, tudi v Poslanski skupini Desus smo se zelo dobro pogovarjali in
               konstruktivno, pa vendarle me je zmotila ena beseda, spoštovani kolega Tabaković. Ste
               rekli: mi smo iz socialno-liberalne stranke, ki širše razume to področje, kakor vi.
               Ampak veste kaj, jaz sem<gap n="…"/> <stage>/ oglašanje iz dvorane/</stage> Ja, obrazložitev glasu zakaj se ne
               strinjam s predlaganim sklepom. Ker v Novi Sloveniji vedno poudarjamo, da spoštujemo
               človekovo življenje od spočetja do naravne smrti. Mislim, da širšega razumevanja
               otrok in korist otroka tukaj ni. Seveda ne morem podpreti takega sklepa, ker potem bi
               bila sama proti temu kar sem pripravljala in za kar zagovarjam in dejansko delujem
               tudi v politiki.</p>
               <p>Hvala.</p>
            </sp>
            <sp xml:id="SDT7-OZDDSZII-redna-32-2016-10-27.sp45">

               <speaker>PREDSEDNIK UROŠ PRIKL:</speaker>

               <p>Hvala lepa, Iva tudi tebi.</p>
               <p>Vidim, da ni več želje po obrazložitvi glasu, torej prehajamo na glasovanje in sicer
               glasujemo o predlogu sklepa. Predlog Zakona o spremembah in dopolnitvah Zakona o
               zakonski zvezi in družinskih razmerjih ni primeren za nadaljnjo obravnavo.
               Glasujemo.</p>
               <p>Kdo je za? <stage>(11 članov.)</stage> Je kdo proti? <stage>(3 člani.)</stage></p>
               <p>Ugotavljam, da je sklep bil sprejet.</p>
               <p>Predlagam, da če se seveda s tem strinjate, da bom poročevalec na seji Državnega
               zbora sam. Hvala lepa.</p>
               <p>S tem zaključujemo to točko dnevnega reda.</p>
               <p>Prehajamo na <title>TOČKO 2 – RAZNO</title>. Želi kdo kaj pod razno povedati? Če ne, hvala
               lepa.</p>
               <p>Vsem zbranim se zahvaljujem za udeležbo in sodelovanje na tej seji in vam želim lep
               preostanek dneva. <stage type="time">Seja je bila končana 27. oktobra 2016 ob 13.25.</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="MK-redna-9-2015-05-19">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Mandatno-volilna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">6988A51991BCECCEC1257E310035A79C</idno>
               <idno type="custom" subtype="day">8A308DD3F909E020C1257E4B004EA0D7</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=8A308DD3F909E020C1257E4B004EA0D7</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#MK-redna-9-2015-05-19.MK" n="9">
               <name>redna seja</name>
               <date when="2015-05-19"/>
            </setting>
         </settingDesc>
         <particDesc>
            <listOrg>
               <org xml:id="MK-redna-9-2015-05-19.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="MK-redna-9-2015-05-19.MK">
                        <orgName key="MK">Mandatno-volilna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR MANDATNO-VOLILNA KOMISIJA</stage>
            <stage type="session">2. nadaljevanje 9. seje</stage>
            <stage type="date">(19. maj 2015)</stage>
            <stage type="chairman">Sejo je vodil dr. Mitja Horvat, predsednik komisije.</stage>
            <stage type="time">Seja se je začela ob 8.31. </stage>


            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Spoštovani, opravičujem se za rahlo zamudo. Lep pozdrav vsem! Pričenjam 2.
               nadaljevanje 9. seje Mandatno-volilne komisije.</p>
               <p>Obveščam vas, da s pooblastilom namesto poslanke mag. Margarete Guček Zakošek na seji
               sodeluje poslanec mag. Bojan Krajnc in namesto poslanca mag. Mateja Tonina poslanec
               Jožef Horvat.</p>
               <p>S sklicem seje ste prejeli naslednji dnevni red, torej, smo pri točki 2, predlog
               sklepa o sestavi in imenovanju predsednika, podpredsednika ter članov in namestnikov
               članov Preiskovalne komisije o ugotavljanju zlorab v slovenskem bančnem sistemu ter
               ugotavljanju vzrokov in odgovornosti za že drugo sanacijo bančnega sistema v
               samostojni Sloveniji.</p>
               <p>Prehajamo na <title>2. TOČKO DNEVNEGA REDA.</title>
               </p>
               <p>Državni zbor je na podlagi predloga skupine poslank in poslancev na seji 24. 4. 2015
               odredil parlamentarno preiskavo o ugotavljanju zlorab v slovenskem bančnem sistemu
               ter ugotavljanju vzrokov in odgovornosti za že drugo sanacijo bančnega sistema v
               samostojni Sloveniji. V skladu s 5. členom Poslovnika o parlamentarni preiskavi
               imenuje Državni zbor za vsako parlamentarno preiskavo posebno preiskovalno komisijo,
               in sicer na isti seji, na kateri sprejme sklep, najkasneje pa na prvi naslednji
               seji.</p>
               <p>Ker predlog sklepa o sestavi in imenovanju predsednika, podpredsednika ter članov in
               namestnikov članov posamezne preiskovalne komisije pripravi za odločanje Državnega
               zbora Mandatno-volilna komisija, so bile poslanske skupine pozvane, da sporočijo
               številčno zastopanost poslanske skupine v preiskovalni komisiji ter kandidate za
               predsednika, podpredsednika, člane in namestnike članov predmetne preiskovalne
               komisije. Mandatno-volilna komisija je tako prejela predloge poslanskih skupin za
               sestavo ter kandidate za predsednika, člane in namestnike članov preiskovalne
               komisije. Kandidata za podpredsednika ni predlagala nobena poslanska skupina. Delovno
               gradivo predloga sklepa je objavljeno pri sklicu te seje, poziv poslanskim skupinam
               in predloge poslanskih skupin pa ste članice in člani prejeli preko sistema Udis.</p>
               <p>Preden nadaljujemo, naj vas obvestim, da s pooblastilom namesto poslanca Matjaža
               Hanžka na seji sodeluje poslanec Miha Kordiš.</p>
               <p>Prosil bi vas, če se lahko na tej seji v razpravi opredelite, ali se lahko danes na
               seji uskladimo tudi za kandidata za podpredsednika oziroma da je kandidat za
               podpredsednika preiskovalne komisije eden od kandidatov za predsednika, ki ne bo
               imenovan, prav tako pa tudi o ostalih vprašanjih v zvezi s sestavo komisije.  Zagata, do katere smo
               prišli in izhaja iz dokumentacije, ki jo imamo, torej, pred samo otvoritvijo
               razprave, naj opozorim, da 6. člen Poslovnika o parlamentarni preiskavi določa, da
               lahko vsaka poslanska skupina zahteva, da ima v preiskovalni komisiji sorazmerno
               število članov oziroma njihovih namestnikov glede na številčno zastopanost poslanske
               skupine v Državnem zboru, in sicer z vidika posamezne poslanske skupine glede na
               posredovane predloge za sestavo preiskovalne komisije.</p>
               <p>Toliko morda za uvod v temeljna vprašanja, ki naj bi jih razrešili na tej seji.
               Vsekakor vnaprej obveščam, da bomo nekako ob pol deseti uri z delom prenehati, ker
               nas čaka nadaljevanje seje Državnega zbora ob 10. uri.</p>
               <p>Odpiram razpravo. Gospod Verbič, izvolite, imate besedo.</p>
            </sp>
            <sp who="SDT7:VerbičDušan">

               <speaker>MAG. DUŠAN VERBIČ (PS SMC):</speaker>

               <p>Hvala za besedo, predsednik. Poslanke in poslanci, prav lep pozdrav!</p>
               <p>V zvezi s tem predmetom dnevnega reda se ne bi veliko spuščal v samo vsebino tako
               imenovane parlamentarne preiskave bančne luknje, posebej pa še 12-vrstičnega naslova
               te komisije, kajti o tem je bilo veliko govora na redni seji Državnega zbora. Bi se
               pa vseeno dotaknil nekaj dejstev v zvezi s to komisijo.</p>
               <p>Kot prvo, koalicija je v koalicijski sporazum zelo jasno zapisala, da je treba
               opredeliti odgovornost za nastalo bančno luknjo, prav tako tudi zahtevati
               odškodninsko in materialno odgovornost članov uprav, nadzornih svetov
               dokapitaliziranih bank. Kar se slednjega tiče, mislim, da je vsem znano, da ti
               postopki so odprti, tečejo in pod, če temu lahko tako rečem, okriljem Banke
               Slovenije.</p>
               <p>Kar se tiče prvega, se pravi, opredelitve odgovornosti, bi se dotaknil tega, kar je
               danes tudi predmet, se pravi, ugotovitev politične odgovornosti nosilcev, ki so
               povzročili to tako imenovano 5-milijardno luknjo davkoplačevalskega denarja. In
               zaradi objektivnosti postopkov, ugotovitev ter tudi končnega rezultata dela
               parlamentarne preiskave glede bančne luknje, sem na stališču, da se že s sestavo te
               komisije, s številčnostjo in imenovanjem predsednika ter podpredsednika daje zelo
               jasno sporočilo javnosti, se pravi, davkoplačevalcem in davkoplačevalkam, hkrati pa
               tudi vsem nam, poslancem in poslankam, kako resno in odločno se bo te materije lotila
               ta sestava Državnega zbora. Zato menim, da mora biti ta komisija sestavljena tako, da
               bo operativna in učinkovita. In če se želi doseči operativnost in učinkovitost, je še
               kako pomembna številčna sestava te komisije. Sam sem na stališču, da če se resnično
               želi zagotoviti operativnost komisije, naj bi vsaka parlamentarna poslanska skupina
               imela enega predstavnika v tej komisiji. V nasprotnem primeru sem prav tako trdno na
               stališču, da bi se delo te komisije izjalovilo. Izhajam iz preprostega dejstva, da
               vsi tisti, ki smo pred vstopom v Državni zbor delovali v teh komisijah v privatnem
               ali javnem sektorju, smo ugotovili, da če so komisije preštevilčne, se učinkovitost
               dela take komisije izjalovi. Če izhajam iz obstoječega normativnega dela, se pravi,
               Poslovnika o parlamentarni preiskavi, sem prepričan, da takrat, ko se je v Državnem
               zboru sprejel ta akt, kjer je v 6. členu zelo jasno uvodoma citirano najmanj pet
               členov, da je takratni zakonodajalec imel v mislih že v začetku, da naj ne bi bila
               zelo številčna ta komisija.  In tega se tudi sam močno zavedam in sem trdno prepričan,
               da ni dobro imeti velikega števila. Vsi tisti, ki morebiti zagovarjate načelo
               sorazmernosti, pa sem res na stališču, da ta sorazmernost nekako daje sporočilo
               javnosti in tudi davkoplačevalcem, da ni resnega namena, da se želi resnično
               ugotoviti politično odgovornost vseh tistih, ki so povzročili to tako imenovano
               bančno luknjo. To podkrepljujem z naslednjim dejstvom – če vse poslanske skupine
               upoštevamo načelo sorazmernosti, pridemo do številke 16 oziroma 17 in težko bi me
               nekdo prepričal, da je tako številčna komisija tudi učinkovita.</p>
               <p>Kar se tiče predsedovanja, če govorim s svojega stališča. Če se želi res doseči
               objektivnost in resnost dela te komisije, potem mislim, da bi bilo prav, da je
               predsednik te komisije predstavnik tiste poslanske skupine, ki ni v ničemer kakorkoli
               povezana s preteklimi dogodki. Kajti zavedati se moramo, da je delo te preiskovalne
               komisije od davnega leta 1997. In če iz tega izhajam, to pomeni, da je edino
               smiselno, da predsednik te parlamentarne preiskovalne komisije izhaja iz Poslanske
               skupine SMC. Če se dotaknem še ene zadeve. Glede na to, da smo se o tem že
               pogovarjali v naši poslanski skupini, si bom dovolil tudi nekaj besed in bom povzel
               razmišljanja vodje poslanske skupine, ki je danes tudi med nami, da če se gre v to
               smer, da poslanska skupina SMC prevzema mesto predsednika, je po njenih besedah bilo
               zelo jasno izraženo, da je mora biti tisti, ki bi prevzel to funkcijo, v celoti
               razbremenjen kakršnihkoli aktivnosti v katerihkoli delovnih telesih, kajti edino s
               takim pristopom predsednika se lahko zagotovi resnično strokovni pristop in v celoti
               fokusirano na delo, za katerega vemo, da ni enostavno.</p>
               <p>Kar se tiče podpredsednika, ne bi osebno predstavil svojega stališča, razen če bo v
               nadaljevanju izražena ta želja. Hvala lepa zaenkrat.</p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Hvala.</p>
               <p>Gospod Tanko, izvolite, imate besedo.</p>
            </sp>
            <sp who="SDT7:TankoJože">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>Pobudo za odreditev preiskovalne komisije je dala naša poslanska skupina. V celoti
               smo pripravili tudi gradivo, ki smo ga skladno s pripombami Zakonodajno-pravne službe
               uskladili, tako da kar zadeva odreditev preiskovalne komisije, ni bilo pravzaprav
               nobene dileme in je bila tudi ta preiskovalna komisija odrejena. Rad bi vas samo
               spomnil, vse tiste, ki ste v tem mandatu prišli kot neomadeževani v Državni zbor, da
               smo vam 19. februarja posredovali gradivo s prošnjo za podpise vaših poslanskih
               skupin, Poslanske skupine SMC in tudi vseh ostalih, in moram reči, da je bilo zelo
               malo interesa med vsemi poslanskimi skupinami, razen pri novi Sloveniji, da bi
               sodelovali pri odreditvi preiskovalne komisije. Dobil sem in tu imam odzive Poslanske
               skupine SMC, SD, Desus, Združena levica se je temu izognila, prav tako ZaAB, in
               nobenega odgovora, ki so ga dale te poslanske skupine, ni bilo možno sklepati, da bo
               kdajkoli ta preiskovalna komisija odrejena na zahtevo več kot 30 poslancev. Kar
               pomeni, da bi v tem primeru bila v preiskovalni komisiji vsaka poslanska skupina
               zastopana z enim poslancem, največ enim poslancem, lahko bi se tudi odpovedala.</p>
               <p>Rad bi vas tudi spomnil, da smo v tem mandatu predlagali nekaj zakonov s področja
               bančnega sistema, se pravi, Zakon o Banki Slovenije, tudi Zakon o  bančništvu, predlagali tudi nekaj točk
               dnevnega reda za izboljšanje stanja v bančnem sistemu z nekaterimi priporočili in
               moram reči, da koalicija, ki ima to zavezo, ki jo je prej gospod Verbič bral,
               zapisano v svoji koalicijski pogodbi, pač ni pritegnila ne z zakonskim predlogom, ki
               bi zaostrili odgovornost in tudi pripeljali do razčiščevanja zadev, niti priporočila,
               ki so sledila tem našim predlogom. Torej, o tej veliki zavzetosti trenutne koalicije
               za razčiščevanje v bančnem sistemu, lahko samo dvomimo na osnovi vseh dosedanjih
               dogodkov v tem mandatu od 1. avgusta pa naprej, ko smo bili formirani kot Državni
               zbor in od, ne vem katerega septembra, 17. septembra dalje, ko ste tudi postavili,
               izvolili vlado. Z niti eno aktivnostjo se niste pozitivno opredelili do predlogov, s
               katerimi bi prišli do zaostritve odgovornosti bodisi skozi priporočila skozi napotila
               institucijam pravne države bodisi z ureditvijo ali izboljšavo zakonskih predlogov.
               Veliko izgovorov, tisoče izjav zakaj nekaj ni možno in kako, in zdaj je glavni
               problem tega kako nekako prevzeti pobudo, zasesti vodenje in zbanalizirati zadevo. To
               je zdaj poanta te diskusije, ki jo je opravil gospod Verbič, najbrž bodo podobne
               razprave vseh tistih, ki niste dali podpisov za odreditev preiskovalne komisije,
               ampak je bilo potem šele izglasovana na pobudo oziroma na vložitev zahteve kot točko
               dnevnega reda Državnega zbora. Skratka, težko boste kogarkoli prepričali, da imate
               resne interese, da bi na tem področju naredili karkoli konkretnega. Mimogrede tudi
               Banka Slovenije se je aktivirala šele po zadnjih zadevah in prišla v različne
               preiskave, vendar ni znano, da bi kdorkoli od vodilnih bil v kakršnemkoli postopku ne
               od sedanjih ne od preteklih, ni znano, da bi kdorkoli, da bi se sploh ugotavljalo
               politično odgovornost za vse to kar se je dogajalo v bančnem sistemu, pa so znane
               številne intervencije funkcionarjev za odobritev sredstev za posamezne propadle
               projekte, ni znano. Preiskovalna komisija pa ima nalogo v tem primeru, če <gap n="..."/><stage>/
               nerazumljivo/</stage> samo dve pomembni, da ugotovi tudi politično odgovornost, ne samo
               kazensko, ampak politično odgovornost za posamezne napake, ki so se zgodile v bančnem
               sistemu in da tudi po potrebi pripravi določene spremembe zakona oziroma tudi to je
               ena izmed njenih nalog.</p>
               <p>Skratka, mislim, da vse to opletanje kako bi prevelika preiskovalna komisija
               povzročala težave. Potem velja isto, gospod Verbič in spoštovana koalicija, tudi za
               vsa delovna telesa v Državnem zboru, popolnoma enako. Mi imamo delovna telesa od 15
               do 19 ali 17 ali 21 članov, pa nimate nobenih zadreg in ne vidite nobenih težav pri
               funkcioniranju Državnega zbora. Za preiskovalno komisijo pa vas to moti, ker vas moti
               predvsem to, da bi se preveliko število poslancev poglobilo v drobovje bančne luknje,
               bančnega sistema in napak. To vas boli. S tem, ko niste predlagali sorazmerno kvoto
               za preiskovalno komisijo, ste pokazali to kar mislite. SDS je predlagala na osnovi
               števila poslancev sorazmerni del v preiskovalno komisijo, predlagali smo štiri
               poslance, toliko nam v tej strukturi Državnega zbora pripada, Poslanski skupin SMC
               sedem. S to obliko s takšnim načinom odreditve preiskovalne komisije. Če bi si izbrali drug način, če bi
               prispevali še tri podpise bi bila zastopanost drugačna. In zdaj, ko se odpovedujete
               možnosti, da bi v preiskovalno komisijo dali sorazmerno število ljudi in izsiljujete
               recimo nas, da bi zmanjšali število naših članov v preiskovalni komisiji, kažete samo
               to kakšen je vaš namen, to se pravi zblokirati delo preiskovalne komisije,
               onemogočiti delo večjega števila poslancev v tem, ker gre dejansko za dejansko velik
               problem, bančna luknja ni kar nekaj, to ni nabava nekaj operacijskih miz za
               zdravstveni sistem, ampak bančna luknja je projekt, s katerim so se ukvarjale v
               zadnjem času po letu 2011 kar nekatere vlade, tudi marsikaj je bilo speljanega v tem
               delu, tudi kakšna trapasta programirana likvidacija. Jaz sem n eni izmed sej
               Državnega zbora vprašal sedanjega člana kabineta gospoda Mira Cerarja predsednika
               Vlade, gospoda Dragonjo koliko je imel vpliva kot funkcionar tudi prejšnje vlade,
               vlade Alenke Bratušek na to na kakšen način se je odredil postopek za programirano
               likvidacijo Factor Banke in Probanke, namreč v eni od teh dveh bank je bil brat
               njegov direktor. In zdaj vi govorite o tem, da ste ne vpleteni v te bančne projekte,
               to ne drži, neposredno, tudi člani vaše vlade, gospod Verbič, so bili tudi v tisti
               vladi, ki odloča o tem na kakšen način se bo izpeljala sanacija teh dveh bank, so
               sodelovali neposredno kot vladni funkcionarji. Na to ni bilo odgovora na to
               vprašanje, mislim, da je bilo to na prejšnji seji Državnega zbora, ni bilo odgovora.
               Gospod Dragonja, gospod Metod Dragonja je bil tudi član Vlade Alenke Bratušek, bil je
               mislim, da v kabinetu ministra za finance, gospoda Čuferja in takrat je bilo
               sprejeto, da se da 200 milijonov, približno 200 milijonov v te dve mali banki in
               sedaj bi te iste osebe tudi ki so v neki drugi vladi, odločali o tem kako bi peljali
               to preiskovalno komisijo. Tako, da te namige, gospod Verbič, da ste pa vi čisto novi,
               je treba odločno zavrniti, na področju bančništva ste, pač gre za povezane osebe,
               funkcionarsko povezane osebe in težko boste kogarkoli prepričal, da je to kakorkoli
               drugače. Skratka, tudi zdi se mi zelo neprimerno od koalicijskih strank, da niste
               prispevali podpisov za ureditev preiskovalne komisije, zdaj pa ste predlagali kar dva
               kandidata za to, da bi nekdo od koalicije vodil preiskovalno komisijo. To se mi zdi
               problematično z vidika vseh teh argumentov, ki sem jih povedal. Mislim, da bi morali,
               če bi sledili temu, dopustiti, da to preiskovalno komisijo vodi tisti, ki je
               pripravil gradivo, to je nekdo iz naše poslanske skupine, mi smo tudi predlagali
               gospoda Logarja, podpredsedniško mesto ali kakorkoli pa lahko pripada komurkoli iz
               koalicije. To bi bilo tudi na nek način smiselno. Če bi pa res imeli v tej vaši
               stranki, gospod Verbič, vas je mislim, da 7 v tej mandatni komisiji, res takšno
               neznansko željo, po preiskavi bančnega sistema, pa bi v teh osmih mesecih lahko
               pripravili tudi akt za odreditev preiskovalne komisije. Sami imate dovolj podpisov,
               da to dosežete, če bi imeli res tako neznansko željo,  ampak, kot sem povedal v uvodu, pri vsem kar smo
               predlagali v tem mandatu od zakonskih sprememb priporočil in podobnega, je bila vaša
               poslanska skupina več ali manj proti rešitvam in so padali in zakoni in priporočila
               in tudi predlagali niste preiskovalne komisije. To se mi zdi z vidika etičnega
               pristopa največje koalicijske stranke do projekta, o katerem se sedaj pogovarjamo, to
               se pravi preiskovalne komisije, sporno. In če želite vi in bi želeli se resno lotiti
               kakšnih zadev, potem bi bilo dobro, da bi v tem delu, v parlamentarnem delu vsaj
               nastopili proaktivno, dali pobudo, dali idejo, mi bi jo podprli, mi bi dali podpise
               kot smo nameravali dati za preiskovalno komisijo TEŠ, vendar na koncu nas Poslanska
               skupina Združene levice ni niti obvestila niti nič, ampak je to vložila očitno z
               namenom, da se SDS ne vklopi v projekt TEŠ. In nekaj podobnega, gospod Verbič in
               koalicija doživljamo tudi pri tej zadevi.</p>
               <p>Skratka, zdi se mi prav, da za največjo napako kar zadeva finance v tej državi, to se
               pravi bančno luknjo, damo poslanske skupine v preiskovalno komisijo, ki bo to
               preiskovala vse razpoložljive sile, ki jih imamo, najboljše iz tega področja, to je
               daleč najbolj problematična zadeva, ki jo imamo na področju sumov pranja kraje
               poneverb in tako naprej in tudi političnih vplivanj na posamezne zadeve. Gre za
               dvakratno dokapitalizacijo, gre za to, da smo na zadnje izvedeli dokapitalizacijo v
               višini 5 milijard in da je še toliko slabih terjatev ostalo v bankah, da glede na
               trende, ki se dogajajo in blokade bančne, ki se dogajajo kar zadeva odnos do malega,
               srednjega gospodarstva najbrž vsi ti problemi tudi ostajajo. Mislim, da je več kot
               problematično, da je eno od podjetij, ki je šlo v prodajo, če podatki držijo, ni
               moglo dobiti kredita po 6 % ali pa dobivalo kredite bančnega sistema po 6 % stopnji,
               sedaj, ko je prišel nov kupec pa je ta obrestna mera padla pod 2 %, pod 2 % za isto
               podjetje, samo prodano je bilo vmes. Torej, vi, ki predstavljate, katerih vaša vlada
               predstavlja skupščino obeh največjih državnih bank, se zdaj borite za to, da bi vzeli
               projekt in ga potem skladno z navodili skupščine usmerjali in peljali kar zadeva
               preiskovalno komisijo. Vi imate tako ali tako skupščino, postavili ste si vsi
               nadzornike v bankah, ti nadzorniki so postavili bančne uprave in sedaj bi vi še kot
               parlamentarci radi stopili skupaj s skupščino, te dve največji banki sta v 100 %
               lasti države, še preiskovali tisto za kar je odgovorna vaša vlada, vodili bi radi in
               usmerjali to preiskavo. Zanimivo. Če bi imeli res takšno željo, potem bi najbrž
               pripravili akt o odreditvi preiskovalne komisije, žal tega niste naredili. Sedaj, ko
               se je to dejansko zgodilo kljub blokadam, ker niste hoteli dati podpise za odreditev
               preiskovalne komisije, bi radi pa to komisijo vodili in prisilili največjo
               opozicijsko stranko, da na minimum zmanjša število članov v tej preiskovalni
               komisiji. To je poanta te diskusije, ki smo ji priča tukaj. Skratka, mi vztrajamo,
               gospod predsednik in tudi ostali člani Mandatno-volilne komisije, da je najbolj
               smiselno, da preiskovalno komisijo vodi predstavnik tiste poslanske skupine, ki je
               pripravila gradivo in izkazuje največji interes za preiskavo in je tudi do sedaj
               vložila v Državni zbor 
               daleč največ aktov s tega področja, kakorkoli to pogledate. In da smo v tej
               preiskovalni komisiji zastopani sorazmerno, s številom članov, ki smo jih predlagali,
               se pravi, s štirimi člani, ker smo predlagali ljudi, ki se na poslovanje bančnega
               sistema razumejo. Naši kandidati za preiskovalno komisijo, poleg gospoda Logarja, ki
               smo ga predlagali za predsednika, so še gospod Andrej Šircelj, gospod Marko Pogačnik
               in gospa Suzana Lep Šimenko – ljudje, ki se v bančne posle razumejo in so tudi
               ustrezno usposobljeni za take stvari. To, da boste pa uporabili ponovno glasovalno
               moč v tej komisiji in ne nekih drugih kriterijev, ki ste jih dali celo pred
               glasovalno močjo, pa veliko pove o tem, kakšne so dejanske namere in dejanski cilji
               koalicije pri tej preiskovalni komisiji. Še enkrat povem, ne zdi se mi niti
               higienično, tudi če bi vi zahtevali preiskovalno komisijo, da imate skupščino v
               bankah, ki jih preiskujete, da imate nadzornike v bankah, ki jih preiskujete, da
               imate uprave v bankah, ki jih preiskujete, in da potem vodite še preiskovalno
               komisijo. To je enako kot tisti rek, <q>"kadija te tuži kadija te sudi"</q>, poznate ta
               pregovor. In točno za to se vi borite danes na tej seji Mandatno-volilne komisije.
               Hvala lepa.</p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Gospod Möderndorfer. <stage>/ oglašanje v ozadju/</stage> Replika? Replika, gospod Verbič,
               izvolite.</p>
            </sp>
            <sp who="SDT7:VerbičDušan">

               <speaker>MAG. DUŠAN VERBIČ (PS SMC):</speaker>

               <p>Hvala, predsednik.</p>
               <p>Samo nekaj besed na kratko, glede na to, spoštovani poslanec, ker ste uvodoma
               navedli, o postopku sprejetja Zakona o bančništvu, kako aktivni ste bili in da potem
               koalicija s svojim strojem ni nič upoštevala vaših pripomb. Tu se moram dotakniti, če
               me spomin ne vara, od 408 členov Zakona o bančništvu 2 je bila z vaše strani
               aktivnost, da ste se zavzemali, zgolj v parih členih, in še to v tistih členih, ki so
               vezani na informacije javnega značaja. Toliko, kar se tiče Zakona o bančništvu 2.</p>
               <p>Rad bi še enkrat poudaril, kar sem tudi na redni seji zelo jasno povedal, kar se tiče
               ugotavljanja odgovornosti za tako imenovano bančno luknjo, je zelo resna in velika
               namera Poslanske skupine SMC, kot je tudi v koalicijski pogodbi zapisano. Razlika med
               Poslansko skupino SMC in SDS je predvsem v poti, kako se pride do tega cilja. In bom
               še enkrat ponovil, stališče Poslanske skupine SMC in tudi aktivnosti, ki se izvajajo
               in se bodo še izvajale, gredo vedno v smeri strogega načela pravne države in načela
               zakonitosti. Zaradi tega zelo velik poudarek dajemo na nosilce organov pregona in
               vse, kar je s tem povezano. Vaš pristop in stališče pa je, da je vse težišče
               usmerjeno v politično ugotovitev nosilcev zlorabe za tako imenovano bančno luknjo.
               Cilj je pa enak. Kar se tiče<gap n="…"/> <stage>/ oglašanje v ozadju/</stage> Če mi dovolite, to je moje
               stališče, ki sem ga tudi javno predstavil.</p>
               <p>Kar se tiče demokratičnosti in tega, kar ste v neki smeri očitali. Glejte,
               poslovnik<gap n="…"/></p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Se opravičujem, časa za repliko je zmanjkalo, ker je časovno omejena.</p>
            </sp>
            <sp who="SDT7:VerbičDušan">

               <speaker>MAG. DUŠAN VERBIČ (PS SMC):</speaker>

               <p>Poslovnik o delu parlamentarne preiskave, ki ste ga tudi sami sprejeli, omogoča
               tovrsten pristop. Kajti, če bi vi zbrali 30 podpisnikov, sploh ni dileme, da imate
               potem tudi predsedujočega. Ker se pač to ni zgodilo, je opcija, ki se je danes tudi
               predstavila. Toliko o tem, pa hvala lepa.</p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p><stage>/ oglašanje v ozadju/</stage> Ja, torej, gospod Verbič, moram vas opomniti, da pri repliki
               uporabljajte repliko, drugače je to preskakovanje vrstnega reda pri razpravi. Tako
               bom to, čemur ugovarja gospod Tanko, kar jaz povedal, zato da lahko gremo naprej.
               Tega instituta pa še ne poznam, je zelo kreativen, nov način, tako vas bom moral prositi<gap n="…"/> <stage>/ oglašanje v
               ozadju/</stage> Ja, vem, vendar je bil to preskok, zloraba replike, na to sem opozoril. <stage>/
               oglašanje v ozadju/</stage> To, če ste bili imenovani, pa ni dovolj, to vedno znova
               uporabljate. Ampak to, da vas je nekdo imenoval, ni dovolj za repliko. Gre za
               vprašanja stališč, ki so bila izražena. Gospod Tanko, izvolite, imate repliko.</p>
            </sp>
            <sp who="SDT7:TankoJože">

               <speaker>JOŽE TANKO (PS SDS):</speaker>

               <p>Hvala lepa. Replika je nečemu namenjena, kajne, in točno piše, čemu.</p>
               <p>Zdaj pa bom samo to povedal. Pravite, da ste vi zavezani načelu zakonitosti, mi pa
               političnemu, mislim, da obračunavanju<gap n="…"/> <stage>/ oglašanje v ozadju/</stage> Političnemu
               ugotavljanju. To je namen preiskovalne komisije, to je prvič, že v naslovu to piše.
               In ena temeljnih zadev je načelo oziroma pravilo, da se ugotavlja politično
               odgovornost, torej, s čim polemizirate. To je en problem. Drugič pa, načela
               zakonitosti vi ne spoštujete, ker sicer vam ne bi Ustavno sodišče sesulo mandata
               oziroma ugotovitev<gap n="…"/></p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Glede na to, da ste vi prej rekli, da je zloraba replike, je tudi tole.</p>
            </sp>
            <sp who="SDT7:TankoJože">

               <speaker>JOŽE TANKO (PS SDS):</speaker>

               <p>Ne, ne, on<gap n="…"/></p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Ker na enak način razpravljate<gap n="…"/></p>
            </sp>
            <sp who="SDT7:TankoJože">

               <speaker>JOŽE TANKO (PS SDS):</speaker>

               <p>Če bi upoštevali načelo zakonitosti pri svojem delu, potem vam ne bi padla ugotovitev
               o prenehanju mandata na Ustavnem sodišču. Torej, to ne drži, gospod Verbič, kar vi
               govorite. Obratno je res, mi smo zavezani načelu zakonitosti, vi pa neustavnosti.
               Hvala lepa.</p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Gospod Möderndorfer, izvolite, imate besedo.</p>
            </sp>
            <sp who="SDT7:MöderndorferJani">

               <speaker>JANI (JANKO) MÖDERNDORFER (PS ZaAB):</speaker>

               <p>Hvala lepa. Sem mislil, da se bo nadaljevalo to. Hvala lepa, da sem na vrsti<gap n="…"/></p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Enkrat je treba končati tudi take stvari<gap n="…"/></p>
            </sp>
            <sp who="SDT7:MöderndorferJani">

               <speaker>JANI (JANKO) MÖDERNDORFER (PS ZaAB):</speaker>

               <p>Ja.</p>
               <p>Pozorno sem poslušal gospoda Verbiča in gospoda Tanka. Lahko povem samo to, da če bi,
               tako kot je rekel Tanko, pa je dvakrat uporabil to, da pač tisti, ki ste novi in tako
               naprej, da marsičesa ne veste. In če bi jaz bil med njimi, bi verjetno marsikakšni
               stvari po neki logiki razuma celo pritrdil gospodu Tanku in bi rekel, ja, saj v
               končni fazi ima pravzaprav prav. Pripravili so gradivo, material in vse in nenazadnje
               so neko tako komisijo že tudi celo vodili v prejšnjem mandatu in zakaj ne bi
               nadaljevali tam, kjer so končali. No, vendar moram reči, da to, kar je gospod Tanko
               rekel, je seveda tudi res, tudi nas so, in jaz lahko samo za našo poslansko skupino
               povem, pozvali, če bi dodali podpise k tej preiskavi, pogovarjala sva se. In ko smo
               šli pogledat spet ta osnovni predlog in ko smo se spomnili, kako se je ta komisija
               zaključila – pa naj omenim, da prejšnja komisija ni dokončala dela, pa je bila
               majhna, kaj šele, če bi bila velika -, je problem predvsem to, da se je predčasno
               končal mandat, v prvi vrsti. To je treba definirati, iz enega preprostega razloga,
               ker so s 1. 8. ugasnile funkcije vsem komisijam, ne samo tej komisiji. Spomnite se,
               da je bila tudi komisija, ki je preiskovala ekstremizme, in na ta datum se je tudi ta
               komisija, ki je bila, mimogrede, takrat naša, ravno tako končala, in obe sta imeli
               vmesno poročilo. Ampak tisto, kar je v resnici za mene problematično pri tej celi
               zadevi, je predvsem to, in to sem takrat tudi povedal vodji največje opozicijske
               poslanske skupine, da bomo nadaljevali agonijo tam, kjer smo jo začeli. In če boste
               zelo pozorni, tisti, ki ste se res odločili, da boste aktivno sodelovali v tej
               komisiji, ste si verjetno lahko že prebrali vmesno poročilo, ki ga je komisija
               sestavila. Naj omenim, zato da ne bo izpadlo, da samo kritiziram, daleč od tega,
               gospod Pogačnik, ki je vodil to komisijo, je zelo korektno vodil to komisijo. Me pa
               čudi, da ni predlagan za predsednika zdaj te komisije, to je zanimivo. Jaz bi to
               logiko razumel, da nekdo, ki jo je vodil, tudi nadaljuje, ker pozna in ve, kako je
               celo zgodbo peljal. Tako da to bi se jaz najprej vprašal, da nekaj ni v redu, zakaj
               gospod Pogačnik ni predlagan za predsednika. Druga stvar, ki se mi zdi pomembna, pa
               je, da je treba vedeti, in to je treba tudi povedati naglas, da ko se je sestavljalo
               vmesno poročilo, je iz tega vmesnega poročila izpadlo marsikaj. Marsikaj, kar danes
               gospod Tanko očita v tej svoji razpravi, češ da se teh stvari potem ne bo ugotavljalo
               in na nek način izpeljalo  do konca. Zato je nastalo ločeno poročilo dveh članov
               oziroma enega člana in nadomestnega člana, takrat je bil član Brane Golubović, član
               preiskovalne komisije, in Aljoša Jerič. In tu imam pred sabo ločeno mnenje in
               podtaknjene glavne stvari, ki so ven padle. In če bo kdo zelo jasno analiziral, kaj
               je ven izpadlo, boste videli, da je izpadlo vse tisto, kar ni ustrezalo SDS-u in
               SD-ju. To je zelo pomembno. Izpadlo pa je, na primer, naslednje. Ta komisija ni
               ugotovila, kakšni so bili stresni testi. Ta komisija ni bila za to, da se ugotovi,
               kdo je leta 2008 – da se je takrat začela gospodarska kriza. Ta komisija ni želela
               ugotoviti, kdo je v resnici odgovoren za slabo stanje v bankah. Ta komisija ni želela
               ugotoviti, recimo, na izjavo Bineta Kordeža konec leta 2007, da je kredite za
               menedžerski prevzem Merkurja dobil na lastno dobro ime, tega ni hotela dati noter –
               veste, zakaj ne? – ker jih je kar nekaj na lastno dobro ime dobilo te kredite. In če
               bi šel gledat eno in drugo stvar, bi bilo zanimivo. Potem, kje ležijo razlogi za
               stanje v bančnem sistemu, ni želela dati v vmesno poročilo. Ni želela dati, da
               policija opozarja, da se je v Hypo banki konstruktivno sodelovalo s preiskovalci, to
               pa je bilo mogoče zaradi dejstva, da so lastniki zamenjali celotno vodstvo, tudi ni
               želela. Prav tako, da preiskovalna komisija opozarja, da je ugled bančnega sistema
               močno omajan in da je zaupanje v banke nizko, ni želela dati. Skratka, noter je kup
               takih zanimivih stvari, če boste pogledali, pa daleč od tega, da bi koga kritiziral,
               ker prvo vmesno poročilo oziroma osnovno vmesno poročilo, saj je samo eno, da se ne
               bomo narobe razumeli, to je samo ločeno mnenje k vmesnemu poročilu, je navajala druge
               stvari, ki se niso toliko dotikale nekih določenih odločitev, predvsem mandata Janeza
               Janše in mandata Boruta Pahorja. In tu so po dogovoru z gospodom Pogačnikom in
               gospodom Frangežem to uspešno izpeljali do konca. Ampak, še enkrat, Pogačnik ni vodil
               slabo, znal se je pogovarjati in dogovarjati. In vedel je, da če se ne bo dogovoril,
               ne bo prišlo niti do vmesnega poročila. In to je tisto, kar pa cenim pri gospodu
               Pogačniku. Je pa res, da take komisije gospod Pogačnik ne bi izpeljal nikoli do
               konca, če bi bila tako velika, kot jo zdaj predlaga, bom rekel, s sorazmernim
               številom glede na velikost poslanske skupine, se pravi, v tem primeru bi bili štirje
               člani iz SDS, iz SMC še več in podobno. Nikoli. Ker potem res pride tisti rek, kot se
               reče, če hočeš problem zamegliti, naredi komisijo, pa ne samo komisije, ampak naredi
               čim večjo, da bo čim več ljudi sedelo v njej, da se bodo ja težko kaj zmenili med
               sabo in da bodo seje dolge, maratonske, ker bo vsak razpravljal od tu do večnosti in
               nikoli ne bomo prišli do konca. In to vedo tudi v SDS, ker če bi jim uspelo zbrati 30
               podpisov, bi bila komisija njihova, v smislu vodenja, in pa predvsem ne bi naredili
               tako velike komisije, definitivno ne, v to sem prepričan. Ker če bi jo, bi jo
               naredili že v prejšnjem mandatu, pa je niso, ker vejo, da se težko dela na takšen
               način. Vejo tudi to, da podlaga za to, da bi vztrajali ali pa iskali poslovniško
               določilo, da zato, ker so pripravljali materijo, imajo pravico tudi do predsednika,
               je nimajo, ker če bi, mi verjemite, da bi danes gospod Tanko našteval člene in se
               opiral na poslovniška določila in, jasno, govoril o brezbrižnosti koalicije in vseh
               ostalih, ker jim to preprečujemo. Pa ve, da temu ni tako. Res je, zgodaj so prišli z
               materialom, ne glede na to, kakšen je, tudi ne mislim dajati nobenih ocen, ker samo
               gradivo za pripravo ali začetek dela komisije ni tako pomembno, bolj pomembno je samo
               delo in rezultati, ki jih ta komisija naredi. Zdi se mi, da so rabili kar nekaj časa,
               da so ugotovili, da teh podpisov ne bodo zbrali.  Zdaj pa k tistemu, kar je komentiral, ko je rekel, da
               pač enostavno ni bilo želje po tej komisiji. Iskreno danes tu naglas povem, po
               takšnem načinu dela, po tem predlogu, s temi koraki seveda mi nismo želeli dati
               podpisov in nismo želeli sodelovati, zaradi tega, ker smo rekli, da bo to samo
               podaljšanje agonije.</p>
               <p>Zdaj imamo pred sabo imena, kako naj bi ta komisija zgledala. Vsi so predlagali, vsi
               smo predlagali, kar smo pač predlagali. In v tej konstalaciji se lahko strinjam z
               gospodom Verbičem, da je Poslanska skupina SMC še najmanj obremenjena s tovrstnim
               pedigrejem tega področja, materije, s katero se naj bi ta komisija ukvarjala. To je
               dejstvo. Je pa tudi dejstvo, da ne glede na to bo morala imeti ljudi, ki bodo znali
               brskati in predvsem poznali materijo. Zdaj, kolega Laj, ki je predlagan za
               predsednika, prvič, ima dovolj izkušenj in poznavanj, da ve, kaj banka počne, kako
               banke funkcionirajo, je ekonomist, ve, kje in kako kaj gledati. Tako da s tega vidika
               se mi ne zdi nič slabo, da je kandidat, daleč od tega. Je pa dejstvo, da kdorkoli, pa
               tudi če bi se spoznal na bančni sistem, bi moral najprej spoznati politični sistem
               funkcioniranja komisije. In to se zgodi tudi starim mačkom, ko prvič postanejo
               predsedniki komisije, kako ta materija gre, zadihati mora cela komisija, zato da
               člani najprej ugotovijo, kakšen bo namen, in predvsem, kako bodo izpeljali delo do
               konca. Ker, veste, na koncu vam čisto nič ne pomaga, če ste še tako dobri v tej
               komisiji in toliko stvari ugotovite, če jih na koncu ne morete spraviti v končno
               poročilo, v izsledke, in je zadeva prazna. Naj vas spomnim, da smo imeli že orožarsko
               komisijo v parlamentu, ne en mandat, ugotovitve strašne, vendar nikoli uradne in
               zadeva se je končala tam, kjer se je, pač, nič. Mislim, da je bila ena redkih
               komisij, ki je končala delo, komisija, ki je preiskovala brezplačnike; ta je tudi
               končala svoje delo s poročilom in prinesla rezultate. Vsi ostali so se zaradi takšnih
               in drugačnih razlogov končali.</p>
               <p>Kar je omenil predhodnik, ko je govoril o tem, da gre predvsem za iskanje politične
               odgovornosti in tudi vse ostalo. Seveda, mi imamo v državi organe, ki morajo, ne
               glede na to preiskovalno komisijo, vse, kar je samo sum ali pa diši po tem, da bi
               bilo karkoli narobe v bančnem sistemu, že po uradni dolžnosti peljati stvari. Zakon o
               banki je zelo jasen, imamo, mislim, da 12. člen, ki zelo jasno tudi govori o tem, kaj
               so dolžne narediti uprave oziroma vsi, ki to ugotavljajo. Nenazadnje je Banka
               Slovenije celo pred kratkim naznanila tako imenovane žvižgače na tem področju, kar
               bo, upam, prineslo tudi kaj sadov. Se pa strinjam, da je prav, da se najde politično
               odgovornost. Jaz upam, da bo ta komisija našla kakšne rezultate.</p>
               <p>Zdaj pa k tistemu bistvenemu, kar mi moramo narediti. Ne vem, ali bomo danes uspeli
               glede na čas, ker je še kar nekaj razpravljavcev verjetno v tej smeri. Ampak tisto,
               kar je za mene bistveno in prav, da to razčistimo takoj na začetku. Poslovniška
               določila so jasna. In tudi jasno je, kdo je pripravil predlog. Vendar funkcija
               predloga v bistvu daje pravico šele takrat, ko zbereš 30 podpisov, ti pripadajo
               avtomatično določene pristojnosti oziroma gre po nekem avtomatizmu. To pa je, kot
               veste, da na plenarni seji sploh ne moremo niti več o tem odločati, ampak se samo še
               seznanimo, in komisija deluje, potem se pa samo še potrdi člane. Seveda pa nastane
               problem, in to govori 6. člen Poslovnika o parlamentarni preiskavi, peti odstavek, ki
               pravi naslednje: <q>"Če pa je parlamentarna preiskava uvedena na zahtevo tretjine
               poslancev,"</q> ne samo tretjine poslancev, glasovalo jih je 68 od 69 <q>"za"</q>, kar pomeni,
               več kot dve tretjini poslancev v Državnem zboru, <q>"imajo vse poslanske skupine v
               preiskovalni komisiji enako število članov oziroma njihovih namestnikov.  Predsednik preiskovalne
               komisije se izvoli izmed poslancev."</q> In tu jaz ne vidim prav nobenega resnega
               problema, bom rekel, v smislu, kaj pravzaprav sledi temu. Zdaj, iz higienskih
               razlogov se mi zdi ta hip tudi najbolj primerno, če pridemo do konca. In jaz imam
               željo, če smo že glasovali za to, da se začne postopek ustanavljanja te komisije in
               samega dela, da to komisijo prvič prevzame tisti, ki je najmanj obremenjen v celi
               zadevi. Ta argument, veste, da Vlada sestavlja skupščino, da ima vse svoje ljudi v
               upravah, bodimo realni, nima jih še, lahko pa jih ima. Ker ne vem, v kateri banki,
               razen v NKBM, pravzaprav se nič ni zamenjalo in vse je še vedno tako, kot je; razen,
               če so članske izkaznice spremenili, pa so se kam včlanili, pa mi tega ne vemo, ampak
               to je itak njihova osebna stvar. Ampak na načelni ravni, tisto, kar je bila trditev,
               to je brez zveze. Vlada kot skupščina na delo komisije ne more vplivati. Če vpliva,
               bodo pa ostali člani komisije, ko bodo spremljali in sedeli v njej, lahko zelo hitro
               sklicali tiskovno konferenco in opozorili na vse nepravilnosti, ki se dogajajo. Zato
               je tudi smisel komisije, da sedijo vsi v enakem številu. Nekdo jo pač mora voditi, to
               so pa fakti. In glede na argumente, ki sem jih povedal na začetku, da je ta komisija
               že delala in odkrivala nepravilnosti v bančnem sistemu v smislu politične
               odgovornosti in ostalih problematičnih tem in dejanj, se mi zdi korektno, da če smo
               že dali toliko glasov, da začnemo cel postopek, da se čim prej zmenimo in damo po tem
               predlogu enako število. Seveda obstajajo mehanizmi, glede na to, da če SDS ne bo
               umaknil predlogov za svoje člane, tega ji seveda ni treba, lahko glasujemo tudi
               posamično o vsakem kandidatu posebej in bomo prišli do komisije, ker bomo morali
               priti do komisije, drugače ne bo šlo. Tako da iz tega razloga se mi zdi, da je prav,
               da če je namen iskren, da to čim prej naredimo. Lahko pa naredimo tudi v drugo smer,
               to je, da gremo kar malo razvleči ta MVK, kjer se v zadnjem času kar naprej vse točke
               selijo z enega dneva na drug dan in tretji dan in se z razpravljanjem samo zavlačuje.
               In potem na koncu kakšni ljudje že obupajo.</p>
               <p>Zaključil bom s tem, v Zavezništvu nimamo, prvič, interesa ne voditi, smo najmanjši,
               nismo odločevalci, nimamo nobenega posebnega interesa. Nenazadnje je predsednica
               Alenka Bratušek bila predsednica Vlade in celo, predvidevam, glede na zadnjo
               dokapitalizacijo bo kar nekaj vprašanj na to temo, tudi znotraj te komisije. In v tem
               primeru, če bo pozvana kot priča, jo bomo pač kot predlog zamenjali, ampak to lahko
               naredimo šele takrat, ko se bo to zgodilo. Tako da s tega vidika ne vidimo nobenega
               problema. Toliko zaenkrat. Hvala.</p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Gospa Kustec<gap n="…"/> <stage>/ oglašanje v ozadju/</stage> Replika, gospod Tanko, izvolite.</p>
            </sp>
            <sp who="SDT7:TankoJože">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Glejte, v poročilo preiskovalne komisije ali vmesno poročilo preiskovalne komisije se
               lahko vključi samo tisto, kar je ugotovljeno v postopku preiskave, ne tistega, kar bi
               kdo mislil, da bi moralo pisati. Toliko v tem delu.</p>
               <p>Drugo je pa naslednje. Gospod Möderndorfer je v pisnem odgovoru na naš predlog za
               prispevanje podpisov za preiskovalno komisijo napisal, da je zahteva za preiskovalno
               komisijo v tem delu preuranjena in neutemeljena. Nekaj dni po tem pa so vsi štirje
               člani poslanske skupine glasovali na seji Državnega zbora za odreditev preiskovalne
               komisije. Torej, nekonsistentnost. Nekaj dni prej niso dali podpisov zaradi
               neutemeljenosti in preuranjenosti, potem pa glasujejo, 24., vsi štirje za komisijo.
               Podobno je tudi, če bi 
               prebral odgovore ostalih poslanskih skupin - izgovarjajo se na postopke v Državnem
               zboru, glede izredne seje, gor in dol, potem pa glasujejo za preiskovalno komisijo.
               Sprenevedanje, da mu ni para. Hvala lepa.</p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Tu moram pa zdaj resno odreagirati. Tole ni bila replika, ampak ste celo onemogočili
               gospodu Möderndorferju, da bi odreagiral na vašo razpravo. Niste replicirali. <stage>/
               oglašanje v ozadju/</stage> Zato pravim, tu moram resno odreagirati, ker to pa že pomeni, da
               praktično<gap n="…"/> <stage>/ oglašanje v ozadju/</stage> Ja, saj zato pravim, saj opozarjam vse, samo
               primeroma, ker je to potem pa že zelo nevarno, če nekdo z razpravo onemogoči drugega
               pri uporabi replike. <stage>/ oglašanje v ozadju/</stage> Ja, ampak to ne pomeni, da je bil napačno
               razumljen ali interpretiran, ampak da želite razpravljati. Tako da se je treba<gap n="…"/> <stage>/
               oglašanje v ozadju/</stage> Zato pravim, resno moram odreagirati, ker potem onemogočate
               nekomu, da replicira.</p>
               <p>Gospa Kustec Lipicer, izvolite. <stage>/ oglašanje v ozadju/</stage> Postopkovno, gospod Logar,
               izvolite.</p>
            </sp>
            <sp who="SDT7:LogarAnže">

               <speaker>MAG. ANŽE LOGAR (PS SDS):</speaker>

               <p>Hvala lepa, predsednik. Glejte, zoper smo priče dvojnim merilom s strani vašega
               vodenja te komisije. Medtem ko svojim poslancem dopustite, da zlorabljajo repliko, v
               primeru opozicijskega poslanca, ko verodostojno uporabi repliko, da odgovori na
               navržene domneve nekega drugega poslanca, pa ostro reagirate. Prosim vas, da
               vendarle, čeprav ste koalicijski poslanec in čeprav si želite prevzeti vodenje te
               komisije kot stranka SMC, da vendarle enakovredno in enakomerno vodite to sejo, da ne
               uvajate dvojnih meril na zasedanju Mandatno-volilne komisije. Nenazadnje je pač to
               vaša naloga kot predsedujočega oziroma predsednika. Hvala.</p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Postopkovno sprejeto na znanje. Sami ste pa v postopkovnem vprašanju navedli
               razloge,l zakaj sem tako naredil, ker ste povedali, da je gospod Tanko govoril, kar
               pomeni, da je razpravljal.</p>
               <p>Gospod Möderndorfer, izvolite, imate postopkovno.</p>
            </sp>
            <sp who="SDT7:MöderndorferJani">

               <speaker>JANI (JANKO) MÖDERNDORFER (PS ZaAB):</speaker>

               <p>Ne bom razpravljal, ker čakam na razpravo, da bom takrat v tistem delu odgovoril
               oziroma povedal svoja razmišljanja glede prejšnje razprave.</p>
               <p>Kar se tiče replik, pa naslednje. Vsakič znova bom ponavljal, zdaj nekateri poslanci
               radi rečejo, da bi radi nekaj pojasnili, mislim, da v takem primeru se mora javiti k
               razpravi, in to gospod Tanko tudi dobro ve. Tanko je mojster marsičesa. In zato s
               tega vidika se mi zdi zelo smiselno, da takrat, kadar uporabljamo repliko, vedno zelo
               jasno že takoj na začetku povemo, komu repliciramo in na kaj repliciramo, v smislu
               poslovnika, ki govori naslednje, da ni dovolj, če je nekdo z imenom in priimkom
               omenjen, ampak mora predvsem povedati, v katerem delu je bil narobe razumljen. In jaz
               v prejšnji razpravi, ki je bila razprava, bila je pa označena kot replika oziroma
               najavljena kot replika, nisem slišal nikjer, da bi bil jaz napačno oziroma da bi jaz
               nekoga citiral, pa je bil on napačno razumljen. To se mi zdi nič drugega kot zloraba.
               In to, kar je kolega Logar rekel z vidika proceduralnega postopka, je seveda zopet
               napačno interpretiral, kaj sploh replika je. In zato prosim, da v prihodnje, moj
               predlog je, da vsak pove, komu replicira in na kaj replicira.</p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Gospod Logar, na vaš medklic, to je bil vzorčen primer, šolski primer, kaj pomeni, da
               nekdo želi razpravljati o postopku. To je bilo res postopkovno. <stage>/ oglašanje v ozadju/</stage>
               Želi razpravljati o postopku, to je šolski primer in bi vam zelo koristil. Tako da
               prosim, da si ga malo pogledate.</p>
               <p>Gospa Bah Žibert, izvolite, imate postopkovno.</p>
            </sp>
            <sp who="SDT7:BahŽibertAnja">

               <speaker>ANJA BAH ŽIBERT (PS SDS):</speaker>

               <p>No, tudi jaz imam postopkovno. Mislim, predsedujoči, da ni prav, da vrednostno
               ocenjujete, kdo ima šolski primer postopkovnosti, kdo pa ne. Mislim, da pa to tudi
               presega vaša pooblastila. Nekdo je lahko dober govornik, nekdo je slabši govornik,
               nekdo je pa tudi ves čas tiho, pa verjetno ne bom iz vaših ust slišala, da je nekdo
               dober poslanec zato, drug pa slab. Mislim, da je to tudi z vaše strani zloraba.
                   Kar se tiče gospoda
               Möderndorferja, ki absolutno velikokrat zelo popestri dogajanja in ko ima dober dan,
               mi je prav fino, ga rada poslušam, včasih pa gre tudi malo čez mejo, no. In moje
               postopkovno je, predsednik, da ste pri teh zadevah zelo načelni in predvsem korektni.
               Ker to, kar si vi včasih privoščite, da dobesedno dajete sodbe, se meni ne zdi v
               redu, tudi s strani predsednika do ostalih članov. Kaj je vzorčen primer, kaj je malo
               manj vzorčen primer<gap n="…"/> Vi tudi vodite sejo, pa je jaz ne ocenjujem in tudi nisem za to
               tukaj. Tako da to je moje postopkovno, da gremo po vsebini naprej. Če se vam zdi v
               skladu s poslovnikom, da je karkoli narobe, potem povejte, ne pa dajati nekih
               vsebinskih sodb o razpravah.</p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Kar sem mislil, sem tudi povedal. Šlo je za odgovor na medklic gospoda Logarja, ki ni
               prosil za besedo, pa je dal pripombo. Vaše besede bom pa premislil in ustrezno temu
               ravnal v bodoče ali tudi v bodoče.</p>
               <p>Besedo ima gospa Kustec Lipicer.</p>
            </sp>
            <sp who="SDT7:KustecLipicerSimona">

               <speaker>DR. SIMONA KUSTEC LIPICER (PS SMC):</speaker>

               <p>Hvala lepa. Dobro jutro, kolegice in kolegi!</p>
               <p>Zdaj smo si že naredili dober dan s tole razpravo do sedaj. Jaz bi kljub vsemu želela
               nekako povzeti to razpravo, ki je šla na različne vetrove, v resnici ima pa tri
               obraze, pa smo jih malo med seboj pomešali, se zdi. Bom pa na podlagi tega povzetka
               potem tudi podala predlog naše poslanske skupine, kot ga vidimo sami pri tematiki, ki
               jo obravnavamo.</p>
               <p>Prva zadeva je stanje razmer. Se pravi, katere so bile okoliščine, ki so privedle do
               pobude za vzpostavitev parlamentarne preiskovalne komisije o nadzoru nad delovanju
               bank oziroma bančnega sistema, če povzamem sporočilnost njenega dolgega imena. Veste,
               da se je ta pobuda pojavila kot reakcija konec prejšnjega leta na dvome o tem, ali je
               Banka Slovenije ustrezno transparentno, odgovorno pristopila k tedaj aktualnemu
               vprašanju dokapitalizacije dveh bank; šlo je za Abanko in Banko Celje. Tam se je
               potem na podlagi tega dogodka oziroma te situacije upravičeno vzpostavil val
               vprašanj, dilem in potreb za pojasnila s strani Banke Slovenije. To je bila
               situacija. Zdaj prehajam na drugi del, to so pa reakcije na to situacijo, ki so se
               zgodile in smo danes tudi o njih veliko se pogovarjali. Bile so pa te reakcije
               pravzaprav dveh vrst. Eno so bile reakcije, ki sledijo po črki zakona in se imenujejo
               pravne pristojnosti in odgovornosti, ki jih imajo tako institucije kot procesi in
               postopki, pristojnosti teh institucij za to, da posežejo v to tematiko oziroma
               problematiko in da se o njej izrečejo. Druga aktivnost, ki se je pa vzporedno vršila
               in je tudi deloma povezana s pravnimi pristojnostmi, je pa politična aktivnost
               oziroma politična reakcija na to. Pa si poglejmo najprej pravne pristojnosti oziroma
               odgovornosti v okviru tega, kar se je dogajalo, ker so manj problematične za to, o
               čemer se danes pogovarjamo. Guverner Banke Slovenije je na poziv Vlade šel na Vlado
               in poročal o teh aktivnostih, ki so bile povezane s to odprto dilemo. To je bil en
               del zgodbe. Drugi del zgodbe so bile pristojnosti nas samih, Državnega zbora, ki so
               se odražale skozi delo Odbora za finance in tudi Komisije za nadzor javnih financ.
               Vse skupaj je rezultiralo v pozivu kolegov iz Poslanske skupine SDS za to, da se
               opravi tudi še detajlen pogovor oziroma razprava v okviru posebne izredne seje, ki je
               bila na to tematiko sklicana. Vse to se je odvilo. V tem vsem  paralelnem procesu so kolegi iz SDS
               prišli s pobudo še o vzpostavitvi parlamentarne komisije, v tistem vmesnem procesu,
               ko so vsi ostali procesi v okviru naših pristojnosti še potekali. In tu je pojasnilo,
               tu je bil odziv, zakaj se je vsaj Poslanska skupina SMC na tisti točki izrekla, da je
               za njo v tem danem trenutku še nemogoče, da se o tem dokončno izreče, ker so še
               postopki potekali. Toliko, da ne bo nesporazuma o tem, ali smo bili mi proti ali smo
               bili za.</p>
               <p>Vzporedno s temi političnimi aktivnostmi, ki so se dogajale, se je v določenih
               krogih, to je danes tudi precej očitno iz razprave, ki jo imamo, napačno pojavila
               ideja, da parlament opravlja tudi funkcijo organov pregona. To je zgodba, ki ne seže
               v pristojnosti zakonodajne veje oblasti. Skratka, začelo se je mešati pristojnosti,
               začelo se je mešati to zaporedje aktivnosti, ki jih lahko oziroma jih imamo možnost
               uporabiti za to, da svoj del odgovornosti tudi opravimo. In vse skupaj je rezultiralo
               v preprostem dejstvu, da smo tudi s svojim delovanjem bili sokrivi za izrazit nemir,
               ki smo ga povzročili tako znotraj naše države kot tudi v mednarodnem okolju v odnosu
               do stabilnosti in delovanja bančnega sistema Republike Slovenije. Upam, da se
               zavedamo tudi te krivde, ki smo jo nosili v danem procesu, in te krivde in
               odgovornosti za posledice, ki jo bomo nosili tekom današnje razprave in tudi tekom
               delovanja parlamentarne preiskovalne komisije.</p>
               <p>Skratka, po naši oceni, poslanske skupine, smo opravili vse, kar je bilo v naši
               pristojnosti, za to, da smo odgovorno pristopili do aktualne problematike v zvezi z
               delovanjem bančnega sistema. In to si v danih okoliščinah želimo tudi v naprej. Na
               podlagi tega predlagamo in tudi pričakujemo v naši poslanski skupini, da bomo
               sposobne vložiti vse poslanske skupine toliko napora, da poenotimo svoja stališča o
               tem, da bodo pogoji za vzpostavitev parlamentarne preiskovalne komisije enaki za vse
               poslanske skupine, in da se izrečemo, kakšni ti pogoji bodo. Ali bodo paritetni, se
               pravi, da bo imela vsaka poslanska skupina enega predstavnika v parlamentarni
               preiskovalni komisiji, ali pa proporcionalni. To je prva stvar, ki jo moramo opraviti
               in za katero v naši poslanski skupini trdno stojimo na stališču, da moramo priti do
               te odločitve, se pravi, do enakih pogojev za vzpostavitev komisije.</p>
               <p>Druga zadeva, ki je povezana s prvo zadevo. Zavedati se moramo, da bomo vsi na koncu
               nosili odgovornost za to, kar bomo storili in tudi česar ne bomo storili.
               Preiskovanje bančnega sistema Republike Slovenije ni zgodba napenjanja mišic in
               preverjanja moči med političnimi strankami, ampak je in mora biti samo odgovoren
               odnos do države.</p>
               <p>Tretja zadeva, ki jo pa neke vrste lahko razumete tudi kot repliko, predvsem na
               izvajanje kolega Tanka v odnosu do aktualne oblasti. Država nismo mi, to je
               totalitaren princip. Država, kot jo razume Poslanska skupina SMC, kot jo razume
               stranka SMC, je rezultat transparentnega, odgovornega sistema institucij, pravil in
               postopkov. Hvala lepa.</p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Gospod Tanko, replika, izvolite.
               </p>
            </sp>
            <sp who="SDT7:TankoJože">

               <speaker>JOŽE TANKO (PS SDS):</speaker>

               <p>Hvala, gospod predsednik. Samo na nekatere netočne navedbe gospe Lipicer bi se
               odzval, to najbrž je sestavni del replike.</p>
               <p>Prvopodpisana pod zahtevo za izredno sejo je bila Nova Slovenija, ne SDS. Podpise so
               prispevale vse poslanske skupine. Seja je bila končana 13. marca. Mi smo od 19.
               februarja do 19. marca, ko smo zadevo vložili, imeli zahtevo za preiskovalno komisijo
               odprto. Po seji Državnega zbora ste imeli teden dni časa za svojo odločitev, pa je
               niste sprejeli. Torej, nekateri očitki, ki ste jih v tej razpravi napotili na našo
               poslansko skupino, ne držijo in dolžan sem na to odgovoriti. Kar zadeva pa predstavo
               o tem, o državi in ostalih stvareh, pa prepustite, da mi svoje povemo, kaj si
               predstavljamo. Tisto, kar si vi, naj bo vaše tolmačenje. Tako da očitno – vam še to
               odgovorim – ste imeli v tem postopku dovolj časa za sprejetje odločitve in
               sodelovanje, tako pri odreditvi preiskovalne komisije kot za sklic, takrat ko ste
               dali podpise za izredno sejo glede bank. Pa se za to niste odločili. Hvala lepa.</p>
            </sp>
            <sp who="SDT7:HorvatMitja">

               <speaker>PREDSEDNIK DR. MITJA HORVAT:</speaker>

               <p>Ostali razpravljavci<gap n="…"/> <stage>/ oglašanje v ozadju/</stage> Žal, replike na repliko ni. Gospa Bah
               Žibert bo presodila, ali je to bila replika ali ne. Ker nimamo tega instituta, da bi
               članu dali možnost, da presodi, bom tako, kot je v poslovniku napisano, jaz zaenkrat
               na tej seji še razlagal, kaj piše. Sem pa hvaležen za vsak namig in možnost
               razmišljanja, za vsako vprašanje, ki se postavi. V tem trenutku, žal, kot sem
               napovedal, se gospodu Horvatu, Jurši, gospe Bah Žibert in gospodu Möderndorferju
               opravičujem, ker moram sejo prekiniti, in boste imeli najprej besedo ob nadaljevanju
               te seje.</p>
               <p>Na tem mestu in v tem trenutku prekinjam 2. točko in s tem 9. sejo Mandatno-volilne
               komisije, ki jo bomo nadaljevali v četrtek, 21. 5. 2015 ob 9. uri, v sejni sobi 212.
               Za danes se vsem sodelujočim zahvaljujem. V četrtek, 21. 5. 2015 ob 9. uri, v sejni
               sobi 212, čez dva dni, med obema sejama Državnega zbora. <stage type="time">(SEJA JE BILA
                  PREKINJENA DNE 19. 5. 2015 OB 9.42.)</stage>
               </p>
            </sp>
         </div>
      </body>
   </text>
</TEI>
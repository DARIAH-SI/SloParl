<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZK-nujna-3-2014-11-14">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">C249F97EE7F1364AC1257D87003806D3</idno>
               <idno type="custom" subtype="day">2A54F93A03C806C2C1257D910031F9A0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=2A54F93A03C806C2C1257D910031F9A0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZK-nujna-3-2014-11-14.OZK" n="3">
               <name>nujna seja</name>
               <date when="2014-11-14"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZK-nujna-3-2014-11-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZK-nujna-3-2014-11-14.OZK">
                        <orgName key="OZK">Odbor za kulturo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  ODBOR ZA KULTURO</stage>
            <stage type="session">3. nujna seja</stage>
            <stage type="date">(14. november 2014)</stage>
            <stage type="chairman">Sejo je vodil dr. Dragan Matić, predsednik Odbora za kulturo.</stage>
            <stage type="time">Seja se je pričela ob 13. uri.</stage>
            


            <sp xml:id="SDT7-OZK-nujna-3-2014-11-14.sp1">

               <speaker>PREDSEDNIK DR. DRAGAN MATIĆ:</speaker>

               <p>Vse članice in člane odbora, vabljene ter ostale prisotne lepo pozdravljam.</p>
               <p>Pričenjam 3. nujno sejo Odbora za kulturo.</p>
               <p>S sklicem seje ste prejeli naslednji dnevni red seje odbora: 1. točko predlog
               rebalansa proračuna Republike Slovenije za leto 2014.</p>
               <p>Ker v poslovniškem roku nisem prejel predlogov v zvezi z dnevnim redom je določen
               takšen dnevni red kot ste ga prejeli s sklicem seje odbora.</p>
               <p>Smo pri <title>1. TOČKI DNEVNEGA REDA.</title> Gradivo je objavljeno na spletni strani
               Državnega zbora v Poročevalcu z dne 30. 10. 2014. K tej točki dnevnega reda sem
               vabilo Ministrstvo za finance in Ministrstvo za kulturo. Uvodno besedo dajem
               predstavniku Ministrstva za finance.</p>
            </sp>
            <sp xml:id="SDT7-OZK-nujna-3-2014-11-14.sp2">

               <speaker>MAG. SIMONA JERMAN:</speaker>

               <p>Hvala. Lep pozdrav vsem. Sem Simona Jerman z Ministrstva za finance. Podrobno bo
               sicer politika, pa struktura teh javnofinančnih prihodkov in odhodkov predstavljena
               na jutrišnji seji matičnega Odbora za finance in pa monetarno politiko, tako da sem
               se odločila, da bom sama na tem odboru izpostavila mogoče samo nekaj ugotovitev iz
               tega splošnega dela letošnjega rebalansa. Kot vemo, da je vlada, ki je nastopila
               svoje delu v mesecu septembru se je pač odločila za rebalans, ker je ocenila
               razhajanja tako na prihodkovni kot pa tudi na odhodkovni strani. Tako se načrtuje
               spremenjena višina prihodkov, ob tem, da se je upoštevala 9-mesečna realizacija in pa
               napoved makroekonomskih gibanj Urada za makroekonomske analize in razvoj. Načrtovana
               je, torej spremenjena višina davčnih prihodkov, zlasti zaradi te neuveljavitve Zakona
               o davku na nepremičnine, je pa na drugi strani ta izpad delno ublažila realizacija
               nekaterih ostalih prihodkov, tako da se načrtujejo prihodki v rebalansu za 20,2
               milijonov evrov nižje od sprejetega proračuna. Potem pa imamo na drugi strani ta
               povišan obseg odhodkov, predvsem zaradi zagotavljanja sredstev, ki jih ob sprejemanju
               proračuna za letošnje leto, niso bila v celoti načrtovana ali pa so bila načrtovana v
               neustreznem obsegu. Tukaj velja poudariti sredstva za zagotavljanje tekočega
               transfera v Zavod za pokojninsko in invalidsko zavarovanje. Potem imamo tukaj plačilo
               obresti za zadolževanje države in pa zagotavljanje financiranja teh obveznih
               gospodarskih javnih služb. Na ta način se odhodki povečujejo za 176,8 milijona evrov
               na 9,8 milijarde evrov. In, če upoštevamo razliko med prihodki in odhodki ugotovimo,
               da se proračunski primanjkljaj načrtuje v višini 3,4 % bruto domačega proizvoda in je
               tako višji od sprejetega proračuna za 197 milijonov evrov. Toliko mogoče na kratko.
               Najlepša hvala.</p>
            </sp>
            <sp xml:id="SDT7-OZK-nujna-3-2014-11-14.sp3">

               <speaker>PREDSEDNIK DR. DRAGAN MATIĆ:</speaker>

               <p>Hvala za vašo predstavitev. Besedo dajem ministrici za kulturo, da predstavi predlog
               rebalansa, ki se nanaša na njeno ministrstvo.</p>
            </sp>
            <sp xml:id="SDT7-OZK-nujna-3-2014-11-14.sp4">

               <speaker>MAG. JULIJANA BIZJAK MLAKAR:</speaker>

               <p>Hvala lepa za besedo. Lepo pozdravljam vse prisotne. Torej s tem lahko rečemo, z
               rebalansom proračuna Ministrstvo za kulturo za leto 2014 smo veseli, ker smo uspeli
               glede na veljavni proračun praktično ohraniti programe oziroma sredstva, zamaknili pa
               smo dinamiko izplačil v letu 2015 v višini 800 tisoč evrov. In sicer tam, kjer so
               nekateri izvajalci bodo za letos dokončane projekte prejeli sredstva takoj v začetku
               leta 2015. Če pogledamo rebalans proračuna, v gradivu imate  v bistvu spremljate proračun 2014 in potem ta
               rebalans, ki je bil pred kratkim nekako usklajen tudi s finančnim ministrstvom. Lahko
               rečemo, da so integralna sredstva v višini 139 milijonov 27.282 evrov, med tem ko
               slovenska udeležba pri evropskih sredstvih je znašala 3 milijone 667.776 evrov. Tako
               da znašajo skupaj integralna sredstva in slovenska sredstva 142 milijonov 715.058
               evra. Namenska sredstva znašajo 631.739 evrov, sredstva Evropske unije pa 20
               milijonov 902.884 evrov. Tako da znaša potem skupaj proračun Ministrstva za kulturo v
               letu 2014 po tem rebalansu 164 milijonov 249.682 evra. V predlogu rebalansa proračuna
               za leto 2014 so za področje kulture predvidena sredstva, torej v tej višini kot sem
               pravkar povedala. Navedla sem tudi kako je z evropskimi sredstvi. In glede na
               sprejeti proračun, tisti proračun, ki je bil sprejet za leto 2014 se sredstva
               znižujejo za 1,49 milijona evrov. Integralna sredstva so v primerjavi sprejetim
               proračunom za leto 2014 zmanjšujejo za 1,2 milijona evra. In glede na to, da smo že v
               mesecu novembru je bila edina fizično izvedljiva možnost prihranka, ki jo je
               zahtevalo finančno ministrstvo na integralnih sredstvih zamik dinamike izplačil v
               letu 2015, kot sem povedala, že v višini 800.000 evrov. Razliko do 1,2 milijona evrov
               pa predstavlja tista sredstva, ki smo jih že med letom 2014 v skladu s sklepi Vlade
               Republike Slovenije razporedili v tekočo proračunsko rezervo v višini 280.000 evrov,
               ker sredstva, ki so se prerazporejala med ministrstvi zaradi sporazumov o prenosu
               delovnih mest in pripadajočih sredstev za plače. Na proračunskih postavkah evropskih
               sredstev slovensko udeležbo se sredstva tako glede na sprejeti proračun za leto 2014
               povečujejo za 0,3 milijone evrov. Zaradi pridobljenih dodatnih pravic porabe v okviru
               evropskega socialnega sklada. Proračunske postavke namenskih sredstev se tako glede
               na sprejeti proračun znižujejo za 0,6 milijona evra. Na novo smo potem ocenili
               dejansko porabo v letu 2014. Neporabljena sredstva, katerih poraba je strogo namenska
               pa bomo prenesli v naslednje leto. </p>
               <p>Če morda še bolj natančno povem, kako je bilo z evropskimi sredstvi. Ministrstvo za
               kulturo je bilo v programskem obdobju 2007 do 2013 deležno 82,5 milijona evrov pravic
               porabe iz evropskih kohezijskih sredstev, ki pa jih je do 31. 10. 2014 iz tega
               naslova izplačalo že 56 milijonov evrov, kar znaša 68% vseh dodeljenih pravic porabe.
               Preostalo slabo tretjino pravic porabe načrtujemo izplačati do konca leta 2015. Na
               Ministrstvu za finance smo do 30. 10. 2014 posredovali zahtevke za povračilo v višini
               44 milijonov 360.460 evra, kar pomeni 92% pokritost zahtevkov za izplačilo zahtevki
               za povračilo. V celotnem programskem obdobju smo v okviru evropskega regionalnega
               sklada za razvoj do konca leta 2013 uspeli revitalizirati in obnoviti 20 objektov
               javne kulturne infrastrukture in kulturnih spomenikov v lasti občin in države ter
               ustvariti 60 novih bruto delovnih mest, kar je že sedaj zelo blizu realizacije
               načrtovanih kazalnikov. Ob koncu programskega obdobja pa bodo  načrtovani kazalniki po naših ocenah
               močno preseženi. S projekti podprti, s sredstvi evropskega socialnega sklada pa smo
               načrtovane kazalnike do konca programskega obdobja že zdaj močno presegli, tako
               imamo, to se pravi 120 podprtih projektov, od 60 načrtovanih, 104 realiziranih bruto
               delovnih mest od 55 načrtovanih.</p>
               <p>Sprejeti proračun za leto 2014 je znašal skupno 24 milijonov 275 tisoč 609 evra, od
               tega 20 milijonov 591 tisoč 138 evra je bil del evropske unije, medtem ko 3 milijone
               684 tisoč 471 evra pa je bila naša slovenska udeležba. Z rebalansom 2014 sredstva v
               okviru evropske kohezijske politike glede na sprejeti proračun 2014 zvišujemo v
               skupni višini 315 tisoč 51 evra. Tukaj je spet približno 311, 312 tisoč evra je del
               Evropske unije, nekaj nad 3 tisoč evra pa je slovenska udeležba.</p>
               <p>Morda tudi za katere investicije v kulturi je pravzaprav šlo? Tukaj smo, projekti, ki
               so bili realizirani, sicer v višini 887 tisoč 483 evra, gre za Metelkovo. Potem SNG
               Opera in balet Ljubljana, v višini 75 tisoč evrov, za Metelkovo okrog 111 tisoč
               evrov, Narodna galerija v višini približno 30 tisoč evrov, Pokrajinski arhiv Nova
               Gorica, tam je prišlo do nakupa prostorov za depoje 440 tisoč evrov. Tukaj mislim, da
               je treba še opremo še tudi priskrbeti za te depoje. Pivka, objekt 6 je trenutno, je
               šlo približno 15 tisoč evrov, Tehnični muzej Slovenije tudi okoli 15 tisoč evrov,
               Arboretum Volčji potok 60 tisoč evrov, SNG Maribor, nujna investicijska dela 100
               tisoče evrov, SNG Drama Ljubljana, 2750 evrov, potem tudi na Ministrstvu za kulturo
               se je uredila varna soba za 37 tisoč 455 evra.</p>
               <p>V občine smo sofinancirali 250 tisoč 693 evra in sicer v Velenju smo obnovili prostor
               Kulturnega doma Velenje za 148 tisoč 978 evrov, v Občini Lenart smo obnovili
               knjižnico, zaradi težav z udorom vode v klet, se bo pa investicija zaključila v letu
               2015. Višina investicije je bila 101 tisoč 715 evra.</p>
               <p>Poleg tega smo v varovanje spomenikov v lasti Republike Slovenije se je vložilo, to
               so spet majhna sredstva, kjer ministrstvo ima res zanemarljiva sredstva za
               investicije in za varovanje kulturne dediščine 409 tisoč 436 evrov, torej je šlo za
               spomenike v lasti Republike Slovenije. In sicer, za grad Snežnik, kjer smo
               funkcionalno usposobili objekte Pristave Snežnik, dokončali pritličje, ureditev
               okolice, zunanja ureditev, parkirišče, kar se izvaja v drugi fazi, trenutno, torej v
               letošnjem letu je šlo za to 183 tisoč 328 evra. Potem Kulturni dom Črnomelj, to je
               bila nujna sanacija zamakanja notranjih hidrantov, varnostne razsvetljave 98 tisoč
               764 evrov, Galerija Jakca v Kostanjevici na Krki, vgradnja toplotne črpalke je stala
               55 tisoč evrov, Grad na Ptuju se je nadaljevala obnova strehe na Gradu, v višini 43
               tisoč evrov, Dvor pri Žužemberku, arhitekturni posnetek obstoječega stanja za
               izdelavo projektne dokumentacije je stalo 3572 evra. Potem imamo še Rogatec, muzej na
               prostem, nujna vzdrževalna dela 16 tisoč 600 in Vrba, Prešernova hiša, tekoče
               vzdrževanje  9 tisoč
               172 evrov. Toliko morda, ostalo pa, če bodo še kakšna vprašanja, pa bomo še kaj
               povedali. Hvala lepa.</p>
            </sp>
            <sp xml:id="SDT7-OZK-nujna-3-2014-11-14.sp5">

               <speaker>PREDSEDNIK DR. DRAGAN MATIĆ:</speaker>

               <p>Ministrici se zahvaljujem za njeno predstavitev.</p>
               <p>In prehajam na razpravo članic in članov odbora in ostalih prisotnih. Želi kdo
               besedo?</p>
            </sp>
            <sp xml:id="SDT7-OZK-nujna-3-2014-11-14.sp6">

               <speaker>BAČIČ MARIJA (PS SD):</speaker>

               <p>Vsem prav lep pozdrav!</p>
               <p>Ne glede na to, da rebalans bistveno ne posega v proračun kulturnega resorja, imam
               nekaj vprašanj v zvezi z rebalansom. Ljubiteljska kultura je za Socialne demokrate
               med najpomembnejšimi spodbujevalci kulturnega udejstvovanja. V središču tega je
               seveda mreža več kot 3 tisoč kulturnih društev s preko 100 tisoč članov. Ti delujejo
               s podporo javnega sklada in Zveze kulturnih društev. Zadovoljni smo, da se v
               rebalansu vsaj simbolično povečujejo ljubiteljske kulturne dejavnosti za 64 tisoč
               evrov. Zanima nas, zakaj bodo dodatna sredstva namenjena. Seveda pa si želimo, da bi
               pozitivni trend na področju ljubiteljske kulture ohranili tudi v prihodnjem letu.
               Nadalje nas zanima zmanjšanje postavke mediji in avdio vizualna sredstva za kar 500
               tisoč evrov. Ali se v znižanje vnovič posega v delovanje medijev posebnega pomena, ki
               sicer z informacijami, zlasti lokalne in regionalne narave, bogatijo medijsko krajino
               in so neprecenljivega pomena za lokalno prebivalstvo. Tukaj imam eno zahtevo,
               prošnjo, sicer medijev iz pomurskih televizijskih hiš in sicer, da so jim vzela, da
               so jim bila vzeta sredstva nezakonito. Pravijo, da so na ministrstvu namreč naleteli
               na okoliščine, ko lahko posameznik iz ministrstva subjektivno interpretira ali določa
               ali celo spreminja pogoje za izvajanje projektov. Zato Zakon o medijih namreč nalaga
               ministrstvu za kulturo, da mediji s statusom tudi financira medijski sklad, ki je bil
               ustanovljen z namenom, medijem pomagati. Torej to sta dve televiziji lokalnega pomena
               z Murske Sobote, televizija As in TV Ideja, ki jima je bila letos na podlagi
               koncesije, so jima bile prekinjene pogodbe in bi želela odgovor. Hvala lepa.</p>
            </sp>
            <sp xml:id="SDT7-OZK-nujna-3-2014-11-14.sp7">

               <speaker>PREDSEDNIK DR. DRAGAN MATIĆ:</speaker>

               <p>Gospe Mariji Bačič se zahvaljujem za njeno vprašanje.</p>
               <p>Sedaj pa bi pobrali še kakšno vprašanje, če ima še kdo kakšno pripombo, pa bi potem v
               paketu odgovarjali. Se še kdo javlja?</p>
               <p>Najprej gospa Anita Koleša, potem pa gospa Janja Sluba.</p>
            </sp>
            <sp xml:id="SDT7-OZK-nujna-3-2014-11-14.sp8">

               <speaker>ANITA KOLEŠA (PS SMC):</speaker>

               <p>Najlepša hvala za besedo. Lep pozdrav vsem predstavnikom ministrstva in seveda tudi
               ostalim navzočim, kolegicam in kolegom!</p>
               <p>Torej če držijo podatki Direktorata za proračun, je rebalans proračuna Ministrstva za
               kulturo glede na realizacijo leta 2013, večji za 4,4%. Če to drži, potem je seveda to
               dobra novica. Ministrstvo pa pravi, da rebalans znižuje, se znižuje pač na tistih
               postavkah, ki so vezane na odstopanje od pogodb prijaviteljem, ki pač niso pravočasno
               realizirali projekte. Nekaj izplačil pa se prenaša do 15, ravno zato, ker piše, da se
               nekaj izplačil prenaša oziroma smo slišali, v leto 2015. Me pa vseeno zanima ali ti
               prijavitelji, ki niso pravočasno realizirali projekte, pomeni da bodo to izvedli v
               naslednjem letu ali to pomeni tudi odstop od pogodb? To je eno.</p>
               <p>Zdaj rekla bi, da je nam, predvsem novim poslancem nekoliko težje odločati o
               rebalansu proračuna, ker pač nismo bili zraven pri samem proračunu. Zato se
               opravičujem, če mogoče katere od postavko proračuna pač ne poznam dobro, niti ne vem
               za kaj gre, ampak verjetno je zato treba tudi vprašati. Recimo sprašujem kaj pomeni v
               proračunu postavka podpora verskim skupnostim. Znesek se namreč z rebalansom
               zmanjšuje za nekaj denarja, mislim da nekaj čez 170 tisoč ali nekaj takega. Če
               predvidevam prav, gre tukaj za plačila zavarovanj duhovnikom. Ampak zanimivo se mi
               zdi, da so te dajatve v  proračunu ministrstva recimo, če je zdaj temu tako, mi boste
               povedali.</p>
               <p>Potem pa bi, poleg teh dveh vprašanj, ki se nanašata na sam rebalans, bi pa mogoče
               vseeno rekla še besedo o letu 2015, pa ne bom zavlačevala zaradi tega, ker vem, čemu
               je namenjena današnji sestanek, ampak vseeno sem se za to odločila zato, ker sem bila
               malo prej na seji Odbora za gospodarstva in se je zelo veliko govorilo o turizmu in o
               neizkoriščenih možnostih naše države na tem področju. Seveda, zanimivo, člani Odbora
               za gospodarstvo niso govorili o kulturi, ki je sestavni del turistične ponudbe, kot
               vemo, pa v nekaterih naših sosednih ali pa drugih evropskih državah celo ključen del,
               vsaj tako jaz mislim. Zato bi pa prosila spoštovane člane kulturnega dela vlade, da
               ste zelo odločni in pa tudi občutljivi pri podpori tovrstnim projektom, saj se mi
               zdi, da nekako ugotavljamo nek razkorak med tem, kaj si gospodarstvo predstavlja pred
               turistično ponudbo, njihov pogled se mi zdi, da ne seže kaj bistveno dlje kot do
               obnove nekih infrastrukturnih objektov, če že, kaj dlje pa ne, ampak moramo pri tem
               pa priznati in si tudi del krivde pripisati sami, ker smo pač vsebine naše kulturne
               ponudbe dolžni sestavljati oziroma jo pripraviti kulturniki, seveda skupaj z
               organizatorji bodisi raznih festivalov, kulturnih ustanov, menedžerje in tako naprej,
               pa seveda tudi nevladnih organizacij, pa še koga. To je pa neke vrste moj poudarek za
               proračun za leto 2015.</p>
               <p>Hvala lepa.</p>
            </sp>
            <sp xml:id="SDT7-OZK-nujna-3-2014-11-14.sp9">

               <speaker>PREDSEDNIK DR. DRAGAN MATIĆ:</speaker>

               <p> Hvala kolegici Koleša za njene pripombe in vprašanja.</p>
               <p>Besedo ima Janja Sluga.</p>
            </sp>
            <sp xml:id="SDT7-OZK-nujna-3-2014-11-14.sp10">

               <speaker>JANJA SLUGA (PS SMC):</speaker>

               <p> Hvala lepa za besedo, lepo pozdravljam vse prisotne.</p>
               <p>Jaz v bistvu tudi pozdravljam ta podatek, da se je glede na realizacijo obseg
               sredstev v kulturi povečal, bi si želela, da bi bilo tudi v prihodnjih letih tako in
               ministrici polagam na srce, da se za ta sredstva resnično bori. Imam v bistvu tudi
               eno opombo, slišali smo že, da se zamika dinamika izplačil, da se vsebina sicer
               zaradi tega ne zmanjšuje, bi pa želela opozoriti na nevarnost tega zamika, namreč, da
               ne bi potem tudi v prihodnje takšna praksa postala kar dnevna. To se mi zdi kar
               velika nevarnost, predvsem zaradi tega, ker dobro poznam delovanje institucij s
               področja kulture in vem, da je tudi časovnost zelo velik problem lahko, ker se
               projekti toliko vnaprej pripravljajo in potem taka zamujena sredstva so tako rekoč
               dvakrat zamujena, saj veste, kdor hitro da, dvakrat da. Pozdravljam pa tudi nekatere
               postavke, za katere z veseljem opažam, da se povečujejo, bi pa vseeno želela mogoče
               malo bolj konkretno, kam oziroma komu je to povečanje bilo namenjeno in zakaj,
               predvsem bi mogoče izpostavila ohranjanje kulturne dediščine na 18.02, pa tudi teh
               300 tisoč evrov, ki je šlo za kulturne dejavnosti manjšin imamo tukaj napisano,
               mogoče me ti dve postavki malo bolj konkretno vsebinsko zanimata.</p>
               <p>Hvala lepa.</p>
            </sp>
            <sp xml:id="SDT7-OZK-nujna-3-2014-11-14.sp11">

               <speaker>PREDSEDNIK DR. DRAGAN MATIĆ:</speaker>

               <p> Hvala gospe Sluga.</p>
               <p>Besedo ima gospa Violeta Tomić.</p>
            </sp>
            <sp xml:id="SDT7-OZK-nujna-3-2014-11-14.sp12">

               <speaker>VIOLETA TOMIĆ (PS ZL):</speaker>

               <p>Spoštovani predsednik, hvala za besedo. Spoštovana ministrica in kolegi.</p>
               <p>Vemo, da je področje kulture v času zategovanja pasu po navadi najbolj na udaru, kar
               pa ni nerazumljivo, saj se nepovezani kulturni delavci in predvsem zelo raznorodni
               zelo težko temu uprejo in zorganizirajo. Argument, da se kulturi lahko vzame, ker
               sama po sebi ne vpliva na gospodarsko rast, je vedno zgrešen. V gospodarstvu, kakšno
               je slovensko, ki je deindustrializirano, je investiranje v kulturo med
               najpomembnejšimi vidiki zagotavljanja gospodarske rasti.  Kot je že prej omenila tovarišica Koleša, je
               kultura pomembna gospodarska panoga. Sicer je pa ekonomski vidik pri kulturi povsem
               sekundarne narave. Raven kulture in sredstev za kulturo je pokazatelj napredka in
               blagostanja v družbi.</p>
               <p>Imam pa nekaj vprašanj glede na rebalans. Na postavki <q>"mediji in avdiovizualna
               kultura"</q>, v obrazložitvi vidimo, da se sredstva znižujejo za 99 tisoč evrov zaradi
               medijskega razpisa in 150 tisoč zaradi prenosa v naslednje leto. V rebalansu pa tu
               vidimo, da gre za več kot 518 tisoč evrov. Zanima me, kaj pomeni ta razlika v znesku
               267 tisoč evrov.</p>
               <p>Še eno vprašanje glede omenjenega razpisa imam. Kakšne so ugotovitve ministrstva
               glede razlogov odstopa od pogodb oziroma ali lahko bolj natančno pojasnite
               okoliščine, če so vam znane. Mediji so danes ali celo vse bolj pod pritiskom
               komercializacije ali pa pod pritiskom politike in lobistov, zato je lahko vsaka
               subvencija kamenček k prispevku k avtonomiji novinarskih delavcev. Čeprav seveda
               takšen sistem ni odgovor in potrebujemo velike reforme za demokratizacijo
               medijev.</p>
               <p>Ali gre pri postavki <q>"umetnostni programi"</q>, kjer gre za rebalans v višini milijon 576
               tisoč 433 evrov, v celoti le za tehničen prenos v naslednje leto? Glede na visok
               znesek in napovedane reze v proračun 2015 me zanima, glede na to, da je letošnji
               rebalans izhodišče za rebalans 2015, obstaja skrb, da bi že tako izjemno podhranjeni
               javni zavodi, nevladne organizacije in predvsem samozaposleni v kulturi, ki so v
               izjemno prekernem položaju in so jim pogosto kršene delavske pravice, da bi se ta
               sredstva nekje izgubila oziroma trajno zmanjšala zaradi tega.</p>
               <p>Zanima me pojasnilo, kako so med različne verske skupnosti razdeljena pokritja
               socialnih prispevkov verskih uslužbencev. Hvala lepa.</p>
            </sp>
            <sp xml:id="SDT7-OZK-nujna-3-2014-11-14.sp13">

               <speaker>PREDSEDNIK DR. DRAGAN MATIĆ:</speaker>

               <p>Hvala kolegici Violeti za njene tehtne misli in vprašanja, ki so zelo zanimiva.</p>
               <p>Besedo ima poslanec Laszlo Göncz.</p>
            </sp>
            <sp xml:id="SDT7-OZK-nujna-3-2014-11-14.sp14">

               <speaker>DR. LASZLO GÖNCZ (PS IMNS):</speaker>

               <p>Hvala lepa za besedo, gospod predsednik. Spoštovana ministrica, kolegice in
               kolegi!</p>
               <p>Če v globalu gledamo na ta rebalans, potem moramo ugotoviti, da so besede, ki jih je
               ministrica nam izrekla in posredovala na hearingu, več ali manj izražene v sedanjem
               rebalansu, in to je treba pozdraviti, nedvomno. Razlika zneska rebalansa v primerjavi
               s sprejetim proračunom za 2014 ne dosega 1% oziroma je okoli 0,85%, in to je nedvomno
               okoliščina, ki gre v pravo smer. Škoda, da je tudi ta razlika, ampak kakorkoli, v
               primerjavi z ostalimi resorji in ostalimi področji je to dokaj vzdržno. Zavedamo se
               ali pa zavedam se, da v tem kratkem obdobju nekih globljih vsebinskih in strukturnih
               zadev ni bilo moč spremeniti. To bi bilo iracionalno kakorkoli pričakovati. In
               predvsem s tega vidika se mi zdi pomembno, da se ni poseglo v kulturni proračun tako,
               kot se je, žal, ponekod znalo poseči v preteklosti in potem se tistega manka
               preprosto ni dalo več popraviti. Jaz menim, da kljub tej razliki je to izhodišče za
               2015 tudi dokaj ugodno. Morda kljub temu, da danes o tem sicer ne govorimo ali pa ni
               danes na dnevnem redu to vprašanje, bo v nadaljevanju morda ministrica še kaj
               povedala in dodala. No, ampak gledano v celoti in kot neko izhodišče je za mene ta
               rebalans sprejemljiv. 
               Omenil bi še zgolj dva vsebinska področja, eno je že bilo do neke mere s strani
               kolegice Bačičeve poudarjeno, to je medijsko področje, pa tudi gospa Tomićeva je
               posebno omenila, medijsko področje. Nedvomno gre za občutljivo zadevo in jaz tudi sam
               apeliram na potrebo tudi lokalnih medijev, da se primerno uvrstijo v medijski prostor
               Slovenije. menim, da je tu kar veliko težav in tudi veliko nedoslednosti, tako da
               mene tudi zanima bolj podrobna informacija v zvezi s tukajšnjo cifro, ki je nedvomno
               precej manjša, kot je bila prvotna. Tu je ta procent precej višji, kot sem prej v tem
               globalnem znesku ugotavljal.</p>
               <p>Rad bi še poudaril, da kar se pa tiče ohranjanja kulturne dejavnosti ali pa kulture
               narodnih skupnosti in pa manjšin, smo že v okviru Komisije za narodne skupnosti
               ugotavljali, da na postavki avtohtonih narodnih skupnosti ni sprememb in to
               pozdravljam, ta razlika, ki pa seveda tukaj nastaja in je tudi že kot vprašanje bilo
               postavljeno, je pa po mojem vedenju, ampak ker nisem jaz kompetenten, odgovarjam
               zgolj samo zaradi konteksta, ki se mi zdi pomemben iz preteklosti, ko smo
               razpravljali o težavah ostalih narodnih skupnosti, predvsem narodnih skupnosti, ki so
               pripadniki nekdanjih jugoslovanskih skupin, se rešuje v tem kontekstu in te skupine
               so kar aktivne in se mi zdi pomembno, da se to vprašanje ureja institucionalno, ker
               sicer se lahko ta problem vedno pojavlja kot težava in je njihov interes in pa
               njihove pravice so predvsem osredotočene na kulturne pravice, torej je to mesto, kjer
               se to ureja, medtem ko pa na drugem področju je to dosti bolj kompleksna stvar in se
               v tisto tudi ne bi spuščal zdaj. Ampak menim, da je prav, da se na tej postavki, če
               je vsebina ista, kot sem jaz pač zdaj poudarjal, da se je k temu pristopilo.</p>
               <p>Torej, jaz bom seveda ta rebalans podprl oziroma pozdravil, kar se kulturnega dela
               tiče in upam, da bo nekaj podobnega tudi pri naslednjem rebalansu, torej za leto
               2015. Hvala lepa.</p>
            </sp>
            <sp xml:id="SDT7-OZK-nujna-3-2014-11-14.sp15">

               <speaker>PREDSEDNIK DR. DRAGAN MATIĆ:</speaker>

               <p> Hvala tudi gospodu Gönczu za njegovo razpravo. Zbrali smo set petih vprašanj, petih
               razmišljanj, zdaj pa prosim Ministrstvo za kulturo za pojasnilo oziroma
               obrazložitve.</p>
            </sp>
            <sp xml:id="SDT7-OZK-nujna-3-2014-11-14.sp16">

               <speaker>MAG. JULIJANA BIZJAK MLAKAR:</speaker>

               <p>Ja, vprašanj je bilo kar veliko, tako, da upam, da sem si uspela vse zapisati, ampak
               mislim, da sem si.</p>
               <p>Torej, gospa Marija Bačič, v zvezi z ljubiteljsko kulturo. Zdaj, tukaj gre za
               pokrivanje tiste izgube zaradi odprave tretje četrtine plačnih nesorazmerij, zaradi
               katerih so javni zavodi padli v minus in tukaj smo si uspeli izboriti sredstva, ki
               jih je hotelo Ministrstvo za finance dati nazaj v proračun, tako da nam je uspelo, da
               bomo lahko vsaj tem zavodom, ki so, en del, seveda, samo en del teh sredstev oziroma
               javnemu skladu za kulturne dejavnosti, da bomo lahko en del tega povrnili, se pa
               strinjam z vašimi ugotovitvami o pomenu ljubiteljske kulture.</p>
               <p>Potem, ko gre za medije oziroma avdiovizualne dejavnosti, tukaj gre samo za zamik
               dinamike. Kar se tiče sredstev, torej, pa tudi zaradi odpovedi nerealiziranih pogodb.
               Tukaj ste opozorili na pomurske medije, prav to je bil problem, s katerim sem se
               srečala med prvimi, ko sem prišla na kulturno ministrstvo. Ja, tukaj so bili pač
               postopki samega vodenja pogodbe, realizacije pogodbe malo manj prijazni kot na drugih
               direktoratih, ko so se uslužbenci bistveno več ukvarjali tudi s samimi izvajalci te
                  pogodbe. In tukaj
               jasno lahko pride potem do tega, da se pogodba lahko da se ali pogodba krši ali se
               nekaj ne realizira in potem so lahko tudi posledice tega.</p>
               <p>Zdaj cela zadeva, je ne bi zdaj komentirala, ker je, torej jaz sem to zadolžila
               pravno službo, da te stvari pogleda in da vidimo torej kaj se je pravzaprav v celoti
               dogajalo, ker ne gre samo za te primere, gre za več primerov in je to zdaj v rokah
               naše pravne službe in se tudi ne bom vtikala v te postopke, ker to je res stvar
               stroke in jo mora stroka rešiti.</p>
               <p>Drugače pa, kar se pa tiče prijaznosti do naših strank lahko rečem, to pa mislim da
               bomo poskušali uveljaviti, seveda mora biti pa vse zakonito, mora biti vse
               transparentno in vsakdo, ki sklene neko pogodbo se mora pa tudi zavedati, da mora
               predložiti vse račune na takšen način, kot je potrebno, tako da tukaj mora biti res
               vse po zakonu. Vendar pa, da se pa človeku povedati, čez toliko časa se ti bo iztekel
               rok za to in to in potem ga pač lahko opozoriš na takšne zadeve. No in to bomo
               poskušali v bodoče tudi delati, da se ne bi več kaj takšnega dogajalo.</p>
               <p>Gospa Anita Koleša je povprašala kaj je s torej eno postavko kjer je šlo dejansko tam
               samo za, ali je šlo za odstop od pogodb ali pa za prenos pogodb v naslednje leto. En
               del vprašanja se nanaša tudi na gospod Violeto Tomić je tudi v zvezi s tem vprašala.
               V bistvu, ne bo prišlo do kakšne večje škode zaradi tega, ker namesto da bi bila
               pogodba oziroma dejavnost po pogodbi izplačana v decembru, konec decembra, bo v
               začetku januarja. Pomeni, da škoda ne bo tako huda, tudi pri teh, ki jih to zadeva.
               To se bomo potrudili, da bodo zadeve na ta način realizirane.</p>
               <p>Torej, ko gre za verske skupnosti se tukaj moramo držati 27. člena Zakona o verski
               svobodi in sicer, tukaj dajemo pomoč za plačilo prispevkov zavarovanca za socialno
               varnost uslužbencev cerkva in drugih verskih skupnosti. Od osnove plačujemo najmanj
               48 % povprečne plače za predzadnji mesec, pred mesecem v katerem se določa
               zavarovalna osnova. Število zavarovancev v oktobru je bilo osemsto štiriinsedemdeset,
               razlika je nastala zaradi zmanjšanja števila zavarovancev, višina v izračunu je pa
               najbolj odvisna od povprečne bruto plače, ki se mesečno spreminja. nimamo pa zdaj pri
               sebi, torej da bi imeli porazdelitev po verskih skupnosti ampak glede, mislim da
               lahko okvirno veste, da večino je pač rimskokatoliška vera, tako pač je.</p>
               <p>Potem turizem; ja, gospa Anita, Odbor za gospodarstvo pa vaše izkušnje, to so tudi
               moje izkušnje. Pomeni, da ljudje, ki se ukvarjajo s podjetništvom, gospodarstvom,
               dostikrat ne vedo kakšna priložnost je pravzaprav pri, lahko rečemo, med in mleko bi
               se lahko cedila na torej, če bi znali izkoristiti našo kulturno dediščino pa
               bogastvo, naravno in kulturno, ki ga imamo. Tako da, nedavno sem brala članek.
               Avstrija živi od kulture potem še celo v Financah so mi povedali za en članek, da je
               kultura beli kruh v bistvu za našo državo. To mi je nekdo povedal, nisem šla pa sama
               gledati. Torej, če je to res pomeni da še celo dokaj, lahko rečem, no pa jih ne bom
               označila kako ampak, vsekakor, če še celo Finance o tem pišejo, torej da bi bilo
               potrebno kulturo in kulturno dediščino podpirati, tudi zaradi tega, da bomo lahko
               bolje živeli vsi skupaj, ker to pomeni razvoj turizma, gostinstva, razvoj
               gradbeništva končno, torej pri nas pač temu ni tako. In, če pogledam, da nam je tudi
               prejšnja vlada, torej da nas je spravila ob vsa sredstva za prednostno naložbo
               varovanje oživljanja kulturne dediščine, torej da bi lahko to dediščino resnično
               izkoristili v ta namen, če bi črpali<gap n="…"/> Če bi od treh milijard tristo evrov, kolikor bo
               prišlo do leta 2020
               sredstev v Slovenijo. Če bi toliko sredstev v povprečju drugih držav, kolikor dajo
               sredstev za kulturno dediščino dobili na ta resor, potem bi pomenilo, da bi imeli na
               razpolago okoli dvesto osemdeset milijonov sredstev zato, da bi lahko sprožili ta
               gospodarski zagon, tudi turistični in vse to, kar sodi zraven. Vendar pa, te
               prednostne naložbe ni med naložbami ni pomeni, da tega denarja pač ni. In, seveda,
               kaj bomo zdaj naredili, če hočemo vsaj zavarovati kulturno dediščino imamo namen
               vložiti zakon, kjer bomo želeli torej do leta 2020 bomo poskušali iz integralnega
               proračuna dobiti sredstva v ta namen.</p>
               <p>Tako da jaz upam, da bodo to poslanci podprli in da bodo spoznali torej, da je velika
               napaka, da se kulture ne prepozna kot tistega razvojnega dejavnika, ki bi lahko našo
               družbo popeljal tudi do meda in kruha, torej vse to kar druge države znajo
               izrabiti.</p>
               <p>Potem, gospa Janja Sluga, da ta dinamika izplačil ne bi postala praksa, pravite. Se
               strinjam z vami, kot rečeno tokrat gre za nekaj dni praktično, tako da če bi bilo
               samo to naslednje me še ne bi tako skrbelo kot če bo še kakšna druga ideja padla.
               Tako da, upajmo, da se bo v redu izšlo tudi v naslednjih letih.</p>
               <p>Potem, kaj je s postavko ohranjanja kulturne dediščine; tam je šlo za dodatne pravice
               porabe pri evropskih sredstvih. Ker torej, če se ne počrpajo sredstva lahko tisti, ki
               imamo projekte damo še prejšnje, da se te projekte vključi in potem dobimo dodatne
               pravice in tam se lahko kaj zviša. Enako je pri kulturni dejavnosti manjšin, tudi tam
               gre za izrabo tega. </p>
               <p>Potem gospa Violeta Tomić, to se pravi mediji in avdiovizualna kultura, teh dvesto
               sedeminšestdeset tisoč evrov. Razlogi za odstop od pogodb so lahko izvršitev pogodbe,
               ne izvedba programov, če ne izvede nekdo program potem mu mora sredstva vrniti. To se
               nam je že dogajalo in potem se pač odstopi od pogodbe in je potrebno sredstva vrniti.
               To so, so pa še druge možnosti razlogov, ki jih je pa potrebno seveda pravno
               utemeljiti in ugotoviti, ali gre res za takšne razloge, da je potrebno to storiti,
               ker mislim da je to zelo kritično, ker jaz mislim, da tisti, ki se prijavi mora biti
               pa le toliko resen, da tisto tudi izvede, za kar se je obvezal. To je to ali je bilo
               še kaj drugega v zvezi s tem? Lahko še gospe dam ta čas, morda<gap n="…"/> <stage>/ Medsebojno
               pogovarjanje./</stage> Ja, dodatno znižanje je bilo pa tega, ker se je v veljavnem proračunu
               je bila že znižana postavka za medije. To naj bi bilo že prej, ker mi smo potem
               izhajali iz veljavnega proračuna, pri samih pogajanjih, tudi s finančnim
               ministrstvom, tako da smo imeli tisto postavko iz katere smo potem izšli.</p>
               <p>Potem umetnostni programi, tam gre za investicije, to se pravi, vsi programi
               investicije so na tej postavki, to je razlog, da je tam takšna postavka kakršna je.
               Tako, kar se pa tiče teh sto sedemdeset tisoč evrov gre pa za dinamiko izplačil, ki
               se je spremenila.</p>
               <p>Potem za porazdelitev sredstev verskih skupnosti, tega nimamo zdaj tukaj podatkov
               ampak bomo poskrbeli torej, da boste dobili ta podatek, saj mislim da se ga da
               dobiti.</p>
               <p>Potem, ja, gospod Göncz sem vesela da ste tudi vi zadovoljni s tem, kar set uspeli
               narediti. Ni bilo enostavno ohraniti ta sredstva, kolikor toliko. Tudi, kar zadeva
               kulturo narodne skupnosti torej lahko rečemo, da ni razlik na integralnih sredstvih.
               Tam, kjer so  pa, kjer
               pa gre za sredstva Evropske unije pa prihaja do zamika dinamike izplačil. V globalu
               se pa sredstva povečujejo ravno zaradi te pravice porabe, ko lahko potem dodatne
               pravice dobimo kadar se določeni programi drugje ne izkoristijo.</p>
               <p>To mislim, da so ta vprašanja, mislim da sem na vse odgovorila.</p>
            </sp>
            <sp xml:id="SDT7-OZK-nujna-3-2014-11-14.sp17">

               <speaker>PREDSEDNIK DR. DRAGAN MATIĆ:</speaker>

               <p>Hvala gospe ministrici za njena pojasnila. Samo kot pripombo, zdi se mi, da bi lažje
               razpravljali, če bi bilo gradivo za današnjo sejo pripravljeno na veljavni proračun,
               na tiste številke, ki so bile že dosežene na prvem rebalansu ne pa na sprejeti ker
               potem je slika seveda bistveno drugačna.</p>
               <p>Želi še kdo razpravo? Gospa Janja Sluga, imate besedo.</p>
            </sp>
            <sp xml:id="SDT7-OZK-nujna-3-2014-11-14.sp18">

               <speaker>JANJA SLUGA (PS SMC):</speaker>

               <p>Hvala.</p>
               <p>Jaz imam samo še eno dodatno vprašanje, ki se pa v bistvu bolj nanaša na prihodnje
               leto. In sicer, kot vemo zapade v izplačilo v mesecu januarju druga polovica tretje
               četrtine plačnih nesorazmerij pa me zanima ali so sredstva na Ministrstvu za kulturo
               za to zagotovljena?</p>
            </sp>
            <sp xml:id="SDT7-OZK-nujna-3-2014-11-14.sp19">

               <speaker>MAG. JULIJANA BIZJAK MLAKAR:</speaker>

               <p>Zdaj, teh sredstev ni zagotovljenih, tudi za leto 2014, kot rečeno niso bila
               zagotovljena tako da smo morali izpogajati teh sedemsto tisoč evrov da bomo lahko
               vsaj delno pokrili tiste zavode, ki imajo zelo, zelo hude likvidnostne težave zaradi
               tega, še za nazaj seveda.</p>
               <p>Hvala lepa.</p>
            </sp>
            <sp xml:id="SDT7-OZK-nujna-3-2014-11-14.sp20">

               <speaker>PREDSEDNIK DR. DRAGAN MATIĆ:</speaker>

               <p>Želi še kdo besedo? Če ne želi nihče več razpravljati zaključujem razpravo in
               ugotavljam, da se je Odbor za kulturo seznanil s predlogom rebalansa proračuna
               Republike Slovenije za leto 2014 iz svojega delovnega področja. S tem zaključujem
               obravnavo predloga rebalansa proračuna, zaključujem tudi 3. nujno sejo odbora in vas
               lepo pozdravljam. <stage type="time">Seja se je zaključila 14. novembra 2014 ob 13.47.</stage>
               </p>
            </sp>
         </div>
      </body>
   </text>
</TEI>
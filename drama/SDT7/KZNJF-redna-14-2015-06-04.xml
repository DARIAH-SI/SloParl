<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="KZNJF-redna-14-2015-06-04">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">4D6E77554C89DFE9C1257E430046D8A1</idno>
               <idno type="custom" subtype="day">141A53853B4680C0C1257E610020C49F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=141A53853B4680C0C1257E610020C49F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KZNJF-redna-14-2015-06-04.KZNJF" n="14">
               <name>redna seja</name>
               <date when="2015-06-04"/>
            </setting>
         </settingDesc>
         <particDesc>
            <listOrg>
               <org xml:id="KZNJF-redna-14-2015-06-04.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KZNJF-redna-14-2015-06-04.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOMISIJA ZA NADZOR JAVNIH FINANC</stage>
            <stage type="session">14. seja</stage>
            <stage type="date">(4. junij 2015)</stage>
            <stage type="chairman">Sejo je vodil mag. Andrej Šircelj, predsednik Komisije za nadzor javnih
            financ.</stage>
            <stage type="time">Seja se je začela ob 9.03. </stage>
            


            <sp who="SDT7:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Spoštovani in spoštovane, spoštovani predstavniki Vlade, Ministrstva za notranje
               zadeve, Ministrstva za finance, kolegi in kolegice. Lepo pozdravljeni.</p>
               <p>Nisem dobil informacije o tem, da bi bil kdorkoli zadržan z današnje seje komisije.
               Dobil pa sem informacijo o tem, da gospo Marijo Antonijo Kovačič nadomešča gospod
               Tomaž Gantar, kot nadomestni član s polnimi pooblastili, tako da sejo lahko začnem.
               Smo sklepčni.</p>
               <p>Prehajam na določitev dnevnega reda, ki ste ga prejeli. Predlagal sem dve točki
               dnevnega reda, to je problematika odškodnin osebam, ki so bile izbrisane iz registra
               stalnega prebivalstva ter Predlog zakona o spremembah in dopolnitvah Zakona o
               izvrševanju proračunov Republike Slovenije za leti 2014 in 2015. Predlogov za
               spremembo tega dnevnega reda nisem prejel v predvidenem roku, prejel pa sem dopis
               Ministrstva za finance in v soglasju z Ministrstvom za notranje zadeve, kjer
               predlagajo, da bi se ta vrstni red zamenjal. Jaz mislim, da ni nobenih razlogov, da
               se vrstni red teh dveh točk ne bi zamenjal, tako da bi najprej obravnavali
               problematiko Zakona o izvrševanju proračunov Republike Slovenije, potem pa še
               problematiko odškodnin izbrisanim osebam.  Zato predlagam, da gremo na <title>2. TOČKO DNEVNEGA
                  REDA – ZAKON O IZVRŠEVANJU PRORAČUNOV REPUBLIKE SLOVENIJE ZA LETI 2014 IN 2015.</title>
               </p>
               <p>Ta zakon je bil objavljen na spletnih straneh Državnega zbora. Poleg tega smo vam
               posredovali tudi mnenje Zakonodajno-pravne službe ter včeraj mnenje Komisije
               Državnega sveta za gospodarstvo, obrt in finance. To točko komisija obravnava kot
               zainteresirano delovno telo.</p>
               <p>K tej točki smo povabili predsednika Vlade dr. Mira Cerarja, ki se je opravičil, dr.
               Dušana Mramorja, katerega mislim, da nadomešča gospa Mateja Vraničar, državna
               sekretarka z Ministrstva za finance s sodelavkami in sodelavci, Službe Vlade za
               razvoj in evropsko kohezijsko politiko, tukaj sta prisotna gospod Franc Matjaž
               Zupančič, ki ga ni zdaj ugotavljamo, je pa prisoten gospod Andrej Engelman, namestnik
               direktorja službe. Za ostale, razen poslank in poslancev, težko rečem, da je še kdo
               prisoten, morda še kdo, sem ga pozabil, prosim če se lahko prijavi oziroma pove ime
               in priimek ko bo govoril.</p>
               <p>Predlagam, da uvod k tej točki poda predstavnica Ministrstva za finance gospa mag.
               Mateja Vraničar, državna sekretarka.</p>
               <p>Izvolite.</p>
            </sp>
            <sp who="SDT7:VraničarErmanMateja">

               <speaker>MAG. MATEJA VRANIČAR:</speaker>

               <p>Hvala lepa, gospod predsednik. Dobro jutro vsem skupaj in najprej hvala lepa za
               razumevanje in za zamenjavo vrstnega reda obravnave obeh točk.</p>
               <p>Z novelo zakona o izvrševanju proračuna za leti 2014 in 2015 v delu, ki se nanaša na
               leto 2015 naslavljamo dve vsebinski področji. Pretežni del zakona se ukvarja z
               določbami, ki urejajo način porabe sredstev evropske kohezijske politike v
               programskem obdobju 2014-2020. Gre za izboljšavo sistema črpanja evropskih sredstev
               in večino vsebine glede postopkov črpanja bo določala vladna uredba, nekatere vsebine
               pa so zakonska materija in tako, kot imamo urejeno področje črpanja evropskih
               sredstev za staro finančno perspektivo v zakonu o izvrševanju proračunov, tudi z novo
               finančno perspektivo predlagamo, da se te določbe predvidijo v posebnem poglavju
               zakona o izvrševanju proračunov.</p>
               <p>Zaradi ureditve posameznih vprašanj so dodane tudi dodatne definicije, tisto, kar je
               pomembno ali kar so pomembne vsebinske razlike glede na črpanje sredstev stare
               finančne perspektive so nekoliko drugače urejene podlage za izplačilo in za
               predplačila. Nadalje je določen pa tudi postopek v zvezi s postopanjem v primeru
               ugotovljene neupravičene porabe sredstev evropske kohezijske politike in možnost celo
               zadržanja izvajanja posameznih postavk kohezijske politike, če kršitve niso
               odpravljene v predvidenem roku. Pri teh postopkih v zvezi s kršitvami oziroma
               neupravičeno porabo smo se zgledovali po evropskih predpisih in na podoben način, kot
               lahko pride do zadržanja izplačil iz evropskega proračuna do slovenskega proračuna,
               predlagamo, da imamo enako možnost, enak mehanizem dopusten tudi znotraj državnega
               proračuna, in zadnja pomembna določba je, da se omogoča prerazporejanje sredstev med
               postavkami kohezijske politike, v kolikor se ugotovi, da ali zaradi kršitev ali
               zaradi drugih razlogov ne bo možno  zagotoviti porabe na posameznih sredstvih. S tem se zagotavlja večja
               učinkovitost črpanja.</p>
               <p>Toliko o tem vsebinskem sklopu.</p>
               <p>Drug vsebinski sklop, ki ga naslavlja ta novela zakona, pa je v povezavi z izvajanjem
               zakona o Slovenskem državnem holdingu. Ocenjujemo, da je treba vzpostaviti povezavo
               med pristojnostmi, ki jih ima po tem zakonu SDH in izvrševanjem državnega proračuna,
               zato v novem predlogu 39.a člena določamo, da v kolikor se SDH odloča o odplačni
               pridobitvi kapitalske naložbe v last, se pravi v korist Republike Slovenije, da mora
               pred sprejetjem te odločitve ugotoviti oziroma pridobiti potrditev ministrstva,
               pristojnega za finance, da so za takšno pridobitev kapitalske naložbe v proračunu
               države, podrobneje v bilanci B zagotovljene pravice porabe.</p>
               <p>Predlagamo, da zakon začne veljati naslednji dan po objavi v Uradnem listu.</p>
               <p>Toliko za uvod.</p>
               <p>Hvala lepa.</p>
            </sp>
            <sp who="SDT7:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Odpiram razpravo članov in članic Komisije za nadzor javnih financ.</p>
               <p>Gospod Luka Mesec, izvolite.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Hvala za besedo, gospod predsednik. Spoštovani gostje.</p>
               <p>Ta predlog, kot je gospa Vraničar povedala, ureja dve področji, porabo kohezijskih
               sredstev na eni strani, pa soglasje za pridobivanje državnih deležev na drugi.</p>
               <p>Na prvi del v Združeni levici nimamo bistvenih pripomb, imamo pa konkretne pripombe
               na drugi del. Se pravi, na delo SDH, ker smo prepričani, da ureditev kakršna ste jo
               predlagali, ne zagotavlja gospodarne rabe sredstev državljanov. Pa če se lahko v
               bistvu zdaj obeh točk nekoliko na kratko dotaknem.</p>
               <p>Glede kohezije. Vladni predlog naj bi povečal odgovornost upravičencev, predvsem pa
               pristojnih organov pri črpanju evropskih sredstev in omogočil prerazporeditev
               sredstev, v primeru, da neki upravičenec preverjeno ne nenamensko porablja sredstva
               glede na predlagane ukrepe. To seveda podpiramo, in je takšna določba precej
               samoumevna in tudi predstavniki občin, kot smo videli, niso nasprotovali temu, kar je
               zapisano v zakonu, so bile pa pripombe na tisto, česar ni v zakonu. Opozarjajo tukaj
               zopet na znižanje povprečnin, saj pravijo, da jim onemogoča opravljanje njihovih
               zakonskih nalog. To točko bom tudi jaz uporabil za poziv vlade in ministrstev, in bom
               samo eno zadevo odprl, da pokažem kam pelje ta fiskalna konsolidacija. In sicer,
               stanovanje za socialno ogrožene prebivalce. Z občinskim ZUJF so se znižale
               povprečnine in zmanjšala se je subvencija za socialno ogrožene prebivalce, ki morajo
               zaradi pomanjkanja neprofitnih stanovanj najemati stanovanja po tržni ceni. Do 1.
               aprila letos so bili izenačeni z najemniki v neprofitnih stanovanjih. Dobivali so
               namreč splošno subvencijo in razliko med tržno in neprofitno najemnino, občinski ZUJF
               je to drugo podporo ukinil in s tem močno prizadel socialno ogrožene najemnike v
               občinah, ki niso sposobne zagotavljati neprofitnih stanovanj. Tak ukrep se nam v
               trenutku, ko imamo praktično najvišjo rast v evrskem območju, in že peto četrtletje
               zapored pozitivno rast, zdi nepotreben, predvsem pa nerazumljiv, da se ga zdaj
               sprejema.</p>
               <p>Glede SDH, kot sem rekel, bi pa nekoliko bolj konkretno. Zdaj po trenutni ureditvi
               lahko uprava SDH sama odloča o porabi proračunskih sredstev, kar se nam zdi
               nesprejemljivo in kaže na to, da je bila zakonodaja v bistvu pisana za privatizacijo.
               Prejšnja koalicija, ki je to sprejela, očitno niti ni razmišljala v smeri, da bi
               lahko nekatera podjetja ostala v državni lasti in da bodo morda rabila
               dokapitalizacijo za kakšno večjo investicijo. Kot ugotavlja tudi Zakonodajno-pravna
               služba, predlagani prvi odstavek novega 39.a člena ne razlikuje med režimom do
               sprejema prvega letnega načrta upravljanja in po sprejemu tega dokumenta, ki se
               sprejema na podlagi veljavne strategije upravljanja naložb. Predlagana prehodna rešitev je tudi po našem
               mnenju pomanjkljiva, Ministrstvo za finance bi potem predlogu v bistvu podalo neko
               bianko menico SDH. Ministrstvo namreč ne sme presojati ali kupovanje deležev ali
               dokapitalizacija sploh smotrna, če so sredstva v tekočem proračunu zagotovljena, jih
               mora izplačati, tudi če naložba morda ni upravičena. To je po našem mnenju v
               nasprotju s temeljnim konceptom SDH, zakona o SDH 1, saj skladno s 30. členom tega
               zakona mora uprava SDH pripraviti letni načrt upravljanja naložb, ki pokriva tudi
               pridobivanje novih deležev v lasti Republike Slovenije. Nato mora pridobiti soglasje
               vlade na predlog ministrstva za finance, vlada in njena ministrstva pa morajo še
               vedno skrbeti za namensko in gospodarno rabo denarja državljanov, tega pač ni mogoče
               tako enostavno prepustiti nekemu SDH, če citiram ministra Židana. Mi smo predlagali
               amandma, ki to ureditev, torej soglasje vlade prenaša tudi na prehodno obdobje, ko še
               nista sprejeta načrt in strategija. Ta amandma ni bil sprejet, zato ga bomo
               najverjetneje vložili še enkrat, bi pa na tem mestu prosil gospo Vraničar za
               pojasnilo, kako vi vidite to problematiko in če ste pripravljeni na pogovor o
               spremembi.</p>
            </sp>
            <sp who="SDT7:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa, gospod Luka Mesec.</p>
               <p>Želi še kdo razpravljati? Kaže da ne, potem imam pa jaz nekaj vprašanj.</p>
               <p>Prvo podobno, kot kolega Mesec je seveda vprašanje kaj je zdaj z občinami in
               povprečninami, na kar opozarja Državni svet oziroma pristojna komisija. Pač tudi
               glede na to, da ne samo da imamo gospodarsko rast, ampak Ministrstvo za finance
               oziroma njeni predstavniki govorijo tudi o tem, da se prihodki povečujejo. Skratka,
               prihodki iz naslova davka na dodano vrednost, prihodki od drugih davkov, skratka, to
               je dobro za javne finance, pojavlja pa se vprašanje, pač neki dogovori, neki
               ukrepi,ki so bili v preteklosti, morda tudi v drugih okoliščinah dogovorjeni o
               znižanju za povprečnine in me predvsem tukaj zanima kakšen je vpliv na posamezne
               občine. Govori se, da nekatere občine imajo likvidnostne probleme, da bodo prišle v
               nelikvidnost. Govori se, ali pa bom drugače rekel, ko dobivamo o tem tudi
               informacije, predvsem s strani manjših občin, in tukaj se mi zdi opozorilo komisije
               Državnega sveta na nek način upravičeno. Tako, da tukaj se moramo zavedati, da
               stabilno financiranje lokalnih skupnosti je v korist občanov. Oni so najbolj povezani
               z lokalnimi skupnostmi, in seveda se tudi manko denarja najprej vidi pri kvaliteti
               storitev, ki jih lokalne skupnosti ali pa njihova podjetja ali druge institucije pač
               zagotavljajo na ravni lokalne skupnosti. To je glede tega.</p>
               <p>Drugo me zanima glede na to, da se spreminjajo pravila glede črpanja sredstev
               kohezijske politike za leto 2014, za tem za leto 2020, kar je seveda, če verjamemo
               vladi,lahko pozdravimo, če bo to bolj učinkovito. Me pa zanima kakšni so projekti
               oziroma ne samo kakšni so, ampak tudi časovni okvir izvedbe teh projektov oziroma
               časovni okvir posledično črpanja teh sredstev. Zakaj to sprašujem, zaradi tega, ker
               se je pri prejšnjem obdobju kohezijske politike, ki je zdaj končano ali se končuje v
               tem času, prišlo do tega, da na koncu se prebere precej projektov in da potem tudi ni
               bilo najbolj učinkovito vse skupaj počrpano.</p>
               <p>In glede člena, ki se nanaša na povezavo SDH s proračunom. Jaz bom drugo vprašanje
               postavil, kot kolega Mesec, ali pa drugačno vprašanje. Enostavno čista izvedba.
                   Vi ste, državna
               sekretarka rekli, to je povezava med SDH in proračunom, SDH bo pač neko investicijo
               nabavil, ali bo nabavil karkoli, skratka šel bo v investicijo in za to potrebuje
               denar. In zdaj, tržne razmere bodo lahko zagotavljale nek ugoden nakup, da tako
               rečem, ki se lahko pojavi tudi trenutno ali pa v nekem obdobju, nekem mesecu, ne bom
               rekel v nekem letu. In kaj se bo v tem primeru zgodilo, na primer, če ni denarja ali
               če ni zagotovljene, kako vi pravite, pravice porabe. To dejansko pomeni, pač ali ni
               zagotovljeno samo denarja ali ni zagotovljene postavke ali, postavka najbrž je v
               proračunu, da ne bi zdaj preveč komplicirali ali zapletali te zadeve. Kaj potem, ali
               bo ministrstvo zablokiralo ta nakup oziroma kako se bo SDH, če bo kupoval, tukaj gre
               zdaj obratno zadeva, se pravi, SDH je v državni lasti, bo kupoval, bo več državne
               lastnine, ampak recimo, da bo to ugodno, da bo to donosno, da bo zaradi tega država
               nekaj dobila, ali bo, kako se bo pravzaprav sploh pogajal na trgu, ker vsak mu bo
               rekel, veste kaj najprej mi prinesite, da imate vi denar, če prav razumem. Ali pač,
               morda, menda,<gap n="…"/> bom rekel, kako se bo pogajal, če nima denarja, vnaprej. Ali bo to na
               podlagi letnih načrtov, skratka, bolj tehnično me zanima kako bo to vplivalo na
               pogajalske pozicije ljudi, ki delajo v SDH ali za SDH. To so pač ta vprašanja v zvezi
               s to zakonodajo trenutno.</p>
               <p>Vidim, da ni več vprašanj, pa bi potem prosil kar gospo Matejo Vraničar oziroma
               gospoda Engelmana, če bo kaj dodal, kolegice iz ministrstva, če lahko podate
               informacije.</p>
            </sp>
            <sp who="SDT7:VraničarErmanMateja">

               <speaker>MAG. MATEJA VRANIČAR:</speaker>

               <p>Če dovolite, bi jaz najprej se odzvala v delu, kar se tiče občin in 39.a člena, potem
               bi kolega Engelmana prosila, da odgovori še kar se tiče časovnice v zvezi s črpanjem
               EU sredstev.</p>
               <p>Najprej v zvezi z občinami. Ta predlog zakona je bil Državnemu zboru predložen 7.
               maja, mislim, da je bilo 7. maja, tako je, ko so pogajanja z občinami glede ukrepov
               za znižanje njihovih stroškov v drugi polovici letošnjega leta še potekala. Mi smo
               zdaj v fazi, kot ta pogajanja zaključujemo in v parih dneh bo sprejeta dokončna
               odločitev in tudi dogovorjena oziroma sporočena, izpogajana, kakorkoli, katerokoli
               besedo želite uporabiti, z reprezentativnimi združenji občin, ki so tudi podpisniki
               dogovora. Vlada se je z dogovorom zavezala k dvema alternativnima načinoma ukrepanja.
               Eno je znižanje stroškov občin in v kolikor to ne uspe, k zagotovitvi sredstev za
               povprečnino na drug način in ta dogovor bomo spoštovali. V kolikor bo potrebno, bomo
               še pred poletnimi počitnicami predlagali še eno spremembo tega zakona, če bo
               potrebno. Če bo potrebno, še enkrat ponavljam, ampak kot rečeno, še ta teden oziroma
               najkasneje v začetku naslednjega tedna mora biti znan končen rezultat teh
               pogovorov.</p>
               <p>Drugo, kar se tiče 39.a člena. S to določbo nismo želeli posegati v koncept
               upravljanja z državnim premoženjem, kakor ga določa zakon o SDH, ampak smo želeli
               dejansko vzpostaviti to povezavo med zakonom o SDH in načinom upravljanja na eni, v
               tem prehodnem obdobju do sprejetja strategije in na njeni podlagi letnega načrta, in
               pa proračunom. Se pravi, vlada tukaj nastopa v več funkcijah. Enkrat ima funkcijo v
               skladu z zakonom o SDH, drugič ima funkcijo Ministrstvo za finance, kot  skrbnik proračuna. Dejansko
               v B bilanci proračuna obstaja postavka, ki namenja oziroma v okviru katere so
               namenjena sredstva za dokapitalizacije oziroma nakupe, nove nakupe kapitalskih naložb
               in v bistvu Ministrstvo za finance oziroma vlada ta sredstva določi na podlagi nekega
               predvidevanja, kaj bi se tekom leta lahko zgodilo in pričakujemo oziroma na podlagi
               te določbe ocenjujemo, da bo SDH prej, preden bo začel postopke pridobivanja
               kapitalske naložbe, preveril razpoložljivost pravic porabe, tako da tukaj ne vidimo
               nekega posebnega vpliva na pogajalsko pozicijo SDH, ampak gre v bistvu za uravnavanje
               na eni strani pristojnosti države in na drugi strani pristojnosti organov upravljanja
               SDH, kot so določeni po zakonu o SDH.</p>
               <p>Mogoče še okrog kohezijske politike, Andrej, prosim.</p>
            </sp>
            <sp who="SDT7:EngelmanAndrej">

               <speaker>ANDREJ ENGELMAN:</speaker>

               <p>Najlepša hvala.</p>
               <p>Se strinjam s tistim, kar je bilo na začetku ugotovljeno, da imamo v tem programskem
               obdobju neko neprijetno prakso, da moramo 40% vsega kohezijskega denarja porabiti v
               zadnjih dveh letih 9-letnega obdobja, kar je v bistvu riziko glede črpanja in kar
               pomeni veliko obremenitev za državni proračun. Ker konec koncev niso vsa sredstva iz
               Evrope povrnjena, del moramo financirati tudi iz integralnih sredstev, kar pomeni
               tudi pritisk na povečani deficit. Zaradi tega smo v novi sistem, ki se kaže deloma v
               tem zakonu, pa tudi sami uredbi naredili takšne premike, ki bodo omogočali, da gre
               črpanje hitreje, da mi ne čakamo na neke ostanke denarja po nekaj let ali se bo nekaj
               izvršilo ali ne ali bo tam nekaj denarja ostalo, ampak so noter mehanizmi, da v
               tistem trenutku ko vidimo da neka stvar ali ne gre ali bi bila nepravilnost ali so,
               bom rekel, ostanki, ker se bo naredila ista zadeva za manj denarja, tudi to se kdaj
               naredi, da takoj lahko ta denar potem razporedimo na druge projekte.</p>
               <p>Če sem čisto pošten, tudi Evropska unija ne dopušča več takšnega črpanja. Ta novi
               sistem, ki ga je Evropska unija uvedla, uvaja tudi na primer sistem uspešnostne
               rezerve. Po domače povedano, če do konca leta 2018 ne dosežemo zastavljenih ciljev iz
               operativnega programa ali pa ne porabimo dovolj denarja kot je bilo predvideno z
               operativnim programom, izgubimo 6% lahko na posamezni osi, v končni fazi bi to
               pomenilo lahko tja do 170, 180 milijonov manj denarja za Slovenijo, zaradi tega pač
               tudi vse te rešitve, ki so zdaj noter vgrajene.</p>
               <p>Kaj zdaj predvidevamo? V tem mesecu bomo dali na vlado izvedbeni načrt, ki bo
               enostavno pokazal kako v prvih letih črpamo, na nekaterih področjih bo ta izvedbeni
               načrt, tam kjer investicije zajemajo daljše obdobje, drugače pa je skladno z vladno
               uredbo tudi predvideno, da bo izvedeni načrt vedno upošteval, poleg tekočega leta še
               dve naslednji leti, zaradi tega, da se to tudi vgradi v proračun, da bo lahko
               vgrajeno v predlog proračuna za leto 2016 in 2017, ki ga bo Vlada jeseni dala tudi v
               Državni zbor.</p>
               <p>Je pa res, da je leto 2015 predvsem namenjeno porabi stare oziroma zaključku starega
               programskega obdobja, v proračunu je skoraj milijardo denarja iz tega, do čim je
               potem predvideno, da bo,<gap n="…"/> delamo pa vse na tem, da bo vse pripravljeno na to, da bo
               črpanje že v 2016 in 2017 zelo intenzivno, čeprav glede na to, da je malo manjši
               obseg, kohezije nasploh, imamo približno milijardo denarja manj,  kot v prejšnji perspektivi in ker
               računamo, da bo ta perspektiva veliko bolj enakomerno razporejena po letih, bo seveda
               prišlo do padcev sredstev za kohezijo, glede na letošnje leto.</p>
               <p>Hvala.</p>
            </sp>
            <sp who="SDT7:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Želi še kdo? Gospod Luka Mesec, izvolite.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Hvala.</p>
               <p>Mogoče če samo še malo pojasnim ta naš predlog oziroma naš amandma. Zdaj mi seveda ne
               nasprotujemo temu, da bi se za kakšne večje investicije ali družbeno koristne
               projekte lahko državna podjetja dokapitalizirala tudi iz proračuna. Smo proti temu,
               da se to z neko bianko menico preloži na upravo in nadzorni svet SDH in s tem se na
               teh 8 ljudi preloži na nek način odločanje o porabi dela proračunskih sredstev. Po
               našem mnenju je to izključno naloga ministrstva in vlade, ki ju Državni zbor tudi
               neposredno nadzira. Namreč, kakor mi razumemo 30. člen Zakona o SDH, je dolžnost
               Vlade in Ministrstva za finance natanko to, da preverjata smotrnost predlaganih
               investicij, ne pa da izdajata neko bianko menico za porabo proračunskih sredstev za
               naprej. To je njuna zakonska, celo ustavna funkcija, ki je ni mogoče preložiti na nek
               organ, ki je v bistvu poslovoden. Zdaj, naš amandma zato predlaga, da bi moral SDH
               pred dokončno odločitvijo dobiti dodatno potrdilo Ministrstva za finance. Namreč, v
               načrtu lahko predvidi koliko bo okvirno stala neka operacija, ampak do same
               realizacije pa se lahko pogoji spremenijo, lahko se vmes zgodi rebalans, lahko je
               cena za pridobitev naložbe višja, kot jo je bilo mogoče predvideti, in zato mora SDH
               po našem mnenju pred dokončno odločitvijo še enkrat preveriti ali so na razpolago
               sredstva, da se operacija realizira, ker če ne bi bila<gap n="…"/> V glavnem, pač da mora še
               enkrat preveriti. In tukaj vidimo še to dodatno varovalko, da je Ministrstvo za
               finance skladno z 69. členom Zakona o SDH zastopnik javnega interesa. Skratka, mora
               ves čas opazovati SDH in tudi začeti revizijo, če se pojavi sum v nepravilnostih. In
               trenutek pred podpisom pogodb je dostikrat najboljša priložnost za preventivno
               ukrepanje in delovanje in zato smo predlagali amandma, ki gre v smeri, da bi
               ministrstvo moralo še enkrat dobiti vpogled v dokumentacijo pred samo realizacijo teh
               proračunskih sredstev, ker se s tem poveča tako transparentnost delovanja, kot po
               drugi strani smo prepričani da se s tem sledi samemu konceptu zakona o SDH in 30.
               členu, ki jasno določa dolžnosti vlade in ministrstva in me zanima, če bi bili
               pripravljeni tak amandma sprejeti.</p>
            </sp>
            <sp who="SDT7:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja, bom dal besedo gospe Mateji Vraničar.</p>
               <p>S tem, da če lahko, gospod Mesec, jaz izražam dvom v ta amandma, ker tako, kot ste
               povedali, bi na koncu dejansko potem kar minister za finance, najboljše če bi se kar
               on pogajal o tem kaj kupiti in kaj prodati. Pa verjetno ne bi bil na koncu niti
               minister za finance zadosti, ampak bi to naredil kar predsednik Vlade. Tako, da SDH
               potem kar ne rabimo več, ampak potem lahko rečemo, naj to dela kar vlada sama. Ker če
               mora za vsak projekte priti tja, potem je za moje pojme popolnoma nesmiselno, da
               imamo SDH, in SDH je bil ustanovljen, vsaj takrat ko je bil, to je moje osebno
               mnenje, gospod Mesec, ravno s tem namenom, da se nekako loči od politike, vsaj
               deloma, kolikor se to lahko naredi, pač upravljanje z državnim premoženjem in glede
               tega, pač jaz takšnega predloga ne morem podpreti. In mislim, da bi prišli ven kot
               državno plansko gospodarstvo, morda še bolj kot že dejansko smo ali kot smo morda že
               v 50 letih bili, prejšnjega stoletja mislim. Tako, da gospod Mesec to je pač moje
               mnenje.</p>
               <p>Verjetno imate repliko.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Če lahko na kratko repliciram.</p>
               <p>Zdaj, tukaj ne gre za upravljanje državnega premoženja, ampak gre neposredno za
               proračunska sredstva, ki jih bo SDH porabljal in zato, ker gre za proračunska
               sredstva, mislimo da bi moralo  Ministrstvo za finance obdržati te pristojnosti oziroma da bi moralo
               imeti možnost dodatnega preverjanja pred dokončno realizacijo projekta.</p>
            </sp>
            <sp who="SDT7:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala.</p>
               <p>Zdaj bom dal besedo, s tem, da morda samo kratek odgovor. Saj je 100% lastnik vlada,
               saj lahko vse pregleda če hoče, preko skupščine. Ampak, da slišimo predstavnico
               Ministrstva za finance, ki bo morda ona tudi kaj kupila potem in prodajala.</p>
            </sp>
            <sp who="SDT7:VraničarErmanMateja">

               <speaker>MAG. MATEJA VRANIČAR:</speaker>

               <p>Hvala lepa za besedo, še enkrat.</p>
               <p>Jaz bom še enkrat ponovila, da imamo koncept upravljanja z državnim premoženjem
               določen z zakonom o Slovenskem državnem holdingu, in eno od temeljnih načel, ki mu
               sledimo je načelo neodvisnosti pri upravljanju. In ne želimo s to določbo poseči v to
               načelo, niti v druge določbe Zakona o SDH, niti ne želimo posegati v pristojnosti, ki
               jih posameznim organom upravljanja SDH, upravi, nadzornemu svetu, skupščini daje
               zakon o SDH. Ministrstvo za finance bo po tej določbi imelo vedno možnost, da pove,
               da za ta namen sredstva v proračunu so zagotovljena ali niso. Vemo, da se v proračunu
               v B bilanci vsako leto načrtuje določen obseg možnih sredstev za dokapitalizacije
               oziroma nakupe kapitalskih naložb, glede na to kar je možno predvideti. In v kolikor
               bi se pojavila potreba, da se izvede kaj več dokapitalizacij, bo to seveda mogoče
               samo na, pa ta sredstva ne bodo zagotovljena, bo to možnost samo na podlagi rebalansa
               proračuna, o rebalansu proračuna pa odloča Državni zbor, torej bo Državni zbor tisti,
               ki bo na koncu rekel, ja, za ta namen se lahko zagotovijo sredstva ali ne. In
               ocenjujemo, da je s to določbo, da so postavljene vse tiste varovalke, ki jih tudi vi
               omenjate, ampak jih je treba brati v kontekstu pristojnosti, ki jih imajo posamezni
               organi upravljanja SDH že po veljavnem zakonu in hkrati upoštevati tudi koncept
               upravljanja z državnim premoženjem, za katerega smo se odločili.</p>
               <p>Hvala lepa.</p>
            </sp>
            <sp who="SDT7:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala.</p>
               <p>Želi še kdo kaj dodati? Bomo odnehali pri tej točki.</p>
               <p>Potem pa predlagam, da komisija sprejme naslednja sklepa, o tem bomo seveda tudi
               glasovali, prej pa bom povabil vse, če želi kdo razpravljati o sklepih. Glasovali
               bomo ločeno. Dva sklepa sta predlagana, dobili ste ju na mizo. Prvi sklep se glasi:
               Komisija za nadzor javnih financ predlaga vladi, da zagotovi stabilno financiranje
               občin. Želi kdo obrazložiti glas glede tega? Ne. Glasujemo. Zaključujem
               glasovanje.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da je bil sklep sprejet.</p>
               <p>Drugi sklep, ki ga dajem na glasovanje in razpravo, najprej v razpravo, potem
               glasovanje: Komisija poziva vlado, da glede na zakonske rešitve poveča učinkovitost
               in zagotovi ustrezno časovno usklajenost črpanja sredstev kohezijske politike v
               obdobju 2014-2020. Ni obrazložitve glasu. Glasujemo. Glasovanje poteka. Zaključujem
               glasovanje.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da je bil sklep sprejet.</p>
               <p>S tem zaključujem to točko dnevnega reda.</p>
               <p>Prehajam na obravnavo <title>1. TOČKE DNEVNEGA REDA</title>, to je <title>PROBLEMATIKA ODŠKODNIN OSEBAM, KI SO BILE IZBRISANE IZ REGISTRA STALNEGA
               PREBIVALSTVA.</title>
               </p>
               <p>Naslednje gradivo je: sodba Evropskega sodišča, zakon o povračilu škode, dopis, ki
               sem ga poslal Ministrstvu za notranje zadeve, kot tudi njihov odgovor s podatki, vse
               to je bilo objavljeno na spletni strani Državnega zbora. Uvodoma bi želel povedati,
               da sem to točko predlagal v obravnavo, predvsem zato, da se seznanimo s postopki za
               povračilo osebam, ki so bile  izbrisane, da ugotovimo koliko denarja je že bilo
               porabljenega, koliko ga še bo in ali ima mogoče državni proračun kakršnekoli probleme
               glede zagotavljanja sredstev za ta namen. Iz tega tudi izhaja, da splošne razprave,
               kakršnekoli splošne razprave na tej komisiji, to tudi ni namen, o izbrisanih ne bomo
               opravili.</p>
               <p>Na to sejo sem povabil mag. Vesno Györkös Žnidar, ministrico za notranje zadeve, ki
               se je opravičila, dr. Dušana Mramorja, ki se je opravičil, Ministrstvo za notranje
               zadeve in sicer so prisotni iz Ministrstva za notranje zadeve gospod Boštjan Šefic,
               državni sekretar, kot tudi gospa Nina Gregori in še gospa<gap n="…"/></p>
            </sp>
            <sp who="SDT7:KrištofBranka">

               <speaker>BRANKA KRIŠTOF:</speaker>

               <p><gap n="…"/>Branka Krištof iz minist<gap n="…"/></p>
            </sp>
            <sp who="SDT7:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p><gap n="…"/> Branka Krištof iz Ministrstva za finance.</p>
               <p>Ministrstvo za notranje zadeve je matični organ za pripravo zakona o povračilu škode
               in tudi dejansko preko upravnih enot izvaja ta zakon, dejansko pa mora Ministrstvo za
               finance zagotoviti denar za to. Predstavnikov izbrisanih ali katerihkoli drugih
               organizacij, ki jih zastopajo nisem vabil na to sejo in predvsem zato, ker tukaj ne
               bo šlo več za razpravo o vsebinskih vprašanjih, zato jim tudi ne morem dati besede v
               skladu s 47., 51. in 103. členom Poslovnika Državnega zbora.</p>
               <p>Rad bi pozdravil tudi predstavnico Državnega pravobranilstva Republike Slovenije
               gospo Martino Bukovec. Izvolite, če boste kaj.</p>
               <p>Zdaj pa bi najprej prosil gospoda Šefica, Šefika, se opravičujem, Šefica, se
               opravičujem dvakrat, da poda svoje uvodne besede.</p>
            </sp>
            <sp who="SDT7:ŠeficBoštjan">

               <speaker>BOŠTJAN ŠEFIC:</speaker>

               <p>Hvala lepa, gospod predsednik. Spoštovana članica in člani komisije.</p>
               <p>Kot je že predsednik rekel, 11. maja smo dobili zahtevek za poročanje o stanju, kar
               se tiče izplačil. Mi smo 14. maja tudi posredovali, kjer je zajeto stanje na 13. maja
               2015.</p>
               <p>Če dovolite, ker je to tudi glavna tema današnje obravnave, bi vam dal zadnje podatke
               na datum 31. 5., tako da bomo imeli najnovejše stanje od ponedeljka.</p>
               <p>Torej, v obdobju od same uveljavitve zakona in do 31. 5. je bilo pri upravnih enotah
               vloženih 6561 zahtev za določitev denarne odškodnine v upravnem postopku. Do istega
               datuma je bilo odločeno o 6254 zahtevah, kar pomeni, da zelo ažurno delujemo, tako
               upravne enote, kot kasneje tudi v primeru pritožb, od tega je bilo 4840 zahtevam za
               določitev denarne odškodnine ugodeno. 1262 zahtev za določitev pa je bilo zavrnjenih,
               80 zadev je bilo zavrženih, v 72 primerih pa je bil postopek za določitev denarne
               odškodnine s sklepom ustavljen. Ob reševanju pritožb zoper odločitve upravnih enot
               ministrstvo ugotavlja, da so bile zahteve za določitev denarne odškodnine zavrnjene,
               ker stranka ni upravičenec do povračila škode, kot ga določa zakon, na primer, oseba
               ni bila izbrisana iz registra ali pa so osebe oziroma oseba po izbrisu ni uredila
               statusa z dovoljenjem za stalno prebivanje ali pa je bilo sprejeto državljanstvo
               oziroma ni vložila vloge za ureditev statusa. Skupni znesek določenih denarnih
               odškodnin v upravnem postopku do 31. 5., po pravnomočnih odločbah, se pravi ko je že
               pravnomočna, je 19 milijonov 737 tisoč 200 evrov. V upravnem postopku je bila
               najnižja odškodnina določena v višini 50 evrov, najvišja pa v višini 13.050 evrov. Po
               podatkih Službe za upravne enote Ministrstva za javno upravo so upravne enote na
               podlagi zakona v letu 2014 upravičencem izplačale skupaj 3 milijone 977 tisoč 200
               evrov, v obdobju od 1. 1. 2015 pa do 13. 5. 2015 pa skupaj 963.018 evrov. Torej
               skupni znesek izplačanih denarnih odškodnin v upravnem postopku od začetka uporabe
               zakona je 4 milijone 940 tisoč 218 evrov.</p>
               <p>Kar se tiče uveljavljanja denarnih odškodnin v sodnem postopku, naj povem, da je do
               31. 5. 2015 na Državno pravobranilstvo, pa bo verjetno potem predstavnica kaj več na
               to temo, je bilo vloženih 18 predlogov za plačilo denarne odškodnine v predhodnem
               postopku, sodišča pa so prejela 18 tožb za plačilo denarne odškodnine v sodnem
               postopku. Po podatkih iz navedene evidence, torej iz naših evidenc, je bilo do 31. 5.
               odločeno o treh predlogih za plačilo denarne odškodnine v predhodnem postopku, in
               sicer so bili trije predlogi zavrnjeni. V sodnem postopku pa je bila sklenjena tudi
               ena sodna poravnava v znesku 9.854,11 evra in se ta odškodnina izplačuje v več
               obrokih, letnih obrokih.</p>
               <p>Zdaj, kmalu bo eno leto od začetka uporabe, torej je bilo vloženih, kot sem rekel,
               6.561 zahtev za določitev odškodnine v upravnem postopku. Naša ocena je bila, da je
               teh potencialnih upravičencev približno 12 tisoč, ki bi lahko vložili zahtevo za
               določitev denarne odškodnine v upravnem postopku, tako da teh vlog bo, pričakujemo,
               še okrog 6 tisoč. Dinamiko kako bodo vlagali te zahtevke, pa je zelo težko
               predvideti. Možno, obstaja možnost, da nekateri tudi še čakajo, zlasti tisti, ki bi
               morda eventualno imeli kakšen večji zahtevek.</p>
               <p>Kot je že iz teh podatkov, ki sem jih navedel, razvidno, vsa odločanja potekajo
               hitro, učinkovito, nimamo zaostankov, tudi pri pritožbah smo zelo hitri, skratka
               tukaj kakšnih problemov ni. Tudi s strani ministrstva za javno upravo smo dobili
               informacijo, da sredstva, ki so potrebna za izplačila, da so tekoče, torej ni nobenih
               problemov, se tekoče izplačuje, in tudi državni proračun zagotavlja tekoče ta
               sredstva.</p>
               <p>Toliko mogoče, gospod predsednik, za uvod. Če bo kakšno vprašanje, pa bomo poskušali
               še odgovoriti.</p>
               <p>Hvala lepa.</p>
            </sp>
            <sp who="SDT7:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa vam, gospod Šefic.</p>
               <p>Zdaj odpiram razpravo v zvezi s tem.</p>
               <p>Gospod Mesec, izvolite.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Hvala za besedo.</p>
               <p>Moram na začetku, čisto na kratko, v parih stavkih našo splošno pozicijo do
               izbrisanih pojasniti.</p>
               <p>Zdaj, Demosova vlada in vlada LDS, ki jo je nasledila sta z izvedbo in ohranjanjem
               izbrisa prizadeli skoraj 26 tisoč državljanov drugih jugoslovanskih republik, s
               stalnim prebivališčem v Sloveniji. Tem državljanom drugih republik so bili odvzeti
               pravica do stalnega prebivanja, z njo pa vse socialne in državljanske pravice vezane
               nanjo. V bistvu so bili postavljeni v položaj nezakonitih priseljencev, čeprav so se
               mnogi od njih rodili v Sloveniji oziroma tukaj prebivali tudi po več desetletij.</p>
               <p>Slovenija je tako edina med naslednicami SFRJ in tudi Sovjetske zveze, ki je
               državljanom nekdanje države, ki niso pridobili njenega državljanstva  ni priznala niti pravice do
               stalnega prebivanja. Tudi če pogledamo baltske države, kjer vemo, da so etnična
               trenja precej ostra so celo v Latviji in Estoniji, kjer so sicer onemogočili
               pridobitev državljanstva predvsem ruskim prebivalcem, ki niso bili baltske
               narodnosti, niso pa jim odvzeli pravice do prebivanja. Se pravi, latvijski
               prebivalci, ruske ali ukrajinske narodnosti, niso mogli voliti ali pa služiti vojske,
               lahko pa so normalno živeli in delali v Latviji. To pa je bilo pri nas izbrisanim
               onemogočeno.</p>
               <p>Zato je naše stališče jasno, da je izbris groba kršitev mednarodnopravne norme, ki je
               nenazadnje zapisana tudi v 20. členu Evropske konvencije o državljanstvu, ki pravi:
               Državljani nekdanje države, ki niso pridobili državljanstva nove države so pa imeli
               običajno prebivališče na njenem ozemlju, morajo ohraniti pravico do prebivanja in
               enake socialne in ekonomske pravice, kot državljani novonastale države. Izbris je
               zato kršitev ustave in Evropske konvencije o človekovih pravicah. To ponavljam, ker
               se moramo zavedati, da te odškodnine niso neka kazen ali neko breme, ki nam ga je
               nekdo neupravičeno naložil, ampak gre za našo moralno dolžnost, da te krivice po
               skoraj 25 letih končno popravimo.</p>
               <p>In če se konkretno dotaknem izvajanja zakonov, mislim da je tukaj precej jasno, da
               tako zakon o urejanju statusa državljanov drugih držav naslednic nekdanje SFRJ v
               Republiki Sloveniji, kot zakon o povračilu škode osebam, ki so bile izbrisane iz
               registra stalnega prebivalstva, prvič, prvi zakon ni omogočil, da bi vsi ti
               prebivalci pridobili dovoljenje za stalno prebivanje, nismo še v tem stanju in zakon
               o povračilu škode, pa ni omogočil, da bi odškodnino pridobili vsi izbrisani
               prebivalci. Namreč, od 26 tisoč je bilo vloženih zahtev, kot smo slišali dobrih 6.500
               in od tega ugodenih samo 4800. Se pravi, nekako petina izbrisanih je prišla do
               možnosti izplačila odškodnine. Tukaj je treba tudi poudariti, da so te odškodnine
               zelo majhne. Po zadnjih podatkih je bilo do zdaj odobrenih 19 milijonov odškodnin, od
               teh pa samo 5 milijonov izplačanih. Kar pomeni, da je bilo odobrenih nekih 4 tisoč
               evrov na osebo in želim v bistvu predvsem opozoriti na to, da smo daleč od teh
               astronomskih, več 100 milijonskih številk, ki so jih napovedovali nasprotniki
               izplačila. Za vas pa imam vprašanje, kako ocenjujete, da se bosta zakona v
               prihodnosti izvrševala, in če lahko pričakujemo, da bo prišlo vsaj deloma do
               povračila odškodnin oziroma do poprave krivic, ki so bile storjene.</p>
            </sp>
            <sp who="SDT7:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa, gospod Mesec.</p>
               <p>Želi še kdo razpravljati o tem?</p>
               <p>Bom dal besedo, gospod Šefic.</p>
               <p>Zdaj, jaz moram, ne glede na to, da sem na začetku opozoril, da se o sami vsebini na
               današnji seji naj ne bi s tem ukvarjali, ampak pač gospod Mesec je povedal nekatera
               stališča, s katerimi se jaz pač ne morem strinjati, čisto osebno povem, da pač če
               pozna tisto obdobje, je seveda treba vedeti, da v tistem obdobju je bilo vsakomur
               dana možnost, da pridobi tudi slovensko državljanstvo. Mislim, da je bil ta rok 3
               mesece, in da ob vsem spoštovanju, tudi vseh določb glede človekovih pravic in glede
               Sodišča za človekove pravice nimam nobenih težav s tem, ampak vendar situacija morda,
               ne da ne morda, ampak sploh ni bila tako črno-bela, kot je bila zdaj predstavljena s
               strani Luka Mesca. Navsezadnje jaz tudi osebno poznam veliko primerov, ki pa so brez
               kakršnihkoli težav pridobili državljanstvo in niso imeli nobenih težav s tem,
               navsezadnje tudi zelo hitro.</p>
               <p>Tako, da situacijo, tudi primerjavo z vzhodno Evropo, mislim, da je to le malo izpeto
               ali v primerjavi s Sovjetsko zvezo, gospod Mesec, ne vem, jaz pač, malo je razlik v
               temu koliko časa že živijo v določenem obdobju, zaradi tega imam jaz pač osebne
               izkušnje tudi glede tega, ki pač nekaj v življenju pomenijo in se glede tega pač ne
               morem strinjati. Glede
               te mednarodne primerjave vsekakor ne.</p>
               <p>Toliko moram povedati.</p>
               <p>Še gospod Vrtovec se je glede tega<gap n="…"/> <stage>/ oglašanje iz dvorane/</stage></p>
               <p>Izvolite, repliko.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Glejte, skliceval sem se predvsem na mednarodno pravne norme, ki so jasne. Recimo,
               Evropska konvencija o državljanstvu, ki sem jo citiral že prej, pravi: Državljani
               nekdanje države, ki niso pridobili državljanstva nove države, so pa imeli običajno
               prebivališče na njenem teritoriju, morajo ohraniti pravico do prebivanja in enake
               socialne ter ekonomske pravice, kot tisti, ki so pridobili državljanstvo novonastale
               države. In tukaj ne gre zdaj za osebno stališče, ampak ta mednarodnopravna norma je
               bila z izbrisom tem ljudem grobo kršena.</p>
               <p>Hvala.</p>
            </sp>
            <sp who="SDT7:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala.</p>
               <p>Tudi jaz bom citiral 13. člena ustavnega zakona iz leta 1991, ki pravi: Državljani
               drugih republik nekdanje SFRJ, ki so na dan plebiscita o neodvisnosti in
               samostojnosti Republike Slovenije 23. decembra 1990 imeli prijavljeno stalno
               prebivališče v Republiki Sloveniji in tukaj dejansko živijo, so do pridobitve
               državljanstva Republike Slovenije po 40. členu zakona o državljanstvu oziroma do
               izteka rokov po 81. členu zakona o tujcih izenačeni v pravicah in dolžnostih z
               državljani Republike Slovenije. Tako, kot razprava.</p>
               <p>Samo še gospod Vrtovec, izvolite.</p>
            </sp>
            <sp who="SDT7:VrtovecJernej">

               <speaker>JERNEJ VRTOVEC (PS NSi):</speaker>

               <p>Najlepša hvala, predsednik, saj zelo na kratko, ker ste zdaj že vi povedali bistvene
               stvari in odgovorili gospodu Mescu, da je takrat v bistvu več zakonov, tako zakon o
               tujcih, kot zakon o državljanstvu, 48. člen Zakona o državljanstvu je nalagal oziroma
               omogočil, da bi vseh 25 tisoč t.i. izbrisanih pridobilo državljanstvo, ampak nekateri
               dejansko niso verjeli v Republiko Slovenijo, so manipulirali in ne nazadnje niso
               verjeli, da lahko Slovenija uspešno izpelje osamosvojitev. Še veste, tukaj so
               paradirali po Trgu republike, zganjali kravale proti samostojnosti naše države, potem
               pa ko je bilo te igrice enkrat konec, ko se je videlo, da Jugoslavija nima nobenega
               izhoda več, so ti ljudje enostavno začeli špekulirati in kar pa je bilo takrat že
               prepozno. Jaz poznam en primer enega takrat fanta, ko je v bistvu iskal sam sebe in
               špekuliral, sam sebe iskal, je rekel, pa jaz nisem Slovenec po narodnosti, potem ga
               je oče malo zbistril in rekel, glej, tukaj samo že 40 let, ne se zdaj zafrkavati,
               pojdi to urediti na upravno enoto. Dogajali so se takšni primeri tipične špekulacije.
               O tem je bilo v preteklosti, v zadnjih 20 letih v Sloveniji prelitega veliko črnila
               in mi tudi nimamo nobenih težav z Evropskim sodiščem za človekove pravice in njihovo
               odločitvijo. Te krivice je treba popraviti, smo pa že v preteklosti večkrat
               predlagali, da se to dela od primera do primera, ne pa tako pavšalno.</p>
               <p>Še enkrat pa poudarjam, ne manipulirati s podatki, kateri so dejstva. Premalo je, da
               se nekaj prebere kar napišejo, gospod Mesec.</p>
            </sp>
            <sp who="SDT7:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Replika ali razprava?</p>
               <p>Izvolite, gospod Mesec.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>S povedanim se nikakor ne morem strinjati. Mislim, vi ste zdaj v bistvu zavzeli neko
               zelo nedemokratično stališče. Se pravi, ti ljudje so po vašem mnenju bili zaradi
               svojih osebnih stališč takrat upravičeno razlaščeni državljanstva, vseh socialnih in
               državljanskih pravic, mnogi od njih v bistvu na nek način izgnani iz občestva
               državljanov, če smem uporabiti krščanski izraz.</p>
            </sp>
            <sp who="SDT7:VrtovecJernej">

               <speaker>JERNEJ VRTOVEC (PS NSi):</speaker>

               <p>Ne vsi, nekateri. Tako, da dajmo se poslušati, zaradi tega, ker spet manipulirate,
               tako kot nekateri takrat.</p>
            </sp>
            <sp who="SDT7:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Gospod Nemec se je prijavil k razpravi.</p>
            </sp>
            <sp who="SDT7:NemecMatjaž">

               <speaker>MATJAŽ NEMEC (PS SD):</speaker>

               <p>Hvala za besedo.</p>
               <p>Je kar težko ne se odzvati. Jaz sicer sem zelo zadovoljen, predsednik, da ste odprli
               to temo, predvsem z vidika revizije postopkov. Namreč, to je, tema izbrisanih je bila
               v preteklosti, in poudarjam, v preteklosti, predmet neskončnih debat, različnih
               mnenj. Seveda, vsak od nas ima svoje mnenje o tem, hvala bogu, bom rekel, da to
               govorimo za neko zdaj že zgodovinsko distanco. Jaz verjamem, da tisti, ki so bili
               prizadeti, ne bodo zadovoljeni popolnoma, ampak v času socialdemokratske vlade, ko
               smo jo Socialni demokrati vodili so bile sprejete tiste ključne rešitve, da danes
               lahko govorimo samo o tem finančnem aspektu. Jaz ne bi rad, oziroma bi se rad
               izognil, bom rekel, ponovno odpiranju teh tem, tako kot ste predsednik tudi vi
               uvodoma omenili, da bi se temu izognili, ker to ne bo nikomur koristilo. Prav je, da
               se naredi  nek pregled
               izvajanja teh ukrepov, ki so bili sprejeti. Tako, da jaz bi tukaj postavil piko in ne
               bi odpiral ali pa ponovno strasti na nek način spodbujal, ker to nima nobenega
               smisla. Prav je, da imamo nek pregled kaj se tukaj dogaja in vse ostalo pa gledamo z
               neko kritično zgodovinsko distanco. To so trenutki nekih osebnih odločitev, ki smo
               jim bili Slovenci v zgodovini že večkrat priča. Tokrat govorimo o tistih, ki so
               iskali svojo identiteto, ravno enaka zgodba se v tem trenutku dogaja v Ukrajini, ko
               sami Ukrajinci ne vedo oziroma Rusi v Ukrajini kam spadajo, tako da ta zgodba ni
               nobena izjema, tako kot je kolega iz Združene levice tudi omenil so se podobne zgodbe
               dogajale tudi ostalim republikam bivše Sovjetske zveze in tudi na nek način ta kriza
               identitete se je manifestirala v 90. letih na področju nekdanje Jugoslavije. Tako, da
               prav je da postavimo tukaj piko, da spremljamo kako se dogajajo te stvari, kar se
               tiče izplačil in to je tudi to.</p>
               <p>Hvala lepa.</p>
            </sp>
            <sp who="SDT7:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa, gospod Nemec.</p>
               <p>No, me veseli, da se strinjava glede tega. Jaz sem to v uvodu povedal, ampak se
               počutim dolžnega, da če nekdo odpre to temo in če nekdo pove nekatere stvari, ki
               morda ne držijo ali pa ne držijo, da je treba seveda glede na to tudi odgovoriti.
               Kajti potem bi zgledalo, kot da obstaja samo njegova resnica in jaz mislim, da tukaj
               v zvezi s tem je treba tudi gospodu Luki Mescu glede tega odgovoriti ali pa vsaj
               povedati nasprotno stališče. Mislim, da je to prav.</p>
               <p>Gospod Šepic, je hotel besedo.</p>
            </sp>
            <sp who="SDT7:ŠeficBoštjan">

               <speaker>BOŠTJAN ŠEFIC:</speaker>

               <p>Hvala lepa, gospod predsednik.</p>
               <p>Najprej eno pojasnilo, torej med določenimi temi izplačili in dejanskimi izplačili
               nastane razlika med temi nekaj manj kot 5 milijoni in nekaj manj kot 20 milijoni,
               zaradi tega, ker je obročno odplačevanje v skladu z zakonom. Kajti, vse odškodnine,
               ki so večje od tisoč evrov se izplačujejo v dveh ali petih obrokih. Tako, da tukaj
               nastaja ta razlika.</p>
               <p>Kar pa se tiče nadaljnjega izvrševanja tega zakona, pa lahko samo rečem, da ga bomo
               dosledno tako kar se tiče obsega, kar se tiče rokov dosledno spoštovali, izvajali.
               Kot vidite nimamo nobenih zaostankov, sproti rešujemo vse te vloge, tako da za enkrat
               ne vidim nobenih težav pri tem.</p>
               <p>Tudi kar se tiče upravnih enot, poudarjam, da sproti izdajajo odločbe, tudi
               Ministrstvo za finance, kot sem poudaril v uvodu redno zagotavlja ustrezna sredstva
               za izplačila, tako da v tem trenutku ne vidim nobenih težav tudi za naslednje
               obdobje.</p>
               <p>Hvala lepa.</p>
            </sp>
            <sp who="SDT7:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Želi še kdo razpravljati? Če ne, predlagam sprejem naslednjega sklepa, ne vem ali ste
               ga dobili ali ne, jaz ga bom prebral: Komisija za nadzor javnih financ se je
               seznanila s problematiko odškodnin osebam, ki so bile izbrisane iz registra stalnega
               prebivalstva in ugotavlja, da Republika Slovenija nima problemov oziroma težav
               finančne narave v zvezi z odškodninami oseb, ki so bile izbrisane iz registra
               stalnega prebivalstva.</p>
               <p>Želi kdo razpravljati o tem sklepu? Ugotavljam, da ne<gap n="…"/></p>
            </sp>
            <sp who="SDT7:JanšaJanez">

               <speaker>JANEZ (IVAN) JANŠA (PS SDS):</speaker>

               <p><stage>/ oglašanje iz dvorane/</stage> Čakaj, kaj pa to pomeni?<gap n="..."/></p>
            </sp>
            <sp who="SDT7:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p><gap n="…"/> Da smo se seznanili<gap n="…"/></p>
            </sp>
            <sp who="SDT7:JanšaJanez">

               <speaker>JANEZ (IVAN) JANŠA (PS SDS):</speaker>

               <p><stage>/ oglašanje iz dvorane/</stage> <gap n="…"/>da nima problemov finančne narave, se pravi nič ne
               plačujemo.</p>
            </sp>
            <sp who="SDT7:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p><gap n="…"/>ne, ne<gap n="…"/> da razpolaga z denarjem za odškodnine. <stage>/ oglašanje iz dvorane/</stage> prav.</p>
            </sp>
            <sp who="SDT7:JanšaJanez">

               <speaker>JANEZ (IVAN) JANŠA (PS SDS):</speaker>

               <p><stage>/ oglašanje iz dvorane/</stage> Jaz mislim, da je iz registra stalnega prebivalstva, za
               prebivalstva naredimo piko. Smo se seznanili.</p>
            </sp>
            <sp who="SDT7:ŠirceljAndrej">

               <speaker>PREDSEDNIK MAG. ANDREJ ŠIRCELJ:</speaker>

               <p>Dobro. Se strinjate potem s predlogom, da smo se seznanili s problematiko odškodnin
               osebam, ki so izbrisane iz registra stalnega prebivalstva. Pika. Ostalo se črta.</p>
               <p>Dajem sklep na glasovanje, čeprav je to seznanitveni sklep. Glasujemo. Zaključujem
               glasovanje.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je bil sklep sprejet. S tem tudi zaključujem to točko dnevnega reda in 14. sejo
               Komisije za nadzor javnih financ. <stage type="time">Seja se je končala 4. junija 2015 ob 10.05.</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZIOIP-nujna-69-2017-11-20">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za infrastrukturo, okolje in prostor</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">E91331FAA557DE42C12581D3002F3573</idno>
               <idno type="custom" subtype="day">AB00771A19E2A0B4C12581E20040E702</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=AB00771A19E2A0B4C12581E20040E702</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZIOIP-nujna-69-2017-11-20.OZIOIP" n="69">
               <name>nujna seja</name>
               <date when="2017-11-20"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZIOIP-nujna-69-2017-11-20.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZIOIP-nujna-69-2017-11-20.OZIOIP">
                        <orgName key="OZIOIP">Odbor za infrastrukturo, okolje in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA INFRASTRUKTURO, OKOLJE IN PROSTOR</stage>
            <stage type="session">69. nujna seja</stage>
            <stage type="date">(20. november 2017)</stage>
            <stage type="chairman">Sejo je vodil Igor Zorčič, predsednik odbora. </stage>
            <stage type="time">Seja se je začela ob 14.06.</stage>


            <sp xml:id="SDT7-OZIOIP-nujna-69-2017-11-20.sp1">

               <speaker>PREDSEDNIK IGOR ZORČIČ:</speaker>

               <p>Spoštovani! Lepo pozdravljeni!</p>
               <p>Pričenjamo 69. nujno sejo Odbora za infrastrukturo, okolje in prostor.</p>
               <p>Obveščam vas, da zaenkrat nisem prejel nobenih opravičil članic in članov odbora. Kot
               nadomestni člani pa sodelujejo Simon Zajc za mag. Branislava Rajića, dr. Matej T.
               Vatovec za dr. Franca Trčka.</p>
               <p>Prehajamo na določitev dnevnega reda seje odbora. S sklicem seje ste prejeli
               naslednji dnevni red: točka 1 Predlog zakona o evidentiranju državne meje z Republiko
               Hrvaško - nujni postopek. Ker do pričetka seje nisem prejel nobenega predloga za
               spremembo dnevnega reda je ta določen kot ste ga prejeli s sklicem seje odbora.</p>
               <p>Prehajamo na <title>1. TOČKO DNEVNEGA REDA, TO JE NA OBRAVNAVO PREDLOGA ZAKONA O
                  EVIDENTIRANJU DRŽAVNE MEJE Z REPUBLIKO HRVAŠKO,</title> ki ga je Državnemu zboru v
               obravnavo po nujnem postopku posredovala Vlada. Kolegij predsednika Državnega zbora
               je na 111. seji, dne 6. 11. 2017, sklenil, da se predlog zakona obravnava po nujnem
               postopku. Za obravnavo je bilo posredovano naslednje gradivo: Predlo zakona z dne 20.
               10. 2017, mnenje Zakonodajno-pravne službe z dne 8. 11. 2017 in Mnenje komisije
               Državnega sveta za lokalno samoupravo in regionalni razvoj z dne 7. 11. 2017. Rok za
               vložitev amandmajev je do zaključka razprave o členih na seji odbora. Do sedaj sta
               bila vložena amandmaja poslanskih skupin koalicije k 6. in 10. členu. Vsa navedena
               gradiva so objavljena na spletni strani Državnega zbora. Na sejo so bili k obravnavi
               te točke povabljeni predstavnik Ministrstva za okolje in prostor, Ministrstva za
               notranje zadeve, Ministrstva za zunanje zadeve, Komisije Državnega sveta za lokalno
               samoupravo in regionalni razvoj, Geodetska uprava Republike Slovenije, mag. Lilijana
               Kozlovič generalna sekretarka Vlada in dr. Erik Kopač državni sekretar v Kabinetu
               predsednika Vlade ter Zakonodajno-pravna služba.</p>
               <p>Pričenjam <title>drugo obravnavo</title> predloga zakona, v kateri bomo na podlagi 126.
               člena Poslovnika opravili razpravo in glasovanje o posameznih členih predloga
               zakona.</p>
               <p>Želi besedo predstavnica Ministrstva za okolje in prostor? Gospa državna sekretarka
               Lidija Stebernak imate besedo.</p>
            </sp>
            <sp xml:id="SDT7-OZIOIP-nujna-69-2017-11-20.sp2">

               <speaker>LIDIJA STEBERNAK:</speaker>

               <p>Hvala za besedo. Lep pozdrav vsem članom odbora in tudi vsem ostalim prisotnim.</p>
               <p>Temeljni cilj predlaganega zakona o evidentiranju državne meje z Republiko Hrvaško je
               zagotoviti pravno podlago za evidentiranje državne meje s Hrvaško v evidenci državne
               meje in pa tudi uskladitev podatkov vseh evidenc, ki jih vodi Geodetska uprava
               Republike Hrvaške za to evidentirano mejo.</p>
               <p>Kot veste v bistvu je osnova za ta zakon sodba Arbitražnega sodišča, ki je določilo
               kako poteka meja med Republiko Slovenijo in Republiko Hrvaško. Je pa ta zakon tako
               pomemben tudi zaradi tega, ker je pravzaprav podlaga tudi ostalim trem zakonom,
               katere so odbori že obravnavali in so hkrati tudi že v proceduri v Državnem zboru in
               so nastali na podlagi razsodbe Arbitražnega sodišča. Ta predlagani zakon zagotavlja
               vpis vseh parcel in stavb, ki so po razsodbi Arbitražnega sodišča, se evidentirajo v
               vseh registrih. To je zemljiški kataster, kataster stavb in register nepremičnin.</p>
               <p>Čisto na kratko vam bom predstavila še poglavitne rešitve, in sicer ta zakon, kot sem
               že prej povedala, določa pravno podlago za evidentiranje državne meje z Republiko
               Hrvaško, način evidentiranja državne meje v evidenci državne meje, in sicer vladna
               medresorska skupina je pripravila kartografski prikaz poteka državne meje med
               Republiko Slovenijo in Hrvaško v skladu z razsodbo. In na podlagi zakona, ki ga
               sprejme Državni zbor in tega kartografskega prikaza bo potem Vlada s sklepom določila
               mejo oziroma potrdila ta kartografski prikaz. Istočasno bo na podlagi tega zakona
               izveden vpis podatkov o parcelah in stavbah, ki se evidentirajo v evidenci Geodetske
               uprave kot državno ozemlje Republike Slovenije in pa istočasno zakon določa tudi
               podlago za izbris teh parcel. <stage type="mag">(Nadaljevanje)</stage> Pri tem bi pa posebej poudarila, da se pa dejansko ta izbris izvrši na
               podlagi 10. člena tega zakona šele takrat, ko bo državna meja tudi v naravi
               evidentirana. Se pravi, ko se bo opravljala demarkacija meje skupaj in na podlagi
               sporazuma z Republiko Hrvaško, tako da se ne more zgoditi, da bi avtomatsko pri nas
               bile parcele izbrisane na ozemlju Republike Hrvaške pa naj bi bile evidentirane, tako
               da do te situacije ne more priti.</p>
               <p>Potem v bistvu v tem zakonu so določene tudi posebnosti postopka parcelacije
               zemljišč, kar pomeni, da se parcelacija izvede v primeru, da ni celotna parcela
               vpisana v naš kataster, ampak samo delno parcela oziroma da samo delno prehaja preko
               meje. Tako da v bistvu potem Geodetska uprava izvede parcelacijo ali po uradni
               dolžnosti ali pa na zahtevo stranke. In tudi v tem zakonu se določa kako je s
               plačilom v primeru parcelacije, kar pomeni, da stranka ne plačuje upravnih taks, prav
               tako stranka ne plačuje stroškov upravnega postopka in tudi parcelacija, ki bo
               izvedena se izvede na stroške države.</p>
               <p>Potem v bistvu istočasno ta zakon določa tudi določitev organa, kot sem že prej
               povedala, na podlagi kartografskega prikaza in tega zakona bo Vlada tista, ki bo
               sprejela ta kartografski prikaz. In pa tudi geodetska uprava bo uredila v zemljiškem
               katastru bo uskladila meje katastrskih občin. V kolikor bi pa vendarle v tem času
               preden se to zgodi ali pa prišlo do sporazuma med Republiko Hrvaško in Slovenijo,
               potem seveda zakon določa, da je podlaga za ureditev meje sporazum. Hkrati ta zakon
               tudi določa ureditev hrambe podatkov in gradiv in pa začetek uporabe 3. člena, kot
               sem že rekla, kaj se zgodi, kdaj se zgodi izbris teh parcel.</p>
               <p>Tako da za izvajanje tega zakona sta potrebna še dva predpisa. To je ta prvi predpis,
               to je sklep vlade, ki bo določil kartografski prikaz meje in pa predpis, kako se meja
               evidentira v samih evidencah Geodetske uprave Republike Slovenije.</p>
               <p>Toliko na kratko. Drugače sva pa pripravljena z direktorjem odgovarjati na vaša
               vprašanja. Hvala.</p>
            </sp>
            <sp xml:id="SDT7-OZIOIP-nujna-69-2017-11-20.sp3">

               <speaker>PREDSEDNIK IGOR ZORČIČ:</speaker>

               <p>Hvala lepa. Želi besedo kdo od preostalih predstavnikov Vlade? Ne. Želi besedo
               predsednik komisije Državnega sveta za lokalno samoupravo in regionalni razvoj?
               Gospod Verbič, imate besedo.</p>
            </sp>
            <sp xml:id="SDT7-OZIOIP-nujna-69-2017-11-20.sp4">

               <speaker>JERNEJ VERBIČ:</speaker>

               <p>Hvala lepa, gospod predsednik.</p>
               <p>Lep pozdrav vsem skupaj. Poseben pozdrav gospodu predsedniku Državnega zbora.</p>
               <p>Komisija ni podprla predloga zakona. In naj povem še to, da je bilo glasovanje
               izenačeno, 6 proti 6.</p>
               <p>Še nekaj argumentov, seveda. Komisija nasprotuje predlogu zakona, ker je po njenem
               mnenju razsodba Arbitražnega sodišča v škodo Republike Slovenije in v nasprotju z
               vsemi do sedaj sklenjenimi dogovori z Republiko Hrvaško. Predvsem pa je sprejemanje
               tega zakona brezpredmetno, saj sosednja Hrvaška ne priznava odločitve Arbitražnega
               sodišča. Dokler hrvaška stran zavrača odločitev Arbitražnega sodišča oziroma ne
               pokaže pripravljenosti, vsaj pripravljenosti, da bo spoštovala odločitev Arbitražnega
               sodišča in začela z izvajanjem tretjega odstavka 7. člena arbitražnega sporazuma je
               kakršnokoli ukrepanje naše države v zvezi z implementacijo razsodbe Arbitražnega
               sodišča nepotrebno in celo škodljivo za Slovenijo.</p>
               <p>V razpravi smo državni svetniki opozorili, da predlog zakona predvideva izbris parcel
               in stavb, ki bodo prešle iz državnega ozemlja Republike Slovenije, <stage type="mag">(nadaljevanje)</stage> torej naše države, kar pomeni, da se
               vnaprej odpovedujemo določenemu delu ozemlja Republike Slovenije. Hkrati pa iz
               dosedanjih stališč sosednje države, torej Republik Hrvaške jasno izhaja, da se ne bo
               odpovedala ozemlju, ki naj bi po razsodbi Arbitražnega sodišča prišlo v državno
               ozemlje Republike Slovenije.</p>
               <p>Glede na to, da je meja dokončno urejena, ko se mejaša strinjata s potekom meje, se
               postavlja vprašanje načina urejanja meje v praksi. S tega vidika je lahko
               prejudiciranje poteka meje oziroma vnaprejšnja odpoved slovenskega ozemlja v prid
               sosednje države, v škodo naše države, ki je ne bo mogoče nikoli popraviti. Komisija
               je tudi izpostavila vprašanje uveljavljanja pravice do subvencije tistih lastnikov
               kmetijskih zemljišč, ki bodo v skladu z razsodbo Arbitražnega sodišča prešla v
               državno ozemlje Republike Hrvaške.</p>
               <p>Hvala lepa.</p>
            </sp>
            <sp xml:id="SDT7-OZIOIP-nujna-69-2017-11-20.sp5">

               <speaker>PREDSEDNIK IGOR ZORČIČ:</speaker>

               <p>Hvala lepa.</p>
               <p>Še dve pooblastili. Obveščam vas, da poslanca Danila Antona Ranca nadomešča dr. Milan
               Brglez, mag. Bojana Krajnca pa Jani Möderndorfer.</p>
               <p>Besedo pa bi predal predstavnici Zakonodajno-pravne službe gospe Valentini
               Marolt.</p>
            </sp>
            <sp xml:id="SDT7-OZIOIP-nujna-69-2017-11-20.sp6">

               <speaker>ANAMARIJA VALENTINA MAROLT:</speaker>

               <p>Hvala za besedo.</p>
               <p>Zakonodajno-pravna služba je v svojem pisnem mnenju dala pripombo glede časovnih
               naveznih okoliščin v zvezi s sklepom Vlade, da je državna meja z Republiko Hrvaško
               evidentirana v evidenci državne meje. Opozorili smo na ustreznost roka za izdajo
               predpisa Vlade o poteku meje naselij. Dali smo pa tudi pripombo nomotehnične
               narave.</p>
               <p>V zvezi s tem smo prejeli pojasnila Ministrstva za okolje in prostor, danim pripombam
               pa sledita tudi amandmaja, ki sta vložena.</p>
               <p>Hvala.</p>
            </sp>
            <sp xml:id="SDT7-OZIOIP-nujna-69-2017-11-20.sp7">

               <speaker>PREDSEDNIK IGOR ZORČIČ:</speaker>

               <p>Hvala lepa.</p>
               <p>Prehajamo na razpravo in glasovanje o posameznih členih in vloženih amandmajih v
               okviru druge obravnave predloga zakona, ki jo bom vodil na podlagi vloženih
               amandmajev koalicijskih poslanskih skupin z dne 17. 11. 2017.</p>
               <p>Odboru najprej predlagam, da po opravljeni razpravi o posameznih členih najprej
               glasujemo o amandmajih ter nato v skladu s tretjo alinejo prvega odstavka 128. člena
               Poslovnika Državnega zbora o vseh členih predloga zakona skupaj.</p>
               <p>Nasprotuje kdo temu? Ugotavljam, da ne.</p>
               <p>V razpravo dajem 1. do 5. člen, h katerim ni vloženih amandmajev.</p>
               <p>Prvoprijavljeni za razpravo je dr. Milan Brglez.</p>
            </sp>
            <sp xml:id="SDT7-OZIOIP-nujna-69-2017-11-20.sp8">

               <speaker>DR. MILAN BRGLEZ (PS SMC):</speaker>

               <p>Jaz bom, glede na to, da je v bistvu ta prva možnost razprave, poskušal vseeno
               nekatere zadeve le navesti na začetku, ki so pomembne.</p>
               <p>Namreč, po svoji dolžnosti sem opravil konzultacije, tako s predstavniki
               mednarodnopravne stroke, z leve in desne provenience in tudi s predstavniki ustavne,
               in oboji so presodili, da gre za dobro premišljen in dodelan predlog zakona, ki
               vključuje ustrezne rešitve v dani situaciji, ko implementacija s strani Hrvaške še ni
               na obzorju, niti ne vemo kdaj bo na obzorju. Lahko se pa, če hočemo razumeti ta
               kontekst, da to ni nekaj neverjetnega, se samo spomnimo meje Slovenije z Italijo, pa
               časa, ki je bil potreben od Londonskega memoranduma na eni strani do Osimskih
               sporazumov. Torej, to na tem, na teh območjih to ni neka neverjetna situacija, in v
               danih razmerah je pač treba nekatere zadeve narediti.</p>
               <p>Zdaj, mednarodno pravo določa trifazni postopek določanja meje. Mejna črta se
               praviloma določi na podlagi sporazuma med državami, to drži in to je v 104. členu ZEN
               jasno določeno in to je, v tem primeru gre za lex specialis v odnosu do tega in to
               mislim, da je pravilna odločitev, tudi zaradi tega, ker kakšno trajnost bo imela ta
               začasnost, pravzaprav ne moremo presoditi. Lahko pa se uporabi oziroma se lahko
               določi tudi na podlagi uporabe sredstev za mirno reševanje sporov, arbitraž in
               sodišč, če se državi ne moreta sporazumeti o meji. To velja, to govorimo o
               doktrinarnih vprašanjih, da ne bi kdo mislil kaj drugega. Na terenu se seveda mejna
               črta določi s samo demarkacijo, ta se običajno poveri posebni mešani komisiji na
               terenu, ki ima določeno mero fleksibilnosti, da vnese manjše popravke sem in tja.
                  <stage type="mag">(Nadaljevanje)</stage> V zadnji fazi pa sledi
               postavitev mejnih kamnov, ki trajno zaznamuje mejo. To pač nekako izhaja in to tudi v
               edinem učbeniku, ki ga imamo v slovenščini Türkovem<stage>(?)</stage> to lepo najdete notri.</p>
               <p>Za nas je zlasti pomembno mnenje Ustavnega sodišča, zaradi tega, ker to je presojalo
               o skladnosti arbitražnega sporazuma z našo ustavo in znotraj tega mnenja, ki je bilo
               izdano 18. 3. 2010 so pomembni trije poudarki. Namreč, Ustavno sodišče navaja, da bo
               na kopnem razsodba Arbitražnega sodišča pomenila mednarodno pravno konkretizacijo
               meje. To je prvi poudarek, ki je pomemben. Drugi, Ustavno sodišče poudarja, da se
               meje med državami praviloma določajo z mednarodnimi sporazumi, zato arbitražni
               sporazum predvsem razume kot sporazum o mirnem reševanju spora. To je druga važna
               stvar, ki je važna. In tretja, Ustavno sodišče govori o tem, da bo razsodba
               Arbitražnega sodišča dokončna po našem ustavnem redu, zavezujoča in bo imela
               neposredne pravne učinke. Za njeno veljavnost in izvršitev, bodisi z materialnimi
               dejanji ali sprejemanjem posebnih predpisov ni potrebna dodatna ratifikacija v
               Državnem zboru. Torej, o tem presojati, o tem kaj je že bilo mednarodno pravno in
               tudi ustavno pravno ne moremo več. Sedaj smo na točki, ko je to zadevo treba
               implementirati. Zato predlagani zakon izpostavlja to dihotomijo med 104. členom ZEN
               in s tem zakonom o evidentiranju meje z Republiko Hrvaško. To je lex specialis, ki je
               bolj ustrezna opcija, kot samo popravek ZEN iz takšnih in drugačnih razlogov, ampak
               tudi zaradi tega, ker omogoča tisto, kar lahko sami naredimo glede implementacije in
               s tem izkažemo svojo voljo, da znotraj šestmesečnega roka naredimo tisto, kar je
               nujno. Mednarodnopravno je pa to ključni akt. Mednarodno pravno je ta zakon od vseh
               teh, ki se jih ta trenutek sprejema v tem paktu najpomembnejši in mednarodnopravno ni
               nič narobe s tem, da delamo na ta način, zaradi tega, ker dopuščamo tako recipročnost
               tam, ko jo bo možno uveljaviti in enostransko reševanje do takrat tam, kjer je
               nesporno naše glede na razsodbo samo in določitev mejnih točk, ker nimamo še mejne
               črte v celoti.</p>
               <p>Ključne tehnične rešitve v zvezi s tem so bile že omenjene, ampak so tri situacije. V
               primeru, ko parcela in stavba postane del ozemlja Republike Slovenije na podlagi
               razsodbe pride do vpisa v ustrezno evidenco na podlagi materialnega dejanja same
               uprave. V primeru, da zadeva ostane na hrvaški strani, torej da parcela ali stavba
               postane del ozemlja Republike Hrvaške pride do izbrisa iz ustrezne evidence, ampak,
               ki je pa ta »ampak« zelo pomemben, da ne pride do dejanskega izbrisa, da nastanejo
               novi izbrisani v takšnem ali drugačnem pomenu besede, to se odloži dokler se evidence
               ne uskladijo s posebnim dogovorom z Republiko Hrvaško. Tukaj preprosto dokončno
               rešitev rabiš s Hrvaško. V primeru pa, ko del parcele ostane naš in del parcele
               hrvaški je pa od samega lastnika tiste parcele oziroma stavbe odvisno ali bo šel v to
               in njegov zahtevek je ključen. Če ne bi tega zadnjega naredili, torej če bi ta bila
               tudi isto po uradni dolžnosti bi to lahko pa res prihajalo do sodnih sporov, ki bi se
               jih dalo spodbijati na vsej ravni, brez tega, če je volja takšna da se to naredi,
               potem predpostavka lastnika je, da to dela v dobri veri. Ker v nasprotnem primeru, če
               tega ne dela v dobri veri se mu bo to v sodnem postopku štelo kot malus oziroma
               tisti, ki bo pokazal. In glede na to mislim, da je to ustrezna zadeva. Dejansko gre
               za te rešitve, tako dejansko kot formalno sodijo že v proces konkretizacije meje, o
               kateri je govorilo Ustavno sodišče. Delno pa tudi proces demarkacije, kot ga
               opredeljujejo pravila mednarodnega prava. Torej, enim in drugim pravilom zadostuje.
               Postopek demarkacije delen predvsem zato, ker je enostranski. Za začetek procesa
               demarkacije pa gre zato, ker se parcele vpisujejo v uradne evidence, v določenih
               primerih na predlog lastnikov, a prihaja tudi do parcelizacije realnih dejanj
               razmejitve na samem terenu.</p>
               <p>Vse to je znotraj 7. člena samega arbitražnega sporazuma, ki <stage type="mag">(Nadaljevanje)</stage> od držav pogodbenic zahteva v roku
               šestih mesecev storita vse potrebno za njeno izvršitev, vključno s spremembo notranje
               zakonodaje in to Slovenija počne. Po eni strani dejansko bi lahko rekli, da gre za
               instrukcijski rok, ampak za nekatera dejanja gre pa v bistvu tudi za prekluzivni rok
               na katerega se, če jih ne izpolniš, ne moreš kasneje več sklicevati. Torej, če bo
               potrebno kadarkoli uporabiti kakšno mednarodno instanco, so ta dejanja nujna, brez
               teh dejanj se na to mednarodno instanco ne bo možno več nasloniti, pa na sploh ne bom
               rekel katero pa kakšno, itn., ker ta trenutek to ni pomembno. To je predpostavka za
               to, da se sploh lahko v bistvu s pravnimi in sredstvi mirnega reševanja sporov
               doseže, da bo enkrat dokončna demorkacija tudi na terenu izvedena. Zato tudi
               prelagani zakon predvideva, da lahko dokončne uskladitve meje pride na podlagi
               dvostranskega dogovora o uskladitvi evidenc med obema stranema. Možno pa je pod to
               razumeti tudi, da bi do tega prišlo tudi po nekih drugih oblikah, recimo na podlagi
               tehničnega sporazuma na ravni obeh vlad, če bi bil to nek nepogodben akt, ki bi to
               zadevo pripeljal v dejanje, ampak to se razume, da je isto, v obliki deklaracije
               resolucije, torej političnega akta, najverjetneje parlamentov obeh ali pa še zlasti
               hrvaškega, ker ta ne sodeluje o celotni zadevi oziroma smatra, da je nad njim zgolj
               modro nebo, nad našim nikoli ni bilo in tudi ne bo. In ali pa na podlagi izmenjave
               diplomatskih not, kot je bilo v primeru londonskega memoranduma med nekdanjo
               Jugoslavijo in Italijo. Ker vse to so pač različne oblike, ki sporazumno reševanje
               pravzaprav dopuščajo in šele, če bi ena od teh bila izpeljana, potem se bo lahko šlo
               v drugo fazo izvajanja tega in upam, da tudi končno v tretjo, ampak kot sem rekel,
               potrebno bo potrpljenje in to znatno potrpljenje zaradi tega, ker kot sem…, že z
               Italijo, ki bi naj bila, no bom rekel, starejša demokracija kot so druge naše sosede,
               je bilo potrebno 20 let. Zaradi tega, ker najprej sporazum ni pasal nobeni od držav
               in je potreben čas za to, da se to uveljavi in odstopanje od tega z neizvrševanjem bi
               bila pa najslabša od možnih strategij, ki si jih je diplomatsko in tudi glede na ves
               proces pogajanja s Hrvaško oziroma reševanja tega mejnega vprašanja s Hrvaško možno
               zamisliti.</p>
               <p>Hvala.</p>
            </sp>
            <sp xml:id="SDT7-OZIOIP-nujna-69-2017-11-20.sp9">

               <speaker>PREDSEDNIK IGOR ZORČIČ:</speaker>

               <p>Hvala lepa.</p>
               <p>Kolega Krivec je naslednji.</p>
            </sp>
            <sp xml:id="SDT7-OZIOIP-nujna-69-2017-11-20.sp10">

               <speaker>DANIJEL KRIVEC (PS SDS):</speaker>

               <p>Hvala za besedo, predsednik. Lep pozdrav vsem prisotnim!</p>
               <p>Jaz sem pozorno poslušal tako obrazložite s strani ministrstva za okolje in prostor
               kot tudi državnega sveta in zdaj ne nazadnje gospoda predsednika Državnega zbora in
               vseeno moram reči, da me niso prepričali. Še vedno podpiram stališče, ki ga je tudi
               Državni svet zavzel v smeri, da je Zakon o evidentiranju državne meje z Republiko
               Hrvaško v tem trenutku nepotreben in bo lahko povzročil v nadaljevanju veliko
               težav.</p>
               <p>Zdaj, v naši poslanski skupini smo že samemu reševanju z arbitražnim sporazumom
               nasprotovali, to je dejstvo. Spomnimo se vseh zapletov, ki so botrovali v tem
               obdobju, ko se je sam sporazum sprejemal in tudi v tej fazi je bilo veliko govora o
               tem, da so pravniki preštudirali stvari, da so bile konzultacije, da so bile stvari
               pripravljene za to, da se stvari za nas dobro iztečejo. Vendar ugotavljamo mi pa
               verjetno vsi, da je rezultat bistveno slabši od tistega kar smo v Državnem zboru
               poslušali na zaprtih sejah odprtih sejah, in da je bistveno slabši tudi že od
               dogovorjenih sporazumov s Hrvaško, ki so bili še vedno veljavni in govorimo o
               sporazumu Drnovšek-Račan, ki je bil sicer na naši strani na nek način ratificiran, ni
               pa bil na hrvaški strani, vendar smo zdaj v podobnem položaju. Imamo nek arbitražni
               sporazum za katerega je gospod Brglez rekel, da je arbitražna razsodba dokončna,
               vendar dopušča še vedno možnost pogajanja med državama, <stage type="mag">(Nadaljevanje)</stage> ne glede na to, da je dokončen. In spet smo
               pred neko situacijo, ko imamo na mizi dejansko slabše pogajalsko izhodišče kot smo ga
               v preteklosti že imeli in ponovno sprejemamo neko, po svoje enostransko odločitev
               glede evidentiranja meje, kjer je sicer govora o odložnih odločitvah, vendar jaz vsem
               tem pravnim mnenjem, ki smo jih lahko poslušali, gospod predsednik je reke,
               konzultacija s pravniki, ponovno govorimo o nekem »lex specialis« in tako naprej,
               vendar so to spet, kakorkoli obrnemo, enostranski posegi v neko materijo. In težko se
               je znebiti občutka, da nam to lahko v nadaljevanju prej škodi kot koristi, kajti tudi
               gospod Brglez je rekel, da večina vseh teh pripravljalnih del, če smo čisto tako zelo
               praktični, se bo izvrševala šele takrat, ko se bosta državi dogovorili. Se pravi, da
               neke stvari prejudiciramo, čeprav na koncu ne vemo kakšen bo izplen. In nisem
               prepričan, da nam to v nadaljevanju lahko koristi. Zelo dvomim, da nam v bistvu to
               hitenje lahko pripomore k neki boljši pogajalski poziciji, to kar je bilo rečeno,
               lahko se bomo v nadaljevanju v nekih sporih sklicevali, mislim, da to ne drži. Ker če
               je arbitražna razsodba dokončna, karkoli mi posegamo z nekimi parcialnimi stvarmi, ne
               vem kaj lahko dosežemo. Tako da v naši poslanski skupini pri tej odločitvi oziroma
               pri sprejemu tega zakona, pač ne moremo sodelovati. Kot sem rekel, nasprotovali smo
               arbitražni odločitvi, sami ugotavljate tudi, da je arbitražna odločitev slabša kot
               ste jo večinoma pričakovali. Slabša je od dosedanjih dogovorov in mi si ne želimo
               prispevati k temu, da si neko pogajalsko izhodišče oziroma enke možnosti za na koncu
               neko pametno rešite še poslabšamo, zato pri tem sprejemanju tega zakona, ki parcialno
               rešuje neke stvari, pač ne bomo sodelovali.</p>
            </sp>
            <sp xml:id="SDT7-OZIOIP-nujna-69-2017-11-20.sp11">

               <speaker>PREDSEDNIK IGOR ZORČIČ:</speaker>

               <p>Hvala lepa. Še kdo?</p>
               <p>Če ne, zaključujem razpravo k tem členom.</p>
               <p>V razpravo dajem 6. člen in vložen amandma koalicijskih poslanskih skupin k temu
               členu. Želi kdo razpravljati? Ugotavljam, da ne. Zaključujem razpravo.</p>
               <p>Glasujemo o vloženem amandmaju k 6. členu. torej amandma koalicijskih poslanskih
               skupin. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem člene od 7 do 9 h katerim ni vloženih amandmajev. Želi kdo
               razpravljati? <stage>(Ne.)</stage> zaključujem razpravo.</p>
               <p>V razpravo dajem 10. člen in vložen amandma koalicijskih poslanskih skupin k temu
               členu. Ker ni želje po razpravi, glasujemo o vloženem amandmaju koalicijskih
               poslanskih skupin. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem še 11. in 12. člen h katerima ni vloženih amandmajev. Želi kdo
               razpravljati? <stage>(Ne.)</stage> Zaključujem razpravo.</p>
               <p>Zaključujem razpravo in glasovanje o amandmajih. V skladu s prej sprejeto odločitvijo
               prehajamo na glasovanje o vseh členih predloga zakona skupaj. Želi kdo obrazložiti
               svoj glas? <stage>(Ne.)</stage> Glasujemo o vseh členih predloga zakona skupaj.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da so členi sprejeti.</p>
               <p>S tem zaključujem drugo obravnavo predloga zakona o evidentiranju državne meje za
               Republiko Hrvaško na matičnem delovnem telesu. Sprejeta amandmaja bosta vključena v
               dopolnjen predlog zakona, ki bo sestavni del poročila odbora.</p>
               <p>Določiti moramo še poročevalca, ki bo poročilo odbora predstavil na seji Državnem
               zbora. Če se ne javi nihče drug, bom to delo opravil kot predsednik odbora.</p>
               <p>S tem zaključujem 1. točko dnevnega reda in 69. nujno sejo Odbora za infrastrukturo,
               okolje in prostor.</p>
               <p>Hvala lepa. <stage type="time">(Seja se je končana 20. novembra 2017 ob 14.35.)</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZIOIP-nujna-48-2017-03-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za infrastrukturo, okolje in prostor</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">503D6E17C503EDACC12580CE0042FF28</idno>
               <idno type="custom" subtype="day">AD94154AD34E79A6C12580DC00371B69</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=AD94154AD34E79A6C12580DC00371B69</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZIOIP-nujna-48-2017-03-07.OZIOIP" n="48">
               <name>nujna seja</name>
               <date when="2017-03-07"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZIOIP-nujna-48-2017-03-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZIOIP-nujna-48-2017-03-07.OZIOIP">
                        <orgName key="OZIOIP">Odbor za infrastrukturo, okolje in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA INFRASTRUKTURO, OKOLJE IN PROSTOR</stage>
            <stage type="session">48. nujna seja</stage>
            <stage type="date">(1. marec 2017)</stage>
            <stage type="chairman">Sejo je vodil Igor Zorčič, predsednik odbora. </stage>
            <stage type="time">Seja se je začela ob 14.01.</stage>


            <sp xml:id="SDT7-OZIOIP-nujna-48-2017-03-07.sp1">

               <speaker>PREDSEDNIK IGOR ZORČIČ:</speaker>

               <p>Spoštovani navzoči.</p>
               <p>Pričenjamo 48. nujno sejo Odbora za infrastrukturo, okolje in prostor. Vse prisotne
               lepo pozdravljam.</p>
               <p>Obveščam vas, da se je opravičil član odbora mag. Marko Pogačnik. Po pooblastilu pa
               za dr. Bojana Dobovška nastopa mag. Alenka Bratušek. Prav tako po pooblastilu Matjaž
               Hanžek nadomešča dr. Franca Trčka.</p>
               <p>Prehajamo na določitev dnevnega reda seje odbora. S sklicem seje ste prejeli
               naslednji dnevni red. Točka 1 - Uvedba novega prispevka za pokrivanje izgub bloka 6
               TEŠ.</p>
               <p>Ker do pričetka seje nisem prejel nobenega predloga za spremembo dnevnega reda je ta
               določen, kot ste ga prejeli s sklicem seje odbora.</p>
               <p>Prehajamo torej na <title>1. točko dnevnega reda, to je uvedba novega prispevka za
                  pokrivanje izgub bloka 6 TEŠ</title>
               </p>
               <p>Navedeno problematiko bomo obravnavali na podlagi zahteve Poslanske skupine
               Nepovezanih poslancev za sklic nujne seje odbora z dne 15. 2. 2017, ki je objavljen
               na spletni strani Državnega zbora s sklicem.</p>
               <p>Na sejo so bili k obravnavi te točke povabljeni: predlagatelj Poslanska skupina
               Nepovezanih poslancev, v imenu poslanske skupine mag. Alenka Bratušek, Vlada dr. Miro
               Cerar, Ministrstvo za infrastrukturo dr. Peter Gašperšič, Slovenski državni holding -
               gospa Lidija Glavina, Slovenski državni holding - mag. Nada Drobne Popovič, Holding
               slovenske elektrarne - gospod Gorazd Skubin, Holding slovenske elektrarne - gospod
               Milan Perović, predsednik nadzornega sveta. Naknadno so bili vabljeni še Gorazd
               Marinček, Društvo Gibanje TRS, gospod Sevčnikar, Sindikat delavcev dejavnosti
               energetike Slovenije, dr. Tomislav Tkalec, Plan B za Slovenijo, mreža nevladnih
               organizacij za trajnostni razvoj.</p>
               <p>Prehajamo na obravnavo navedene zadeve. Želi predstavnica predlagatelja podati
               dopolnilno obrazložitev k zahtevi?</p>
               <p>Mag. Alenka Bratušek, imate besedo.</p>
            </sp>
            <sp xml:id="SDT7-OZIOIP-nujna-48-2017-03-07.sp2">

               <speaker>MAG. ALENKA BRATUŠEK (PS NP):</speaker>

               <p>Najlepša hvala.</p>
               <p>Najprej naj takoj na začetku povem, da sem vesela današnje odločitve ministrstva, da
               odstopa od ideje dodatne obremenitve državljank in državljanov zaradi problemov
               povezanih s poslovanjem TEŠ 6. Če je današnji sestanek, ki se je zgodil tako rekoč
               tik pred odborom, posledica sklica tega odbora, potem je naš prvi cilj dosežen.</p>
               <p>Daleč od tega pa, da bi zaradi tega ta odbor in vsebina, ki je predlagana, bila
               nepotrebna oziroma še manj, nepomembna. V obrazložitvi in tudi v gradivu, v prilogah,
               smo jasno navedli, zakaj se o tem želimo pogovarjati. Predsednik Vlade je na zadnjih
               poslanskih vprašanjih dobil vprašanje v zvezi z energetskim zakonom in v zvezi z
               uvedbo tako imenovanega prednostnega dispečiranja in na to vprašanje odgovoril, da
               ja, v tem trenutku je to vključeno v energetski zakon. Zakon je v javni obravnavi. To
               je ena od alternativ, ni sicer povedal, kaj so ostale alternative, ampak ena od
               možnosti, ki nikakor ni dokončna. V redu. Bi počakali do obravnave zakona. Ugotovili kaj ste
               tekom javne razprave, kakšne pobude, pripombe, predloge ste dobili in verjetno
               najboljšo stvar vključili v zakon. Ampak zgodba se zaplete, ko naslednji dan HSE ima
               nadzorni svet, obravnava, mislim da tudi poslovno oziroma finančni načrt,
               racionalizacijo, kadrovsko problematiko in še marsikaj. In izjava, ki je po tem
               nadzornem svetu podana, je nekako takole: <q>"Predsednik nadzornega sveta gospod
               Perovič. Povedal je tudi, da je prednostno dispečiranje predvideno v poslovnem načrtu
               HSE, če ga ne bo, bodo nastale težave"</q>. In to je pravzaprav bil razlog sklica te
               seje, da očitno leva roke ne ve kaj dela desna. Kako lahko nekaj, kar če ni dokončno,
               se vključi v poslovni načrt. V tem istem članku piše, mislim da to finančni direktor
               HSE-ja povedal, da se stališča v tem prispevku spreminjajo iz ure v uro, niti ne iz
               dneva v dan. Zadnjo različico glede prednostnega dispečiranja bo Nikolič konec tedna
               izvedel na Ministrstvu za finance. Toda zgodbe je bolj zapletena kot to, da danes
               stopiš pred novinarje in jim rečeš preprosto, ja dvignem roke od tega, to je
               nepotrebno. Verjetno si Državni zbor zasluži določene obrazložitve kaj, kako, kako
               zdaj pravzaprav res na HSE-ju mislite poslovni načrt preurediti, ker zdaj ste dobili
               črno na belem danes, da tega ne bo. Se da z racionalizacijo pokriti te stroške in še
               je teh vprašanj. Tako da, ta odbor po moji oceni vsekakor točno ob pravem času in še
               enkrat, če je bil današnji sestanek bil posledica sklica tega odbora, potem smo prvi
               cilj dosegli. Drugega pa tudi verjamem minister, da nam boste obrazložili kako bo
               stvar tekla dalje.</p>
               <p>Hvala.</p>
            </sp>
            <sp xml:id="SDT7-OZIOIP-nujna-48-2017-03-07.sp3">

               <speaker>PREDSEDNIK IGOR ZORČIČ:</speaker>

               <p>Hvala. Ugotavljam še, da gospod Andrej Šircelj po pooblastilu nadomešča poslanca
               Ljuba Žnidarja.</p>
               <p>Želi besedo predstavnik ministrstva? Gospod minister Peter Gašperšič, imate
               besedo.</p>
            </sp>
            <sp xml:id="SDT7-OZIOIP-nujna-48-2017-03-07.sp4">

               <speaker>DR. PETER GAŠPERŠIČ:</speaker>

               <p>Hvala lepa za besedo. Torej lep pozdrav poslankam in poslancem tudi z moje
               strani.</p>
               <p>Jaz bi v zvezi z tem našim predlogom oziroma umikom predloga prednostnega
               dispečiranja s predlogom zakona oziroma z nadaljnje obravnave povedal sledeče.
               Današnji sestanek ni bil sklican v povezavi s to sejo. Bil je sklican že prej. Ta
               seja je bila v bistvu sklicana kasneje. Mi smo se o alternativah prednostnemu
               dispečiranju začeli pogovarjati že pravzaprav po prvih koalicijskih usklajevanjih.
               Predsednik vlade Miro Cerar je v ta namen tudi imenoval posebno delovno skupino, ki
               se je prvič sestala že predno je bilo poslansko vprašanje na to temo postavljeno, in
               sicer je bilo to 10. februarja, se je ta skupina prvič na to temo sestala. Potem je
               predsednik vlade to stališče, da pričakuje, da se preučijo alternativne rešitve
               verjetnostnega dispečiranja ponovil tudi v samem odgovoru na poslansko vprašanje. In
               te aktivnosti so potekale ves čas. In ta današnji sestanek je bil načrtovan že mislim
               več kot teden dni. In je današnji dan sovpadel tudi s sklicem te seje.</p>
               <p>Mi smo v tem vmesnem času, torej kot rečeno, z upravami tako SDH-ja, kot tudi teh
               energetskih podjetij, 
               zlasti HSE in TEŠ seveda, ki sta v to najbolj vpeta, se pogovarjali o teh
               alternativah. In vsi vemo, da te alternative obstajajo. So na voljo. Vsi tudi vemo,
               da je ukrep prednostnega dispečiranja bil predviden kot tista zadnja možnost v
               kolikor bi tržne razmere na trgu narekovale, da se ga sprejme. In nikakor ni bila
               neposredno vzročna povezava med uvedbo tega ukrepa in dvigom cen na položnicah.
               Skratka, te vzročne povezave ni bilo in je ni. Skratka, tudi, če bi ta predlog bil v
               zakonu, to ne bi pomenilo, da bi se električna energija na položnicah kakorkoli
               povečala v kolikor in tega ukrepa tudi ne bi bilo treba uvajati v kolikor ne bi to
               narekovale razmere na trgu. In te razmere je treba tudi zelo podrobno utemeljiti.
               Zanje dobiti odobritev tudi s strani Evropske komisije. Skratka, procedura do tega,
               da se ta prednostno dispečiranje dejansko lahko aktiviralo, je kar dolgo in zahtevna.
               Vendar, kot rečeno, na podlagi vseh teh pogovorov smo prišli do zaključka, da je teh
               alternativnih ukrepov še precej, ki jih je možno in jih je potrebno realizirati, zato
               smo se na podlagi, bom rekel, vseh teh dobljenih informacij na ministrstvu odločili,
               da ta predlog umaknemo iz nadaljnje obravnave. In da se torej pristopi k realizaciji
               teh alternativnih predlogov. Zdaj, kateri alternativni predlogi to so oziroma
               možnosti in rešitve, jaz tudi kot minister za infrastrukturo ne bi želel
               razpravljati, to so zadeve, ki so v pristojnosti uprav. Danes je bilo tudi to
               dogovorjeno, da bodo,da bo SDH skupaj z upravami pripravila načrt teh aktivnosti. Ta
               načrt bo pripravljen v roku meseca do dveh. In na podlagi tega se bo potem torej
               izvajale te aktivnosti, ki jih bo potrebno zagotoviti, da bo zagotovljeno torej
               vzdržno poslovanje družbe, da bodo zagotovljeno servisiranje obveznosti do bank in da
               bo zagotovljena stabilna oskrba elektro energetskega sistema.</p>
               <p>Hvala lepa.</p>
            </sp>
            <sp xml:id="SDT7-OZIOIP-nujna-48-2017-03-07.sp5">

               <speaker>PREDSEDNIK IGOR ZORČIČ:</speaker>

               <p>Hvala lepa. Želi besedo kdo od predstavnikov HSE? Želite? Ne. Kot želite. Dobro. Želi
               besedo še kdo od vabljenih? Gospod Tkalec. Pa prosim, da se predstavite za
               magnetogram. Pa funkcijo.</p>
            </sp>
            <sp xml:id="SDT7-OZIOIP-nujna-48-2017-03-07.sp6">

               <speaker>DR. TOMISLAV TKALEC:</speaker>

               <p>Odlično. Hvala za besedo. Moje ime je Tomislav Tkalec. Zastopam Plan B mrežo
               okoljskih nevladnih organizacij. Hvala za povabilo.</p>
               <p>Saj v bistvu bi bil kratek. Zdaj govori se o nekih alternativah. Zdaj se mi zdi, da
               je samo še več nejasnosti kot jih je bilo do sedaj. Predlog zakona je šel v javno
               obravnavo. Zdaj se pa govori, da se bo razmišljalo o alternativah. Ali bodo te
               alternative vključene potem v predlog zakona, ali bodo šle še enkrat v javno
               obravnavo, ali se bo to delalo na kakšni drugi ravni. Torej, zdaj smo samo še v nekem
               spektru nejasnosti, samo še večjem. Po drugi strani pa zdaj javno se je začelo
               govoriti, ne s takim poimenovanjem, ampak po subvencijah za fosilne vire. Torej, leta
               2017 smo, svoje napore bi morali usmerjati k obnovljivim virom energije, k učinkoviti
               rabe energije. Tja namenjati sredstva. Mi smo pa začeli govoriti o sofinanciranju
               gradnje termo elektrarne na lignit v bistvu. Tudi v operativnem programu zmanjšanja
               emisij toplogrednih plinov do leta 2020 je navedena postopna odprava škodljivih
               subvencij. Zdaj ta predlog tudi, ne vem v kakšni obliki bo alternative, gre popolnoma
               v nasprotno smer. Torej, ni v skladu s tem operativnim programom. Subvencije bi
               morali odpravljati za fosilne vire, ne pa jih dodatno vpeljevati. Za enkrat bi kar s
               tem zaključil.</p>
               <p>Hvala za besedo.</p>
            </sp>
            <sp xml:id="SDT7-OZIOIP-nujna-48-2017-03-07.sp7">

               <speaker>PREDSEDNIK IGOR ZORČIČ:</speaker>

               <p>Hvala. Še kdo od vabljenih? Če ne odpiram razpravo. Predlagateljica, imate besed.</p>
            </sp>
            <sp xml:id="SDT7-OZIOIP-nujna-48-2017-03-07.sp8">

               <speaker>MAG. ALENKA BRATUŠEK (PS NP):</speaker>

               <p>Najlepša hvala.</p>
               <p>Seveda minister ni odgovoril na ključna vprašanja. Zdaj 10. 2. je predsednik vlade, če prav razumem,
               ustanovil neko delovno skupino oziroma 10. 2. se je sestala. Prav v 20 dneh, še manj,
               v 18 dneh je ugotovila, da prednostno dispečiranje ni prava rešitev. To je zelo
               zanimiva. Če je sploh ta skupina to ugotovila ali ta skupina kar ostaja in ugotavlja.
               Vi ste se pa danes zaradi pritiska javnosti in Državnega zbora odločili, da temu
               rečete ne. To je prva dilema oziroma mi poveste, ali je ta delovna skupina naloga
               opravila do konca? Je predlagala umik? In konec koncev govorimo o konkretnih ukrepih.
               Jaz bi si želela od direktorja HS-ja slišati kako bo ta manjko pokril. Konec koncev,
               spoštovani minister, danes ni z vami gospoda, ki ste ga prej pošiljali na televizijo,
               da je kar nekaj večerov zaporedoma slovensko javnost prepričeval prvič, da je to
               prednostno dispečiranje oziroma prispevek nujen in drugo, da nikakor ni povezan s
               TEŠ-6 in tretjič, ni govoril o xy možnosti alternativnih predlogov. Če govorimo o
               predlogu dveh, treh, jaz ne vem zakaj jih ne morete dati na mizo in nam pojasniti
               kako bomo ta denar. Im mogoče je prav, da slovenski javnosti tudi povemo o kakšni
               količini denarja, kaj od tega prednostnega dispečiranja je HSE v svoj poslovni plan
               pa finančni načrt vključil. In tudi tukaj mislim, da bi se lahko z direktorjem lahko
               dogovorila. Direktor je jasno povedal, da to pomeni evro do tri evre oziroma od nič
               do tri evre vrednosti višje položnice za električno energijo. Tako da, kar reči, da
               to ni nič je malček neodgovorno. In mislim, da si slovenska javnost s tem zasluži
               kakšen odgovor. In še enkrat, mislim, da je prav, da ste to stvar umaknili iz zakona.
               Je pa res nenavadno, da iz zakona, ki je še v javni obravnavi, kar takole na tiskovni
               konferenci en delček zakona umikate. Po navadi se po javni razpravi dajo argumenti,
               ki jih dobite v javni razpravi na mizo in se na podlagi tega odloča kaj se bo v
               zakonu spremenili. Verjetno je še kakšna druga stvar potrebna sprememb v tem
               energetskem zakonu, ampak zdaj ste samo eno kar tako malo preko novinarjem spet dali
               iz zakona ven. Skratka, delovna skupina je svoje nalogo opravila ali ne? Še deluje?
               Je bil njen predlog, da se prednostno dispečiranje umakne iz zakona? Kateri so
               alternativni predlog? Za HSE pa, o kakšni količini denarja govorimo? In kaj to, kar
               se je danes zgodilo pomeni za HSE, pomeni za naš energetski sistem, pomeni konec
               koncev tudi za TEŠ ne samo za TEŠ 6? Ampak jaz prosim, da smo čim bolj konkretni, ker
               če neke številke oziroma če so stvari vključene v finančni načrt so zelo natančno
               vključene vsaj do evra natančno, če ne že na decimalke. Tako da, prosim, da damo na
               mizo številke. Povemo kakšen obseg je to in kako bo to HSE to luknjo, ki očitno je
               nastala, razen, če to, kar je bilo navedeno v medijih ne drži, kar pa močno dvomim.
               Tako da, prosim, da smo konkretni. Ne preveč filozofirat, ampak povejmo kako bomo
               stvar zdaj pripeljali do konca.</p>
            </sp>
            <sp xml:id="SDT7-OZIOIP-nujna-48-2017-03-07.sp9">

               <speaker>PREDSEDNIK IGOR ZORČIČ:</speaker>

               <p>Hvala. Se bom še sam oglasil k besedi.</p>
               <p>Zdaj, jaz sem že pri samem sklicu te seje imel določene pomisleke, in sicer ne zaradi
               tega, ker to ne bi bila pomembna tema, jaz mislim, da je zelo pomembna tema, ne samo
               to prednostno dispečiranje, ampak na sploh tako sam projekt TEŠ 6, kot tudi njegovo
               nadaljnje delovanje  v
               luči trendov, ki se pojavljajo v Zahodni Evropi. Trendov, ki so tudi nenazadnje nekje
               zapovedani v določenih dokumentov Evropske unije. To je, da se gre postopoma k
               obnovljivim virom energije. Problem, ki sem ga imel pri sklicu te seje je ta, da se
               pogovarjamo o nekem institutu, ki bi se poznal eventualno na položnicah državljanov,
               če bi vlada sprejela določen podzakonski akt, pri čemer je ta institut v zakonu, ki
               ga niti še nimamo v Državnem zboru. Ta zakon je še v javni obravnavi. Njegova končna
               vsebina ni znana. In jaz se strinjam z gospod Tkalcem, da je tukaj nejasno kakšni
               bodo ti ukrepi. Seveda je nejasno, ker nimamo končne oblike zakona, ki bi bil dan
               skozi neko medresorsko obravnavo na vladi in ki bi na konec prišel kot nek formalni
               predlog v Državni zbor. In zaradi tega imam jaz kor poslanec in kot predsednik tega
               odbora problem, da se pogovarjamo o zadevah, o katerih se itak moramo pogovarjati. In
               se bomo nekoč pogovarjali. Zdaj ali bo ta vsebina notri ali ne pa še niti ne vemo.
               Minister je danes na tiskovni konferenci, da ministrstvo ne bo vztrajalo pri tem delu
               zakona. Zakon ima namreč neke druge rešitve. Torej, o tem se bomo spoštovane kolegice
               in kolegi pogovarjali spet čez kakšen mesec dni, mislim, da je pred marčevsko sejo.
               In jaz verjamem, da ste nekateri slabe volje. Tudi sam sem slabe volje zaradi tega,
               ker nimamo vseh podatkov o tem kakšna bo končna vsebina zakona, ampak glejte, takšna
               so pravila tega državnega zbora, da sem dolžan sejo sklicati. Jaz sem jo sklical.
               Mislim pa, da je v tem delu preuranjena.</p>
               <p>Kar se tiče samega dodatka. Jaz bom tako rekel, zdaj glede na to, da je podlaga za
               uvedbo tega dodatka določena v zakonu, je njegova usoda seveda odvisna ali je zakon v
               takšni vsebini kot je bil sedaj predlagan, v javni obravnavi sprejet ali ne. Torej,
               na koncu koncev usoda tega dodatka je odvisna od volje večine poslancev. In jaz ne
               poznam poslanske skupine, ki bi kadarkoli javno podprla ta zakon. Jaz zdaj ne vem
               koliko so0 se novinarji potrudili pa spraševali po poslanskih skupinah pa vendarle
               teze o tem, da gre to že za predlog vlade, kar seveda ni res, pa da je to že nekako
               na pol uvedeno, je določena manipulacija. Do odločitve, da ministrstvo ne bo
               vztrajalo pri tem predlogu v zvezi s to odločitvijo se je minister opredelil. Jaz
               lahko govorim za našo poslansko skupino, da nikoli tega nismo podpirali. Se pa
               zavedamo vseh resnosti situacije tako v energetiki kot v podjetju TEŠ 6. Ocenjujemo,
               da je potrebno kolikor se da prisluhniti pozivom o ureditvi, ki bo omogočala neko
               vzdržno poslovanje pa vendarle ne na način, da se to ureja zdaj v prvi vrsti na
               plečih državljanov. Mi smo proti temu. Mi ocenjujemo, tudi, če pride k nam na mizo
               takšen predlog, da mora vsebovati obrazložitve v smislu, da so tudi uprave v obeh
               podjetjih, torej tako TEŠ 6 kot SHE opravile vse potrebne poslovne odločitve, da
               podjetje kar se da racionalizira svojo proizvodnjo in da je tista neka eventualna
               pomoč potem minimalna, če bi že do nje prišlo.</p>
               <p>Torej, sporočilo današnjega odbora je, da je zgodba okoli prednostnega dispečiranja
               nekako pretirana. Pa vendarle je pomembna in se bomo morda še kdaj srečali z njo,
               ampak za enkrat v tej fazi tudi glede tega zakona, ki nosi neke druge pomembne
               spremembe, implementacijo evropske zakonodaje in bo tudi v postopek dan v kolikor
               razumem, bo podan v skrajšanjem postopku. Torej, da v tem zakonu, ki bo na takšen
               način sprejet tudi že iz tega razloga do teh sprememb kar se tiče dispečiranja ne bo
               prišlo. Toliko z moje strani.</p>
               <p>Predlagateljica.</p>
            </sp>
            <sp xml:id="SDT7-OZIOIP-nujna-48-2017-03-07.sp10">

               <speaker>MAG. ALENKA BRATUŠEK (PS NP):</speaker>

               <p>Predsednik zdaj jaz ne vem, če ste vi poklican, da kar zdajle na začetku odbora
               poveste,  kaj je
               sporočilo odbora. Vi lahko poveste kaj je vaše sporočilo. Taka je moja ocena. Kaj je
               sporočilo odbora bomo verjetno ugotovili tekom razprave. Seveda se zdaj vsi otepate
               tistega drugega dela. Jaz sem povedala kaj je bil povod s sklicem tega odbora. Sam
               zakon in odgovor predsednika Vlade je stal. Zakon je v javni obravnavi. Se o tem še
               pogovarjamo. Bomo videli. Imamo alternativne predloge, sicer nihče ne pove kaj so ti
               alternativni predlogi, samo so. Ampak, ampak naš HSE – Hidroelektrarne, ja, Holding
               slovenskih elektrarn ima nekaj kar še ni uzakonjeno v svojem poslovnem in finančnem
               načrtu. To je dejstvo. Tako so povedali. Ne se zdaj čuditi, da mi sklicujemo odbor za
               nekaj kar še ni uzakonjeno. Podjetje v 100 % lasti države pa to vključi v svoj
               poslovni načrt, meni nič, tebi nič. In še pove, da brez tega bodo težave. To je
               dejstvo. In ok, jaz sem povedala lepo in še enkrat, vesela sem, tudi če slučajno
               sovpada, pač izgleda tako, kot da ste danes to umaknili iz javne obravnave to
               prednostno dispečiranje, zato, da bi se na tem odboru malo manj govorilo o tem.
               Super, podpiram predlog, ampak zdaj pa glede na to kakšne težave HSE in seveda v
               povezavi največ s TEŠ ima, poglejmo kaj so alternativne rešitve. In ne da se tega kar
               tako pomesti pod preprogo – ni zakona, zdaj pa končajmo ta odbor in nasvidenje. Ne
               vem, Slovenski državni holding je tukaj, HSE je tukaj. Naj povedo kako bodo to stvar
               rešili oziroma če nam predsednik odbora očita, da smo sklicali odbor na nekaj kar še
               ni uzakonjeno, spoštovani direktor, si jaz upam zahtevati od tega istega predsednika,
               da ukrepa, ker ste vi nekaj, kar ni uzakonjeno, upoštevali v finančnem načrtu. Kako
               gre to skupaj? Tisti dokument je dokument stoji, sprejet, na podlagi njega poslujete.
               Mi se tukaj samo sprašujemo in želimo dobiti odgovore. In to je tisto, to je tisto
               sporočilo tega odbora. Da leva roka ne ve kaj dela desna roka. To je problem. In to
               je dejstvo. Če me prepričate o nasprotnem, takoj končamo. Nimamo nobenega problema.
               Imamo pa o TEŠ 6 pa o problemih povezanih s TEŠ 6, koliko je zaradi tega HSE imel
               izgub in tako naprej, to lahko govorimo dneve, noči in dolgo časa. Ampak v tem
               trenutku, če nam očitate, pa meni očitate, da ni bilo treba tega odbora in da je
               sporočilo tega odbora, prispevka ne bo, super. Prvi naš cilj je dosežen – prispevka
               ne bo. Ampak zdaj pa poglejmo kako bo HSE in dajte nam na mizo koliko, če je to
               predvideno v finančnem načrtu, v poslovnem načrtu, povejte koliko je tega predvideno
               in s čim boste zdaj to nadomestili. Če danes nimate teh odgovorov, nam povejte do
               kdaj lahko to daste in jaz upam, da bomo člani odbora sprejeli sklep, zavezali Vlado,
               da nam v teh rokih podatke potrebne za to, da bomo seznanjeni kako in kaj, zagotovi.
               To je preprosto vse in jaz res mislim, da ne zahtevamo preveč. Kaj preveč! Niti
               veliko ne zahtevamo.</p>
            </sp>
            <sp xml:id="SDT7-OZIOIP-nujna-48-2017-03-07.sp11">

               <speaker>PREDSEDNIK IGOR ZORČIČ:</speaker>

               <p>Kolega Krivec ima besedo.</p>
            </sp>
            <sp xml:id="SDT7-OZIOIP-nujna-48-2017-03-07.sp12">

               <speaker>DANIJEL KRIVEC (PS SDS):</speaker>

               <p>Ja, hvala za besedo. Lep pozdrav vsem prisotnim, še posebej ministru in njegovi
               ekipi.</p>
               <p>Tudi sam sem vesel, da so spremenili svoje stališče, glede na to, da je bilo kar
               nekaj vprašanj v zvezi s tem postavljenih tudi v Državnem zboru in mislim, da je
               kolegica Alenka prav ugotovila, da nek cilj, ki je bil zasledovan s sklicem tega
               odbora, je mogoče tudi že dosežen. Vesel sem tudi, da ste nenazadnje povabili tudi
               plan b na ta odbor, kajti  ministrstvo večkrat potrebuje plan b. To se zdaj dogaja
               kar vsakodnevno že, ko govorijo o b planu za rešitev neke situacije. Tako da mogoče
               bodo prišli s kakšno boljšo idejo.</p>
               <p>Kar pa se tiče prednostnega dispečiranja, tudi sam sem postavil ministru na seji 13.
               2. to vprašanje in nekaj poudarkov iz odgovora tega ministra je bilo zanimivih. Glede
               samega prednostnega dispečiranja je odgovoril, da gre za ukrep, ki ne služi za
               reševanje investicije za TEŠ 6. Rekel je, da se je ta investicija konec koncev že
               zgodila in je zaključena. Blok 6 obratuje. Se pravi v nadaljevanju pa pravi:</p>
               <p><q>"Gre pa za to, da v primerih, ko so razmere rekordno nizkih cen električne energije
               na trgu širše Evropske unije, so pravzaprav vsi proizvajalci električne energije s
               termoelektrarn soočeni s tem, da poslujejo z izgubo."</q></p>
               <p>Zdaj, če postavimo tako trditev, da to ne gre samo za blok 6 ampak širše, je treba
               potem tudi vso, bi rekel, obrazložitev in pripravo te zadeve, tudi tako koncipirati.
               Vendar se je vse, kar se tiče prednostnega dispečiranja, nenazadnje nahajalo večinoma
               na Termoelektrarno Šoštanj. Zanimivo tudi v nadaljevanju odgovora, ko sem pač
               zahteval dopolnitev odgovora, je bil odgovor dr. Petra Gašperšiča, da glede
               prednostnega dispečiranja pravi takole: <q>"Ta ukrep je seveda ukrep, ki omogoča neko
               ravnanje v primeru, ko so razmere na trgu take, da bi bilo sicer potrebno ustavljati
               proizvodnjo v termoelektrarnah."</q> Zdaj zaradi neke izgube verjetno se ne ustavlja
               proizvodnja v termoelektrarnah, ker to je vseeno vezano na druge parametre, ki so
               bolj tehnične narave in verjetno tak argument ne stoji. Je pa v nadaljevanju rekel,
               da je bil letošnji januar zaradi nizkih vodostajev celo za TEŠ na nek način v smislu
               proizvodnje in ekonomike pozitiven. Še nekaj je omenil v svojem odgovoru, da se je
               leta 2014, ko so se razmere na trgu spreminjale, je bila sprejeta ocena, da tega
               mehanizma prednostnega dispečiranja, ki je bil v veljavi pred tem, vemo za
               dispečiranje iz Termoelektrarne Trbovlje, da se tega mehanizma v prihodnje ne bo več
               uporabljalo.</p>
               <p>Zdaj naslednje vprašanje, ki sledi, je tudi glede na to, da imamo pač dostope do
               noveliranih programov zaradi postavitve nadomestnega Bloka 6 Termoelektrarne Šoštanj,
               ki je bil noveliran program verzija 6 v letu 2015, takrat so verjetno o nekaterih
               stvareh zelo veliko govorili, ampak če gledamo te projekcije in predvidevanja, je v
               2019 že pozitivno poslovanje – 2 milijona 700 plusa. Da ne govorimo o naslednjih
               letih, ko se ta dobiček celo povečuje. Se pravi, če zdaj ta novelirani investicijski
               program, ki ga je nenazadnje potrdila tudi Vlada skozi Ministrstvo za gospodarstvo
               velja, ni tudi nobenega razloga zato, da se uvaja prednostno dispečiranje za
               Termoelektrarno Šoštanj. Načeloma pa moram povedati, da sam, pa tudi v naši poslanski
               skupini, smo absolutno proti temu, da se z nekimi dodatnimi davki, ker to ni nič
               drugega kot davek, obremenjuje gospodarstvo kot tudi ljudi v takih primerih.</p>
               <p>Zdaj HSE je bil verjetno tudi v preteklosti s strani ministrstva že zaprošen, da
               pripravi nek scenarij rešitve v primeru same situacije v Termoelektrarni Šoštanj
               oziroma reševanju finančne konstrukcije izgradnje Bloka 6 in tudi širše v skupini.
               Mislim, da so bili taki sklepi na tem odboru večkrat sprejeti, da se to tudi
               predstavi in poroča, vendar nekih, bom rekel, podatkov ali pa nekih predlogov s
               strani ministrstva, HSE, ta odbor do sedaj še ni pridobil. Zato imam jaz tudi nekaj
               vprašanj za direktorja družbe HSE. Zdaj jaz razumem, da je v celoti HSE najbolj
               okupiran in ima največji fokus na to, da se pokrivajo izgube na račun Termoelektrarne
               Šoštanj, vendar ne na račun davkoplačevalcev, zato tudi mene zanima to kar je tudi že kolegica
               Alenka opozorila, katere druge ukrepe še imate predvidene, glede na to, da se to že
               nekaj časa odvija.</p>
               <p>Zdaj nekaj informacij, ki smo jih zasledili v medijih, govori tudi o tem, da za Blok
               4 je nek vpogled, ta waiver <stage>(?)</stage> pridobljen le za 6 mesecev. Po 30. 6. pa ga TEŠ ne bo
               mogel več uporabljati. Zdaj kako nameravate nadomestiti ta Blok 4 po 30. 6., če se ta
               dokumentacija ne podaljša? Tudi investicija v Blok 5 zamuja in bo po nekih
               informacijah na voljo šele konec leta 2018 ali pa celo 2019. Zdaj ko ste nastopili
               mandat v tistih medijskih izjavah ste obljubljali Blok 5 že konec leta 2017. Zdaj,
               kako boste zagotovili, da se bo to odvilo, če so informacije, da se zadeva zamika in
               kako bo s temi waiverji in stroški, če bodo nastale zamude tudi pri teh investicijah?
               Kako bo to vplivalo nenazadnje na poslovanje TEŠ in tudi HSE, če bo predčasno
               dokončna zaustavitev Bloka 4, preden bo Blok 6 na razpolago? To lahko povzroči
               nenazadnje tudi unovčenje Poroštvenega zakona.</p>
               <p>Zdaj na eni strani se pričakuje neko razumevanje tako v Državnem zboru, Vlade in
               državljanov, da se znižujejo oziroma da se da nek dodaten denar, da se pokriva ta
               izguba, na drugi strani pa ste vi v zadnjih petih ali šestih mesecih, kar ste na tem
               položaju, zaposlili več ljudi na HSE kot jih je zaposlil vaš predhodnik v celotnem
               mandatu. 19 novih ljudi, to je na letni ravni čez prst milijon evrov. Zdaj, kakšni so
               razlogi, da se na eni strani govori, da je potrebno zniževati stroške in da je treba
               racionalizirati stvari, vi pa zaposlite 19 novih ljudi, ki bi morali, če ne drugega,
               sproducirati nek program, bi rekel, sanacije ali pa nek nov investicijski program, ki
               bi bil voden? Ampak nič od tega. Na drugi strani se vi v javnosti z izjavami pojavite
               kot da je prednostno dispečiranje nekako de facto in je vključeno v vaš program, v
               vaš finančni program, ki ga predstavljate. Na drugi strani pa zaposlujete. To bi rad
               vaš komentar.</p>
               <p>Zdaj, med novo zaposlenimi so tudi direktorji iz bivših družb v skupini HSE, ki so
               bili predmet različnih preiskav. Tudi nekateri so bili na naši preiskovalni komisiji
               in tudi poziv Računskega sodišča je bil glede teh, pa se ponovno zaposlujejo znotraj
               HSE. Kakšno je vaše mnenje glede tega?</p>
               <p>In zdaj kot zaključek bi vas rad vprašal kakšne rezervne scenarije imate, glede na
               to, da je tudi Vlada zdaj umaknila to prednostno dispečiranje za izpad tega po
               ocenah, ki so bile podane v medijih in tudi s strani nekaterih strokovnjakov, da je
               to na letni ravni neke 25 milijonov, vendar če govorimo od enega evra do treh evrov,
               je to verjetno lahko več. Se pravi kako boste obvladovali ta tveganja, ki so znotraj
               HSE odprta s tem, ko bo to prednostno dispečiranje umaknjeno iz Energetskega zakona?
               Zdaj mogoče, ker smo na tem odboru pa tudi za ministra vprašanje ponovno glede
               energetske strategije oziroma tega dokumenta, ki bi že moral biti na mizah, pa ga še
               vedno niti ta odbor niti Državni zbor ni videl?</p>
            </sp>
            <sp xml:id="SDT7-OZIOIP-nujna-48-2017-03-07.sp13">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Gospod Hanžek, kolega Hanžek, imate besedo.</p>
            </sp>
            <sp xml:id="SDT7-OZIOIP-nujna-48-2017-03-07.sp14">

               <speaker>MATJAŽ HANŽEK (PS ZL):</speaker>

               <p>Hvala lepa predsednik.</p>
               <p>Kolegi pred mano oziroma kolegice in kolega pred mano sta že bolj ali manj povedala
               tiste zahteve, ki bi jih tudi jaz, zato bom krajši. Ampak vseeno moram nekaj svojih
               lastnih mišljenj povedati. Predvsem to vlaganje zakonov, razburjanje javnosti,
               sestavljanje parlamenta in tako naprej, dokazuje, da ne vem, če je katera Vlada zdaj
               bila že tako talentirana za lastno norčevanje, kot je ta. Nekaj daje ven ne da bi se
               prepričali, ker po mojem kako se zakoni delajo, pa ne samo  zakoni, tudi vsaka najmanjša investicija,
               najprej razmišljaš, povprašaš, pogledaš, potem pa nekaj napišeš. Tukaj pa je bilo
               zdaj parkart bilo tako, da je Vlada vrgla nek zakon ali pa osnutek zakona pa tako:
               <q>"Če bo šlo bo, če ne bo pa ne bo, bomo pa umaknili."</q> In ko je cel cirkus nastane v
               javnosti, potem pa na tiskovni konferenci rečejo: <q>"Ah, pa se ne bomo šli, bomo pa
               našli nekaj drugega, neko drugo varianto."</q> Mislim, če Vlada, pa izgleda da bolj ali
               manj pri vseh svojih odločitvah na ta način dela, dela samo katastrofo za to državo.
               Zdaj govorimo, da so sestavili neko komisijo, ki bo ugotovila. Komisija se mora, ali
               pa strokovna komisija, predvsem strokovna, bolj kot komisija, se mora preden Vlada
               sploh nekaj ven da, da razmislijo. Ne najprej dajo, razburijo ljudi, potem pa rečejo:
               <q>"Imamo še neke variante za katere ne vemo,"</q> jaz to ne bom ponavljal, ker sta že
               kolega, kolegica Alenka in kolega Danijel zahtevala te odgovore.</p>
               <p>Druga stvar pa je zelo zanimivo, da ki me spominja na gradnjo Bloka 6 Termoelektrarne
               Šoštanj, da najprej ima TEŠ investicijo v mislih po svojem načrtu, potem pa država to
               vzame. Tako zdaj najprej HSE kakor je Alenka povedala, da že ima to prednosti
               dispečiranja vpisano zdaj pa more pač tudi Vlada pa parlament to potrditi, ker če ne
               bo hudo. Kako si rekla? Ja, tako se je tudi Blok, šesti Blok TEŠ začel leta 2003 – če
               ne bomo zgradili 600 megavatov vam grozi električni mrk. Na kar so se vsi ustrašili
               in rekli: <q>"Fino, 600 megavatov, ki zdaj dela s 450 megavati."</q> Zato, ker nima
               rezervnih delov, ker so rezervne dele umaknili iz pogodbe zato, da so znižali ceno,
               da ni investicija prišla preko dogovorjene in tako naprej. Ne bom tega obnavljal, ker
               vsi to vemo in je ta zgodbica sicer drobiž proti tisti, ampak nadaljevanje iste
               zgodbe, ki se je vlekla takrat.</p>
               <p>Vlada tudi ni razmišljala, da je najbrž, sicer je bilo v medijih zelo na, bi rekel,
               na drobno nekje napisano, da je sodišče zdaj začelo s postopkom korupcijskim,
               kazenskim in tako naprej za nekaj manj kot 300 milijonov evrov pri investiciji v TEŠ
               6. Če bi bil jaz predsednik Vlade ali pa minister, bi rekel: <q>"Čakajte, čakajte, zdaj
               pa res ne bomo dražili ljudi z dodatkom tem, je na sodišču proces proti tem, da so
               nekje izgubili 300 milijonov pri investiciji. Mi bomo pa zdaj ljudi obremenili, pa
               čeprav samo z enim evrom."</q> Čeprav po drugi strani je spet me spominja na to isto
               zgodbo Bloka 6. 600 milijonov, milijardo in pol, tukaj pa en evro ali pa tri evre pa
               potrebujemo 20 milijonov ali pa 60 milijonov. Grozljivo, grozljivo načrtovanje in to
               v tistem delu slovenskega gospodarstva, ki ima najvišje povprečne plače, ki je imelo
               lani po nekih podatkih 100 milijonov dobička. Leta 2015 je bilo, kot imam tukaj
               podatke, 60 milijonov dobička. Istočasno bodo pa od ljudi zahtevali še, sicer res
               samo en evro, ampak tudi en centin je preveč že načelno, ker je to norčevanje iz
               ljudi. Da bom pa… Ne bom ponavljal zahteve, ki tudi jaz hočem, da se ne razčistijo,
               ker sta jih kolegica in kolega že povedala. Bom končal tukaj.</p>
               <p>Hvala.</p>
            </sp>
            <sp xml:id="SDT7-OZIOIP-nujna-48-2017-03-07.sp15">

               <speaker>PREDSEDNIK IGOR ZORČIČ:</speaker>

               <p>Predlagateljica, ste želeli besedo?</p>
            </sp>
            <sp xml:id="SDT7-OZIOIP-nujna-48-2017-03-07.sp16">

               <speaker>MAG. ALENKA BRATUŠEK (PS NP):</speaker>

               <p>Jaz bi samo še enkrat prosila gospoda direktorja HSE za odgovore, ki so bili dani na
               mizo. Javila sem se k besedi že prej, ker mi je ena stvar pa res ušla. To, da zdaj
               SMC in cela Vlada dviguje roke od tega predloga zakona. Ja saj ga nismo predlagali
               mi. Predlagal ga je minister, ki prihaja iz SMC. Se pravi verjetno je preveril kakšna
               je podpora ali kako delate. Verjetno se določene stvari pogovorite. Tako da ne morete
               zdaj nam ali pa na kogarkoli drugega obešati,  da se pogovarjamo o nečem, kar je bil predlog
               ministra Gašperšiča, ki je minister iz kvote, član, SMC. To je dejstvo. Tako da zdaj,
               a druge stranke to podpirajo ali ne, bi se verjetno morali najprej znotraj svoje
               družine zmeniti. Če tega predloga ne bi bilo na mizi, danes ne bi bilo seje, se ne bi
               o tem pogovarjali in to prednostno dispečiranje ne bi bilo vključeno v finančni načrt
               oziroma poslovni načrt družbe HSE.</p>
               <p>Zato res prosim, direktor je z nami, sem mu jaz kot predlagateljica hvaležna, da si
               je vzel čas, ampak zdaj, če je že tukaj, naj nam te stvari pojasni, koliko je
               vključeno tega v finančni načrt, kakšne bodo težave, tako kot je bilo rečeno, ker
               tega ne bo. Zdaj ni več vprašanje ali da ali ne, zdaj je dejstvo da tega ni, se pravi
               smo tam, kjer nastanejo težave, tako je bilo v medijih poročano. Kaj je s temi
               devetnajstimi ljudmi in še in še je odprtih vprašanj.</p>
               <p>Ampak jaz bi zares želela zdaj, če že sedimo za isto mizo, da se te stvari pač
               odprejo tudi oziroma da dobimo odgovore na drugi strani.</p>
            </sp>
            <sp xml:id="SDT7-OZIOIP-nujna-48-2017-03-07.sp17">

               <speaker>PREDSEDNIK IGOR ZORČIČ:</speaker>

               <p>Hvala, kolegica Bratušek.</p>
               <p>Saj jaz vam nisem ničesar očital, da ste kaj narobe naredil s tem, ko naj bi Vlada
               predlagala predlog, ki nima podpore.</p>
               <p>Kolega Dolinšek, potem pa gospod minister pa gospod Skubin. Pa še vi?</p>
            </sp>
            <sp xml:id="SDT7-OZIOIP-nujna-48-2017-03-07.sp18">

               <speaker>MARJAN DOLINŠEK (PS SMC):</speaker>

               <p>Hvala, predsednik.</p>
               <p>Jaz bi, jaz mislim, da je pravda se pogovarjamo, vendar dajmo nekaj tudi razumeti.
               Zdaj povezovat določene stvari, ja lahko se povezujejo, vendar sosled dogodkov se je
               odvil tako, kot se je, ni pa fajn, da prehitevamo določene dogodke, kajti zakon sploh
               ni prispel v Državni zbor. To je eno.</p>
               <p>Drugič, bil je dan v javno obravnavo. Mislim, da to ni nič narobe. Ni bil dan v javno
               obravnavo zaradi 3. člena, ki govori o prednostnem dispečiranju, kajti če smo prvi
               osnutek zakona malo pogledali, so tudi nekateri drugi členi, ki določene stvari, ki
               so pomembne, ki popravljajo določene stvari, med drugim gre pa tudi za uskladitev z
               določenimi evropskimi direktivami in mislim da ni nič narobe. Delamo tako paniko, tak
               halo okoli tega. Dajmo to jemati normalno, kot procedura. Zdaj prvič govorim v svojem
               imenu in pa lahko govorim tudi, si bom dovolil v imenu SMC.</p>
               <p>Veliko smo se o tem pogovarjali in tudi koalicija. Ja, res je. Minister je predlagal
               tudi to možnost, kajti če poznamo sistem CMR, ki je v Nemčiji zelo zelo prisoten. Pri
               nas, če gremo leta nazaj, je bil praktično že tudi opredeljen, pa se je potem
               umaknil. In fajn je, da določeno časovnico, vsaj majčken v grobem vsaj zadnji 2, 3
               leta poznamo, kako se je ta zgodba okrog CMR oziroma tega prednostnega dispečiranja,
               ki daje možnost koriščenja, nič še ni tu de facto, da to bo, ampak daje možnost, ker
               vemo, tudi Evropska komisija mora to dati soglasje, ker je treba priglasit.</p>
               <p>Tako da, jaz bi želel par časovnic tukaj nanizat, in sicer spomnimo se malo nazaj, da
               je Državni zbor v letu 2012 sprejel Zakon o poroštvu za 440 milijonov evrov. To je en
               takšen pomemben podatek, potem se je kmalu po nastopu gospe kolegice, ki je takrat
               prevzela Vlado, gospa Alenka Bratušek in pa takratni minister, ki je stopil na funkcijo za
               infrastrukturo, gospod Samo Omrzel, kmalu po nastopu seznanil o podražitvi
               investicije za 140 milijonov. Kmalu po nastopu te Vlade. Nič, spoštovana gospa
               Bratušek, ne me narobe razumeti nič, ampak ta kronologija, ker namreč ta ima dolgo
               brado. Od leta, nisem šel nazaj, 2006, 2009 nisem šel v tiste čase, ker bi predolgo
               bil potem. Ampak zadnja ta leta pa so pomembna, se pravi, prišlo je do podražitve 140
               milijonov. Minister je seznanil, kmalu po tem so kolegi iz Poslanske skupine SDS
               zahtevali izredni sklic Odbora za infrastrukturo. Na osnovi te informacije in
               zahtevali oziroma predlagali tudi tri sklepe Vladi takratni oziroma priporočila. Samo
               določene inserte bom, tri sklepe oziroma tri priporočila, med drugim tudi to, da se v
               roku 30 dni podrobno predstavijo ekonomska upravičenost investicije in pa možnosti
               scenarijev glede na gibanje tržnih oziroma prodajnih cen električne energije za
               obdobje obratovanja TEŠ 6. To je bilo eno priporočilo. Potem drugo je naj se oceni
               možnost unovčitve poroštva za najeto posojilo v višini 440 milijonov evrov in sicer
               na osnovi predstavitve vpliva spremenjenih razmer, takrat se je začelo govoriti o
               zamiku začetka obratovanja, potem pa tretji sklep, s katerimi, se pravi, naj se
               zagotovi uspešno, učinkovito, ekonomično poslovanje obeh družb, tako premogovnik
               Velenje, kot tudi TEŠ. Glede vezano na zakon o poroštvu, se pravi ukrepe, ki so
               oziroma bi bili potrebni.</p>
               <p>Zdaj, na osnovi teh treh priporočil, ki so bila predlagana na nujni seji Odbora za
               infrastrukturo, so predlagane sklepe takratna Vlada vse zavrnila. Se je pa seznanila
               in naložila med drugim Računskemu sodišču naj preveri revizijo, investicijo v blok 6
               in tako naprej, vendar pojdimo še zdaj malo bliže. V letu 2014, v jeseni so
               predstavniki na Ministrstvu za infrastrukturo opozorili na možnost koriščenja CMR
               mehanizma. Potem v oktobru 2014 je tudi energetska zbornica Slovenije na podlagi
               odločitve upravnega odbora poslala ministru za infrastrukturo pobudo za uvedbo tega
               mehanizma. Potem skupaj z Ministrstvom za finance so se in pa SDH so se stvari
               proučevale, naročile tudi študije in tako naprej in tudi v aprilu 2016, v lanskem
               letu je bilo na tretji izredni seji Ekonomsko-socialnega odbora sprejetih 7 sklepov,
               med drugim tudi predlog za uvajanje tega mehanizma, ki zagotavlja podporo vsem
               proizvajalcem elektrike. Tako, da mislim, da ta stvar ni prišla pred mesecem, dva ali
               tri na  mizo in mislim,
               da je nesmiselno razmišljati, da si je minister nekaj izmislil in tako naprej. Zdaj,
               direktor, jaz tudi upam, da bo podal odgovor direktor HSE v svojem, da je… Če to
               drži, kar predlagateljica trdi, da je v svojem načrtu to tudi predvidel. Pa jaz
               mislim, da tudi to ni nič narobe, če je to predvidel, ker v tem mehanizmu se je dve,
               tri štiri leta že govorilo. Jaz bi tudi predvidel. Zdaj, minister je pa pač prišel s
               to varianto, eno izmed možnosti. Slišali smo na poslansko vprašanje odgovor
               predsednika Vlade, da se vključujejo tudi druge možnosti in končni epilog tega, danes
               se je zgodba zaključila po tej plati. Se pravi, mislim, da iz poročila za javnost je
               jasno. Skupaj z SDH, z gospo Lidijo Glavina, kar je bilo danes na novinarski
               konferenci povedano, da bo v mesecu ali dveh se poiskalo skupaj z energetskimi
               družbami, ki jih ima v portfelju možnosti za zagotovitev druge variante v duhu
               nemotene dobave električne energije, se pravi za varno oskrbo.</p>
               <p>Toliko, hvala.</p>
            </sp>
            <sp xml:id="SDT7-OZIOIP-nujna-48-2017-03-07.sp19">

               <speaker>PREDSEDNIK IGOR ZORČIČ:</speaker>

               <p>Replika, kolega Krivec.</p>
            </sp>
            <sp xml:id="SDT7-OZIOIP-nujna-48-2017-03-07.sp20">

               <speaker>DANIJEL KRIVEC (PS SDS):</speaker>

               <p>Ja, hvala kolegu Dolinšku, da je opozoril na sklepe, ki smo jih predlagali že v
               preteklosti ravno v izogib takšnim situacijam, s katerimi se danes srečujemo. Bi pa
               samo opozoril kolega, da tega ni zavrnila Vlada, ampak odbor Državnega zbora, ker
               predlogi so bili predlagani na odboru tega telesa in zavrnila ga je koalicija, se
               pravi verjetno tudi on, da se to ne realizira.</p>
               <p>Zdaj, vseeno kar se tiče še tega prednostnega dispečiranja in govorjenja o CRM
               mehanizmih in tako naprej. Zdaj, težko je kupiti, da je to edina rešitev v danem
               trenutku, ker je treba ugotavljati, da določeni gospodarski, energetski gospodarski
               subjekti v Republiki Sloveniji, ki so v državni lasti, pa v danem trenutku imajo
               pozitivne poslovne izide. In ne moremo pristati na teorijo in dejstvo in nek ultimat,
               da kadarkoli se nekomu zgodi neka težava, to pokrivajo državljani. Sistem,
               elektroenergetski sitem v Republiki Sloveniji je v večinski državni lasti in če je v
               enem segmentu nek minus, ga lahko pokriva nekdo, ki ima v danem trenutku pozitivne
               poslovne izide in če tega Vlada ne zna skomunicirati, ampak predlaga zakon, ki bo
               obremenil vse državljane, potem ne vem zakaj imamo Vlado in zakaj imamo premoženje v
               javni lasti. Saj so vsi energetski stebri, razen nekaterih v večinski državni lasti.
               Se pravi, da je treba postaviti problem, ga prav identificirati, vključiti vse
               deležnike in najti rešitev najprej znotraj sistema, ne pa elegantno dati novo
               davščino, nov davke in s tem rešiti problem, ki se bo naslednjič spet pojavil. To je
               problem in zato je prav, da je ta seja sklicana.</p>
            </sp>
            <sp xml:id="SDT7-OZIOIP-nujna-48-2017-03-07.sp21">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Predlagateljica.</p>
            </sp>
            <sp xml:id="SDT7-OZIOIP-nujna-48-2017-03-07.sp22">

               <speaker>MAG. ALENKA BRATUŠEK (PS NP):</speaker>

               <p>Ja, pri prvem delu mi je v bistvu kolega že pomagal. Ja, Vlada nima pravice kakorkoli
               zavračati sklepov, ki so predlagani tukaj, se pa kolega verjetno spomni marsikatere
               seje, kjer kar tako na počez, bom rekla zavračajo vse predloge, ki so na mizi.</p>
               <p>Ja, daleč od tega, da je TEŠ 6 problem od danes, problem te Vlade in jaz sem skušala
               danes vso zadevo odpeljati v smer poglejmo kaj bo sedaj. Ampak neprestano se vi
               vračate nazaj kot, da hočete zdaj obrazložiti, da je ta zakon tako slučajno prišel
               ministru pod roke in ne SMC in ne minister in ne nihče s tem prednostnim
               dispečiranjem nima nič. To je predlog ministra, se je podpisal pod predlog, dal ga je
               v javno obravnavo, zdaj lahko pove zakaj si je premislil in to je vse, ampak dajmo
               pogledati od tukaj naprej. Jaz sem na začetku povedala – direktor HSE-ja naj jasno
               pove kako bo to razliko, ki jo ima, vključeno v finančni načrt, pa naj zdaj pove ali
               je to en evro, ali je 60 milijonov. Kako bomo to stvar rešili? Ker kar čez noč si na
               eno idejo, ki jo prej zelo zagovarjaš, premisliti, ni najbolj odgovorno. To je vse in
               zato sem povedala takoj na začetku, da še kako prav, da je danes tale odbor sklican
               in da se o tem pogovarjamo. Ampak, zdaj se vsi vrtite okrog tega… To je tako, zdaj
               smo nekaj probali, pa ni šlo, pa želite to braniti. Poglejmo kako naprej, brez tega,
               ker zdaj očitno, razen, če si boste spet čez noč premislili, očitno tega ne bo. Se
               pravi, če HSE potrebuje rešitev in oni pravijo, da jo potrebujejo, ker bodo sicer
               nastopile, nastale težave. Povejte kako. Ne zdaj… Pustimo zdaj prednostno
               dispečiranje. Če prav razumem, ga ni več, smo ga dali iz mize. Super. Zato sem rekla,
               da je prvi cilj naše zahteve za sklic te seje uresničen. Ni ga več na mizi, ampak
               problemi so pa še vedno tukaj. To je ključ. In dajmo se usmeriti v to in naj nam res
               direktor, zdaj že tretjič ali četrtič prosim, da nam direktor pojasni stvari, ki ga
               sprašujemo. Naj gre za poslovni načrt, naj gre za zaposlene in, večkrat smo slišali,
               to je bila samo ena od variant. Ampak mi poznamo samo to. Vse ostale so za nas,
               ostale, mogoče SMC ve, mogoče minister ve, ampak za vse ostale in za javnost, je to
               vse v megli. Ni predloga. To je bil edini predlog, ki ste ga zagovarjali. Tako, da še
               enkrat, predsednik, jaz prosim, da direktorju HSE, ki je z nami, daste besedo in da
               odgovori na, zame v tem trenutku, ključna vprašanja. Prednostno dispečiranje smo
               uspeli umakniti z mize, o njem se ne pogovarjamo več, ampak zdaj pa naj povejo kako
               bodo to stvar rešili, kako bodo to stvar zaprli. Nisem jaz sestavljala finančnega
               načrta HSE. Tako, da res prosim, da pridemo do teh odgovorov.</p>
            </sp>
            <sp xml:id="SDT7-OZIOIP-nujna-48-2017-03-07.sp23">

               <speaker>PREDSEDNIK IGOR ZORČIČ:</speaker>

               <p>Hvala, kolegica Bratušek. Gospod predsednik uprave je na vrstnem redu, ampak pač
               čakamo, da vsi poveste tisti, ki ste se pred njim uvrstili za razpravo. Tako, da tudi
               on pride na vrsto.</p>
               <p>Najprej bi dal besedo gospodu ministru Gašperšiču, potem je gospod Skubin, potem pa
               gospod Sevčnikar.</p>
            </sp>
            <sp xml:id="SDT7-OZIOIP-nujna-48-2017-03-07.sp24">

               <speaker>DR. PETER GAŠPERŠIČ:</speaker>

               <p>Hvala lepa.</p>
               <p>Jaz bi kljub vsemu še nekaj besed najprej posvetil samemu ukrepu prednostnega
               dispečiranja, kljub temu, da je bil danes umaknjen iz mize oziroma, da ga bomo
               umaknili iz predloga zakona. Zdaj, treba je vedeti, da ta ukrep smo ves čas tudi na
               ministrstvu načrtovali v bistvu kot zadnji ukrep, ki bi ga aktivirali v primeru
               potrebe, da bi tržne razmere in vse tako naprej, to narekovale. Skratka, vse druge
               ukrepe je potrebno prej izvesti, preden bi se ta ukrep aktiviral. In ta predlog tega
               mehanizma, prednostnega dispečiranja je bil v zakonu predlagan, lahko rečemo in
               razumemo tako na nek način na zalogo. Skratka, da ga imamo pripravljenega v kolikor
               bi ga rabili. To je ukrep, ki je tudi ukrep dovoljene pomoči, ki ga Evropska unija in
               Evropska komisija torej dopušča, ga poznajo tudi v drugih državah in smo ga tudi v
               naši državi v energetskem zakonu imeli uzakonjenega do leta 2014 in se je tudi
               uporabljal v primeru Termoelektrarne Trbovlje do takrat, ko je pač ta elektrarna še
               obratovala. Toliko samo v tem konceptu torej tega mehanizma. Torej predlog je bil
               predlagan, da se ta ukrep predvidi, neke vrste na zalogo, kot zadnji ukrep, ki bi ga
               lahko uporabili predno, v kolikor vsi drugi ukrepi, ki morajo biti izvedeni, ne bodo
               zadoščali. Zato tudi ni možno govoriti  in očitati, da bi s tem, ko bi to v zakonu bilo
               uvedeno, da bi že avtomatično se to odrazilo na položnicah. To nikakor ne drži, ampak
               kot rečeno to zdaj ni več predmet današnje debate. Zdaj, ves čas je torej bilo
               predvideno in mišljeno, da bodo pred uvedbo prednostnega dispečiranja izvedeni drugi
               ukrepi, nujni ukrepi, ki bodo zagotavljali, še enkrat vzdržno poslovanje,
               servisiranje obveznosti, stabilno oskrbo z električno energijo. To je bilo… O tem smo
               se začeli, bom rekel prvič pogovarjati že tudi, ko je bil predlog zakona podan,
               preden je šel v javno obravnavo, predstavljen na predstavitvi v koaliciji. Že tam so
               bili, bom rekel podani ti pomisleki, da tak ukrep ne bo doživel podpore. Kot rečeno,
               kasneje tudi sam predsednik Vlade potem dal iniciativo o tej delovni skupini v
               odgovor na poslansko vprašanje je podal ta pričakovanja in skladno s tem je ta
               delovna skupina torej ugotovila, da so ti ukrepi, ki jih je potrebno narediti, so na
               različnih nivojih, na nivoju podjetja, na nivoju skupine, na nivoju panoge kot take,
               če želite, možni nujni in v kolikor bodo izvedeni, obstaja ocena, da torej tega
               dodatnega ukrepa kot na zalogo ne potrebujemo.</p>
               <p>Zdaj, danes govoriti kateri ti ukrepi bodo, jaz ne bi želel. Tudi verjetno predsednik
               uprave najbrž o tem se ne bo želel izrekati zato, ker kljub vsemu je treba tukaj te
               zadeve zelo natančno pripraviti, zato je bil danes tudi predviden ta rok meseca do
               dveh, ko se bodo ti ukrepi natančno strukturirali, ovrednotili, pripravil tudi njihov
               akcijski načrt za realizacijo in dejansko je to stvar, ki se tiče torej
               korporativnega upravljanja, to je naloga, ki jo morajo izvesti uprave podjetij tako
               od nivoja same uprave TEŠ, HSE in tudi Slovenskega državnega holdinga. </p>
               <p>Bilo je tudi vprašanje koliko denarja je torej potrebno zdaj s temi ukrepi
               zagotoviti. Znano je bilo, da v okvirih, kot je prednostno dispečiranje, kot dovoljen
               ukrep bi lahko z njim zagotovili nadomestilo do 25 milijonov evrov na letni ravni, se
               pravi z drugimi ukrepi je treba to nadomestiti. To je najmanj, tovrstno oceno lahko
               danes tukaj podamo in mislim, da je tudi vse to možno zagotoviti, seveda je pa
               potreba koliko tega denarja bo dejansko treba zagotavljati, odvisno od razmer na
               trgu. Te razmere na trgu, kako se bodo v prihodnje gibale, so pa verjetno zelo
               nehvaležno ocenjevati. Neke torej ocene dolgoročne obstajajo, nihče pa seveda ne ve
               kaj se bo dejansko iz tega realiziralo, ampak kot rečeno, te načrte je treba z vso
               skrbnostjo pripraviti in tudi vse te variacije na možnem torej gibanju cen električne
               energije notri upoštevati. Tako, da toliko bi pravzaprav želel danes z moje strani še
               na to temo povedati. Kot rečeno, alternative so in dajmo torej upravam čas, da te
               ukrepe natančno strukturirajo, pripravijo in potem tudi predstavijo v obliki nekega
               izvedbenega načrta. Hvala lepa.</p>
            </sp>
            <sp xml:id="SDT7-OZIOIP-nujna-48-2017-03-07.sp25">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Gospod Skubin, pa če se predstavite za magnetogram.</p>
            </sp>
            <sp xml:id="SDT7-OZIOIP-nujna-48-2017-03-07.sp26">

               <speaker>GORAZD SKUBIN:</speaker>

               <p>Spoštovane poslanke in poslanci, najlepša hvala za priložnost, da tukaj pojasnim
               situacijo s stališča Holdina slovenske elektrarne.</p>
               <p>Jaz bi najprej začel s prednostnim dispečiranjem. Pri nas dispečiranje je kot tako
               eno izmed možnih ukrepov, ki omogoča zanesljivo in varno preskrbo vseh potrošnikov z
               električno energijo v Sloveniji. Take mehanizme praktično imajo skoraj vse države
               članice Evropske unije, razen Slovenije s tem, če ta zakon, predlog tega umaknemo, se
               Slovenija od tukaj zapre možnost pridobivanja sredstev iz tukaj.  Tak primer lahko vidimo, zakaj so
               take klasične elektrarne v obratovanju. Lahko se spomnite januarja, ko smo vsi imeli
               električno energijo, je Termoelektrarna Šoštanj in vse klasične elektrarne obratovale
               stabilno, zagotavljale električno energijo po sorazmerno ugodnih cenah. Za primerjavo
               vam lahko povem, da Nemčija v mesecu januarju, ko je, ki ima na papirju presežek,
               teoretični presežek obnovljivih virov nad celotno porabo v Nemčiji, v januarju
               proizvedla z obnovljivimi viri samo 3 % električne energije. Takrat so stopile vse te
               grde črne klasične elektrarne, ki so zagotavljale, zato da smo imeli v celotni Evropi
               električno energijo. To je kar se tiče enih od teh ukrepov, ki take elektrarne, ki
               so, pa ne bom govoril o Šoštanju, ker se bom kasneje dotaknil njega, pač
               omogočajo.</p>
               <p>HSE kot tak, ker ima pač v svojem portfelju, poleg tega da ima seveda v svojem
               portfelju več kot 50 % obnovljivih virov, tudi klasične vire seveda, prednostno
               dispečiranje podpira kot tako. Ni pripravljavec zakona, vendar ga podpira, ker s tem
               omogoča stabilno in zanesljivo delovanje vseh sistemov in preskrbo z električno
               energijo. Če rečemo, vemo da je pač zaradi dogodkov, povezanih z blokom 6, HSE, bom
               rekel, edino, edina skupina, edino podjetje na področju elektroenergetike v Sloveniji
               znašlo v velikih težavah in je v zadnjih treh letih naredilo ogromno. Lahko povem, da
               je bil sprejet plan prestrukturiranja, finančnega prestrukturiranja, ki je praktično
               na koncu, da smo v teh letih znižali vse stroške, kar se jih je dalo, v višini 181
               milijonov evrov. To predstavlja dobrih 30 %, da seveda rezerve na tem področju tudi
               obstajajo in so vedno z dodatnimi racionalizacijami, z dodatnimi izboljšanji in temu
               smo poslovodstvo, tudi nadzorni svet in vsi ostali zavezani k temu in delujemo v tem,
               vendar pa moram povedat, da v tej fazi smo prišli do take točke, da so nadaljnji
               koraki izredno težki, težavni, ne nemogoči, vendar prinašajo manjše rezultate.</p>
               <p>Kot tako, če povem, da blok 6, blok 6 seveda buri duhove že praktično več kot
               desetletje. In tukaj bi jaz na tej točki ločil dogajanje na bloku 6 na dve smeri. Na
               eno, ki je vezano na investicijo bloka 6 in vsemi težavami, ki potekajo z njim. Na
               tej točki bi jaz povedal to, da stališča poslovodstva HSE, vam zagotavljam, da vsi
               ukrepi, ki so potrebni, za to da potekajo vse aktivnosti, ki bodo pripeljale do
               nadaljnjih aktivnosti na, bom rekel, sodnih in vseh ostalih stvari.</p>
               <p>Druga stvar je pa sam blok 6, ki ga imamo. Imamo ga takega, kakršnega imamo, NIP 5
               ali NIP 6. To je dejstvo, ki smo ga podedovali, tudi ta uprava, ki ga je
               podedovala.</p>
               <p>Kar se tiče, dejstvo je, dejstvo je, da je blok 6 v obratovanju. Prišli smo čez eno
               leto celega obratovanja, stabilnega, zanesljivega, daje dobre rezultate in kot tak je
               nujno potreben za zagotavljanje vseh sistemskih rezerv in vsega v sistemu v
               Sloveniji. Kot tak, seveda pa, mi imamo ta blok in moramo z njim delat. Lahko vam
               zagotovim, da v primeru, če vemo, ne bomo se dotikali investicije, ki je bila taka,
               je drag bil, vendar če ne bi bilo bloka6 , mi januarja ne bi imeli nič v obratovanju,
               ne bloka 4, ne bloka 5 in bi verjetno Slovenija imela velike težave s preskrbo z
               električno energijo.</p>
               <p>Kar se tiče variant bloka 4 in bloka 5, <q>"vejver"</q> je pridobljen za pol leta in ga bomo
               podaljšali, v vsakem primeru je pa nujno zagotoviti čimprejšnjo obnovitev bloka 5, ki
               bo omogočil, da se bo znižala sistemska cena premoga in električne energije. Kar se tiče kadrov.
               Kadri je tako. Navedli ste številko 19 ljudi. 8 teh kadrov je prišlo iz skupine, se
               pravi z uvajanjem korporativnega upravljanja in prenosom določenih aktivnosti na HSE,
               so bili ti iz redukcijo v Šoštanju in ostalih <stage>/ nerazumljivo/</stage> so ti ljudje bili
               preneseni na funkcijo na HSE. 11 je bilo na novo zaposlenih, pri tem jih je 4 odšlo.
               Bilo je samo 7 dodatnih. Pri tem smo, pri teh novih zaposlitvah smo vodilo imeli pri
               postavljanju in krepitvi funkcij, ki so korporativnega značaja, ki prej niso bile na
               voljo. Morate vedeti, da HSE je bil sestavljen pod holding, ki je nadaljeval s
               posameznimi firmami. To pa zdaj hočemo skupaj združiti in funkcije peljati z ene
               točke. Korporativna varnost, korporativno obnašanje in predvsem na stališču
               trgovanja. Dodali smo določene ukrepe na analitiki in na samem obvladovanju tveganj,
               kar nam bo omogočalo bistveno boljše poslovanje v prihodnosti.</p>
               <p>Toliko bi jaz imel.</p>
            </sp>
            <sp xml:id="SDT7-OZIOIP-nujna-48-2017-03-07.sp27">

               <speaker>PREDSEDNIK IGOR ZORČIČ:</speaker>

               <p>Predlagateljica imate besedo, potem pa še gospod Sevčnikar naprej.</p>
            </sp>
            <sp xml:id="SDT7-OZIOIP-nujna-48-2017-03-07.sp28">

               <speaker>MAG. ALENKA BRATUŠEK (PS NP):</speaker>

               <p>Ja, gospod direktor. Na ključno vprašanje niste odgovorili. To je ali in koliko,
               zneskovno prednostnega dispečiranja imate vključeno v finančni načrt in tukaj tudi
               ministra sprašujem, če kaj ve o tem. Upam da ve. Ali ne ve? Ker glede na to, da
               pravijo, mediji so poročali. Zato sprašujem, direktorja imamo tukaj pa tudi a ni
               odgovoril na to, da so zneski višina, ne vem, naj povedo, iz naslova prednostnega
               dispečiranja, kljub temu, da še ni bil uzakonjen, vključeni v poslovni načrt in v
               finančni načrt HSE. Ne se zdaj sprenevedati. Očitno so tržne razmere v 2017 že
               takšne. Saj nismo tega mi naredili. Saj nisem jaz tega napisala. HSE, direktor, ki je
               bil na vašo željo imenovan za predsednika uprave HSE. Tako da, dajmo reči bobu bob in
               govorimo direktno. Hvala za tistih novih 7 zaposlenih. Bo zanimivo pogledati njihove
               reference iz preteklosti. Zdaj če jaz tudi iz medijev samo na žalost vemo, da gre za
               neko prerekanje znotraj HSE, katera struja bo prevladala ali bo ta koncept ali bo
               drugačen koncept. Ampak važno, da ste vi te nove, ki bodo delali po novem, čeprav še
               ne vemo ali bodo delali po novem, ker koncept še ni potrjen, važno, da ste to
               zaposlil. Ampak to je vaša odgovornost in boste vi za to v nadaljevanju odgovarjali.
               Jaz pa res želim vedeti koliko prednostnega dispečiranja v evrih je v vaš poslovni
               načrt za leto 2017 vključenih. Saj to ni skrivnost verjetno? Mislim, ali je to tako
               težko povedati? In ne sprenevedajte se in minister tukaj telovadi okoli na okoli kako
               je to ena izmed možnosti, zadnja možnost. Očitno smo že tako daleč, da je ta bila
               upoštevana. In še bolj zanimivo, tukaj gre pa zdaj za resno vprašanje, da bi
               prednostno, prednostno dispečiranje, tako kot ga imajo vse Evropske države, je rekel
               gospod direktor, zagotovilo stabilno in zanesljivo preskrbo z električno energijo.
               Ali to pomeni, glede na to, da gre za umik tega, da Slovenija ne bo imela stabilne in
               zanesljive preskrbe z električno energijo? Če reče to direktor HSE, ki je odgovoren
               za energetski sistem v Sloveniji, potem nas to lahko resno skrbi in če minister
               sprejema odločitve tako čez noč na <q>"horuk"</q>, potem nas res lahko resno skrbi. Ampak
               jaz sem razumela, da ste na sestanku to dogovorili, ne da nas mora zdaj to, da ste
               prednostno dispečiranje dali z mize skrbeti, ker sta ogrožena stabilnost in
               zanesljivost preskrbe z električno energijo. Ne vem, plan b. Zdaj je  moderno govoriti o planu
               b. Zdaj se mi ta situacija zdi zelo podobna situaciji s Cimosom. Minister je pred
               enim tednom govoril: <q>"Ne skrbite, vse je pod kontrolo. Kupec, vse bomo naredili kot
               je treba. Kaj delate paniko."</q> In tako vi danes govorite. Kaj delate paniko. Nekaj smo
               sicer predlagali. Bila je neumnost. Zdaj smo jo umaknili. Ampak direktor nam tukaj
               govori nekaj drugega. Mislim, res imamo malo kaotično situacijo. Ob tem, da na
               ključno moje vprašanje, s tem sem tudi začela, s tem sem tudi začela sejo – koliko
               tega prednostnega dispečiranja je vključenega v poslovni in finančni načrt HSE. Ne
               bom spraševala kje vam podlaga za to, ker je nimate. Ampak rekli ste, da brez tega
               bodo težave in mislim, da je prav, da se te stvari pojasnijo.</p>
            </sp>
            <sp xml:id="SDT7-OZIOIP-nujna-48-2017-03-07.sp29">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Besedo ima gospod Sevčnikar. Če se predstavite za magnetogram.</p>
            </sp>
            <sp xml:id="SDT7-OZIOIP-nujna-48-2017-03-07.sp30">

               <speaker>BRANKO SEVČNIKAR:</speaker>

               <p>Ja, hvala za besedo. Hvala lepa gospod predsednik za povabilo na današnji sklic.
               Čeprav moram priznati, da sem zdaj malo zbegan, ker tukaj na sklicu piše, da se bomo
               pogovarjali o pokrivanju izgub za Blok 6. Jaz sem si pripravil kar neko analizo zakaj
               ta izguba obstaja.</p>
            </sp>
            <sp xml:id="SDT7-OZIOIP-nujna-48-2017-03-07.sp31">

               <speaker>PREDSEDNIK IGOR ZORČIČ:</speaker>

               <p>Gospod Sevčnikar, samo če poveste od kod prihajate.</p>
            </sp>
            <sp xml:id="SDT7-OZIOIP-nujna-48-2017-03-07.sp32">

               <speaker>BRANKO SEVČNIKAR:</speaker>

               <p>Aha iz…</p>
            </sp>
            <sp xml:id="SDT7-OZIOIP-nujna-48-2017-03-07.sp33">

               <speaker>PREDSEDNIK IGOR ZORČIČ:</speaker>

               <p>Za magnetogram to potrebujemo.</p>
            </sp>
            <sp xml:id="SDT7-OZIOIP-nujna-48-2017-03-07.sp34">

               <speaker>BRANKO SEVČNIKAR:</speaker>

               <p>Ja, Sindikat delavcev energetike.</p>
            </sp>
            <sp xml:id="SDT7-OZIOIP-nujna-48-2017-03-07.sp35">

               <speaker>PREDSEDNIK IGOR ZORČIČ:</speaker>

               <p>Tako ja, hvala.</p>
            </sp>
            <sp xml:id="SDT7-OZIOIP-nujna-48-2017-03-07.sp36">

               <speaker>BRANKO SEVČNIKAR:</speaker>

               <p>Se opravičujem.</p>
               <p>Zdaj pa govorimo o prednostnem dispečiranju in jaz tukaj vidim, da ta in podobni
               ukrepi so neki ukrepi, ki bi morali biti v resni razpravi tako na Vladi kot tudi na
               takšnih odborih kot je Odbor za infrastrukturo, kajti to je ukrep stabilne energetske
               oskrbe. Povsod v svetu, povsod v Evropi in tam k takim razpravam pristopajo malo
               drugače kot tukaj pri nas, ki se vleče neka povezava z nekaterimi zgodbami. Mislim,
               da je to naloga vseh vas poslancev, da takšno, bom rekel, stabilno poslovno okolje v
               katerem naj bi slovenska proizvodnja delovala, naj bi bilo nekako enako kot je recimo
               v nam primerljivih evropskih državah, v Avstriji, Nemčiji in pa tam kjer nas
               posiljujejo z neko energijo iz obnovljivih virov. Me pa, sem pa vesel, da gospo
               Bratušek, bom rekel, skrbi kako ta davkoplačevalski denar, kajti takrat, ko je
               sanirala banke, je ni tako skrbelo. Tako da tukaj je kar, bom rekel zelo bom rekel
               napačna konsekvenca oziroma povezava. Mogoče je pa to v povezavi, mogoče je pa to v
               povezavi vaše vprašanje, da vam kdo piše, ki je iz teh energetskih krogov, ki mu, ki
               ga mogoče skrbi ali pa bi zelo rad, da bi slovenske proizvodnje bilo čim manj. Očitno
               so tudi takšni. Vsaj jaz tako povezujem s tem.</p>
               <p>Bi pa še mogoče gospodu Hanžku na temo, ki je pač rekel, da so neke nadpovprečne
               plače v… Gospod Hanžek je ljudski človek, bo vedel in jaz bi ga povabil en dan, da bi
               šel z menoj, da greva v premogovnik v Velenju, v jamo, da greva v nuklearko en dan
               osem ur, da sva tam in pa da greva tudi k enemu monterju distribucije, potem se pa
               lahko pogovarjamo o tem kdo ima kakšne plače po tem. Tako da, tukaj jaz ne bi kar
               počez in po dolgem udrihal z nekimi mnenji, ki ne držijo, tako kot je bilo tudi
               predstavljeno. Jaz mislim, da je naloga vseh nas, vas, mi smo tudi že v Sindikatov
               delavcev energetike, že mislim, da od leta 2010, 2011 opozarjali na to kar prihaja
               pri tem odprtem energetskem trgu na katerem Slovenija trenutno je odprta 100 %, kaj
               prihaja, kakšne težave bodo proizvodnje družbe se srečevale z njimi. Ne samo TEŠ, vse
               ostale proizvodnje družbe so na istem nivoju ali pa prihaja na isti nivo. Tako da jaz
               tukaj bi pričakoval nek odgovor na razpravo okoli teh, bom rekel, tako oblikovanje
               poslovnega modela v katerem slovenska proizvodnja lahko delovala, proizvodnja
               električne energije. Ker to je pač zdaj elektrarna se enači tisto in ta ki je tudi
               evropski model s pekarno ali pa čem drugim. Tako da tukaj moramo tudi enako
               razmišljati. Če pa nekdo smatra, da pač ne rabimo takšne vrste proizvodnje, potem pa
               je treba pač jasno povedati in tudi  narediti ustrezne ukrepe v to smer, da bo Slovenija potem
               imela zanesljivo oskrbo iz nekih drugih virov.</p>
               <p>Hvala.</p>
            </sp>
            <sp xml:id="SDT7-OZIOIP-nujna-48-2017-03-07.sp37">

               <speaker>PREDSEDNIK IGOR ZORČIČ:</speaker>

               <p>Kolega Krivec, ste želeli besedo ali replika?</p>
            </sp>
            <sp xml:id="SDT7-OZIOIP-nujna-48-2017-03-07.sp38">

               <speaker>DANIJEL KRIVEC (PS SDS):</speaker>

               <p>Razprava.</p>
            </sp>
            <sp xml:id="SDT7-OZIOIP-nujna-48-2017-03-07.sp39">

               <speaker>PREDSEDNIK IGOR ZORČIČ:</speaker>

               <p>Razprava. Ok.</p>
            </sp>
            <sp xml:id="SDT7-OZIOIP-nujna-48-2017-03-07.sp40">

               <speaker>DANIJEL KRIVEC (PS SDS):</speaker>

               <p>Ja, hvala za besedo. Čeprav mislim, da se kolega Hanžek javlja že nekaj več časa kot
               jaz. Ampak vseeno.</p>
            </sp>
            <sp xml:id="SDT7-OZIOIP-nujna-48-2017-03-07.sp41">

               <speaker>PREDSEDNIK IGOR ZORČIČ:</speaker>

               <p>…<stage>/ ni vključen/</stage> saj lahko odstopite…</p>
            </sp>
            <sp xml:id="SDT7-OZIOIP-nujna-48-2017-03-07.sp42">

               <speaker>DANIJEL KRIVEC (PS SDS):</speaker>

               <p>Ne, ne, ne, hvala za besedo. Samo, hvala za te odgovore s strani predstavnikov
               ministrstva in HSE pa tudi ta zadnja razprava gospoda Sevčnikarja je bila zelo
               zanimiva. Zdaj na koncu bodo vse poslanci krivi zato, da energetika ne funkcionira.
               Tako je zadeva izgledala. In še nisem doživel, da bi nek gost s poslancem polemiziral
               v smislu neke druge vsebine, ne pa tistega, zaradi česar sedimo na tem odboru. Pa
               mogoče, da ne bo mene napadel, da nisem poznavalec ali pa pojma nimam o energetiki,
               izhajam iz energetike in za magnetogram, podprl sem poroštveni zakon, da me ne bo kdo
               napadel, da sem zdaj pa kontra ali karkoli. Ampak to pa kar zdaj slišim s strani
               energetskih krogov oziroma ljudi, ki delajo v energetiki, me pa zelo skrbi. Take
               pavšalne ocene in odgovori, nisem tega pričakoval. Gospod Skubin ni praktično
               odgovoril na nobeno vprašanje. Zelo jasno je kolegica vprašala kaj pomeni ta izpad
               zaradi prednostnega dispečiranja. Če tega ne zna odgovoriti, potem smo res na težki
               situaciji. Tudi glede mojega vprašanja kaj je s temi zaposlenimi, ki so v postopkih,
               ni nič odgovoril. Tudi glede mojega vprašanja ali so bili kakšni pritiski glede tega
               in posredovanja kdo mora kje biti zaposlen, kdo se mora premestiti na višje delovno
               mesto iz teh svojih družb in tako naprej. Nič odgovora. Vprašal sem kateri rezervni
               scenarij imajo pripravljen. Jaz sem tudi bil v poslovodstvu, bil sem župan, vedno
               obstaja še nek, vsi govorimo o planu b, upam, da kolega ne bo zameril, ker sem ga
               prej tako spravil v zadrego, da je mogoče on povabljen zato, da vam reši situacijo.
               Ampak glede na vaše odgovore, se ne bi čudil, da se zgodi nekaj podobnega. Ker niti
               ne veste kaj od danes na jutri. Vse to ste že pričakovali en mesec od kar se je
               zadeva začela v medijih rolati, da bo ta zadeva nesprejemljiva za večino Vlade,
               poslancev, pa nenazadnje državljanov. In istočasno govorite o tem, da so neki viški
               znotraj sistema, po drugi strani pa predlagate take davščine. In lepo znate povedati
               koliko je bilo v Nemčiji zaradi obnovljivih virov proizvodnja samo 3 %. Zanima me
               koliko je bilo v Sloveniji v januarju, glede na to, da imamo tudi mi inštalirano
               ogromno, bi rekel, moč, nimamo pa energije iz teh obnovljivih virov. In jaz se tukaj
               vsaj v tem delu lahko z vami strinjam. Vendar pa bi vseeno rad odgovore na tisto kar
               smo postavili kot vprašanje. Tudi glede Bloka 4 in Bloka 5 glede teh wiverjev, ki so
               zdaj bili postavljeni in glede teh rokov, ki ste jih vi obljubili ob nastopu za Blok
               5, da bo v bistvu ta zadeva zaključena 2017, zdaj pa se pojavljajo informacije, da bo
               Blok 5 na voljo šele 2018, 2019 v tem sklopu. Tako da stvari niso tako enostavne. In
               res tudi mene zanima ali je sistem še stabilen, ker vi govorite o tem, da če tega ne
               bo, bo vprašanje stabilnost energetskega sistema. Jaz to dvomim, ker vem kako to
               funkcionira. Ampak tako z lahkoto govoriti na javnih sejah o nestabilnosti pa
               stabilnosti sistema, jaz ne vem, ali vas niso na teh izobraževanjih glede PR nič
               podučili. Ali je bil en primer enega, bom rekel, vodje ali direktorja, saj ne vem
               kakšen naziv je imel, neke agencije, ni bil zadosten primer, da se v javnosti in na
               javnih sejah pa ne govori neumnosti. Ker to so neumnosti. In zdaj vas bom vprašal,
               ker odgovor je tudi bil, da je Termoelektrarna Šoštanj, Blok 6, nujen za sekundarno
               regulacijo. Vsi vemo kaj to pomeni. Ampak zdaj mi pa povejte, če se Blok 6 ustavi,
               sekundarne regulacije ne bomo imeli v Sloveniji. Kako je bila pa prej zagotovljena
               preden je bil zgrajen? Zato ne s takimi argumenti, ki tehnično in strokovno ne pijejo
               vode, plašiti ljudi in zavajati poslancev. Tukaj govorimo o nekih ekonomski logiki, o
               nekem ukrepu, ki z vidika ekonomije zdaj ne bo imel nekega nadaljnjega, bom rekel,
               koraka. Govorite o 25 milijonih kar je za energetski sistem Slovenije  res malenkost in res bi
               rad slišal, sigurno, zdaj ministra ne bom izzival, ampak vas. Vi se v energetskem
               sistemu znotraj vaših družb ves čas pogovarjate kako finančno situacijo rešiti. In
               verjetno ste delali tudi scenarij kaj če ta zakon ne bo šel skozi, pa tudi vedeli
               ste, da če je javna obravnava zdaj preden gre skozi parlamentarno proceduro, lahko
               pride v veljavo, ne vem, šele drugo leto ali pa niti ne. Se pravi da imate scenarij b
               in ne potrebujete plana b zato, da vam to pove. Tako da na taka vprašanja, ki jih
               poslanci postavljamo, bi bilo pa korektno, da odgovorite. Vsaj zato, da naslednjič,
               ko bo sindikalist rekel, da smo odgovorni, bomo vsaj vedeli o čem smo odločali. In
               določene relevantne podatke, glede na to, da bomo v nadaljevanju verjetno še kakšen
               zakon sprejemali tudi na področju energetike, pa tudi na področju okolja in tako
               naprej, je pa le korektno, da se jih poda in da se jasno predstavi situacijo, ki je
               lahko otežena, ni pa nikakor ne črna tako kot jo nekdo skuša prikazati in skozi to
               izpeljati nek ukrep, ki bo pač pobral en denar s strani davkoplačevalcev in znotraj
               energetskih sistemov oziroma znotraj posameznih družb ustvarjal nek profit, če sem
               čisto direkten. Tako da najprej je potrebno počistiti pred svojim pragom in znotraj
               teh družb, na katere pa ima vpliv država in Vlada in ministrstvo. In naj predlaga
               ministrstvo nek zakon, ki bo naložil enemu stebru, da financira izgubo v drugem. Nima
               nobenih težav, verjetno tudi koalicija ne. Ne pa govoriti o tem, da se bo energetski
               sistem sesul, da sekundarna regulacija ne bo funkcionirala, če te zadeve ne bomo v
               Državnem zboru ali pa poslanci pokrili in bomo mi krivi za nekaj. Tako da prosim za
               odgovore, tudi glede teh zaposlenih, ker niso tako enostavne zadeve. Hčerinske družbe
               preseljujete v racionalizacije in v bi reku zniževanje zaposlenih pa še druge
               pritiske doživljajo. Vi pa na HSE pridete v desetih letih od kar je bilo ustanovljeno
               iz 30 na zdaj mislim, da jih je že 130 in v šestih mesecih, kot ste povedal, sicer z
               nekimi prerazporeditvami, ampak še vedno je 7 novih glede na sistemsko ukrepanje v
               hčerinskih družbah, kjer se odpušča, bi človek pričakoval, da se tudi na HSE kdo
               odpusti. In še eno vprašanje, ali do vašega prihoda ni bilo korporativnega
               upravljanja? Ker s tem vsi opletate na veliko. Veste kaj je ZKP? Zdrava kmečka pamet.
               Upam, da tudi to uporabljate.</p>
            </sp>
            <sp xml:id="SDT7-OZIOIP-nujna-48-2017-03-07.sp43">

               <speaker>PREDSEDNIK IGOR ZORČIČ:</speaker>

               <p>Jaz bi prosil, da se vzdržimo takih komentarjev kolega Krivec.</p>
               <p>Kolega Hanžek ima besedo.</p>
            </sp>
            <sp xml:id="SDT7-OZIOIP-nujna-48-2017-03-07.sp44">

               <speaker>MATJAŽ HANŽEK (PS ZL):</speaker>

               <p>Hvala lepa predsednik.</p>
               <p>Tudi jaz sem se oglasil zaradi tega, ker bi, sicer res nisem bil jaz tisti, ki sem
               zahteval našteval kaj naj mi odgovorijo ampak sem se samo pridružil kolegoma in nisem
               bolj ali manj dobil nobenega odgovora, če pa so že odgovori, so pa zavajajoči.
               Predvsem pa seveda to kar je že kolega Krivec ugotovil, malo… Strašijo nas. To je ta
               zgodba, ki je vedno. Ko govorimo, da se nekaj dela neracionalno, da se zapravlja
               denar, da se razburja ljudi, se začne pogovarjati če ne bi bilo Bloka 6, bi mi takrat
               bili brez elektrike. Oprostite, mi se o tem ne pogovarjamo. Mi smo vprašali kaj so
               drugi ukrepi, ko ste umaknili prednostno dispečiranje in prav zanimiv je ta odgovor
               bil. Čeprav je bilo rečeno, da pride prednostno dispečiranje šele na koncu, na koncu,
               na koncu na vrsto, kar sem jaz pričakoval, da imate druge ukrepe bolj dodelane. Jih
               pa drugih ukrepov ne poveste, ampak boste rekli, ste rekli: <q>"Zdaj bomo dodelali."</q> Jaz
               sem pa razmišljal tisto kar pride na koncu je najmanj dodelano, tisto kar pa je pa
               prvi na vrsti pride, bi moral biti pa že dodelan. Pa govorite: <q>"Ne moremo ga
               povedati, ker ga bomo sedaj doštudirali."</q> Oprostite. Zame je to malo, ne bom
               komentiral. Ampak nekdo me poskuša vleči za nos, me pa ne bo. Ko pa hočemo konkretno
               kaj vedeti, pa seveda takoj grožnje: <q>"Če ne bomo Blok 6 zgradili, bo električni mrk."</q>
               Če vprašamo kaj je prednostno dispečiranje: <q>"ne bo sekundarne regulacije"</q> in tako
               naprej. In kako je bil krasno. Nihče ne govori o Bloku 6, da je ampak je bil 300 do
               500 milijonov dražji. Ne pogovarjamo se o tem, če že vi  začenjate o bloku 6.</p>
               <p>Nikoli nisem rekel, da morajo rudarji dobiti male plače. Mislim, da imajo še premale.
               Ampak po drugi strani, rečemo, če smo bolj konkretni, poslovni izid, čisti poslovni
               izid distributerjev v državni lasti elektrike leta 2015 zneslo 67 milijonov,
               lanskoletni še ni dokončan, pa pravijo, da bo približno še sto milijonov. Kaj če bi
               tukaj malo razmišljali med proizvajalci in distributerji, recimo iskali, bom rekel,
               rezervo, tako da, dam en, jaz kot, sicer nisem kot kolega Danijel strokovnjak,
               energetik, ampak en laičen predlog, ki bi nadomestil. Samo to, tudi jaz še enkrat
               rečem, rad bi zvedel, da ima Vlada pa ministrstvo pa HSE kaj več v rokavu, kot,
               dajmo, dajmo prednosti z dispečiranjem, če ne bo šlo, bomo pa pol kaj, ko, saj mogoče
               pa ne bojo poslanci, pa kdo drug, preveč pozorni, pa bojo odkljukali. Hvala lepa.</p>
            </sp>
            <sp xml:id="SDT7-OZIOIP-nujna-48-2017-03-07.sp45">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Gospod Tkalec, imate besedo.</p>
            </sp>
            <sp xml:id="SDT7-OZIOIP-nujna-48-2017-03-07.sp46">

               <speaker>DR. TOMISLAV TKALEC:</speaker>

               <p>Hvala za besedo, še enkrat.</p>
               <p>Malo bi se vrnil k številkam, omenjena je bila Nemčija, da je bila proizvodnja iz
               obnovljivih virov januarja 2017 zgolj 3 %. To absolutno ne drži. Proizvodnja iz
               obnovljivih virov je bila tudi v Nemčiji več kot 25 % januarja 2017. Lahko vam potem
               tudi graf pokažem.</p>
               <p>Zdaj, kar se pa samega minusa pri TEŠ 6 tiče, ne vem zakaj se delamo, da je to neko
               presenečenje, ko pa se je že od začetka vedlo, da bo TEŠ 6 delal minus. V društvu
               Fokus smo naročili dve neodvisni študiji pri inštituciji CE Delft iz Nizozemske,
               takrat še za NIP 4 in NIP 5, ki je pokazala, da niti, torej da donosnost projekta ne
               bo takšna kot je in da bo v bistvu projekt delal minus. Torej, vedelo se je od
               začetka. Ti obe dve študiji sta bili poslani vsem ključnim akterjem. Torej, zavestno
               se je šlo v projekt, kljub temu, da se je vedelo, da bo ustvarjal minus. Vsi ključni
               akterji, ki so podpirali projekt TEŠ 6, so vedeli za ta dejstva in da bo prišlo do te
               situacije.</p>
               <p>Zdaj, meni se zdi nekoliko perverzno vse skupaj, da se gre tako daleč, da se te
               napačne odločitve, ki se ve kdo jih je sprejel, da se prenašajo na pleča vseh
               volivcev in pa seveda vseh končnih odjemalcev, ki niso bili krivi za to, da se je šlo
               v to investicijo. Zato ker so bile tudi druge možnost na voljo. In v vsakem primeru
               je treba najti sredstva znotraj podjetja oziroma znotraj skupine same, da se pač
               pokrije ta minus, ker to prevalit na pleča vseh končnih odjemalcev ni smiselno, ni
               potrebno in tudi ni zaželeno. Hvala.</p>
            </sp>
            <sp xml:id="SDT7-OZIOIP-nujna-48-2017-03-07.sp47">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Kolega Lah, imate besedo.</p>
            </sp>
            <sp xml:id="SDT7-OZIOIP-nujna-48-2017-03-07.sp48">

               <speaker>ZVONKO LAH (PS NSi):</speaker>

               <p>Hvala lepa predsednik.</p>
               <p>Jaz sem namenoma čakal, da bom dobil odgovor, koliko je HSE v svojem finančnem načrtu
               imel vključeno noter denarje iz tega zakona, pa nismo še dobili tega odgovora. In
               seveda potem se odpirajo tudi vprašanja, kakšna je bila pravna podlaga za to, če je
               zakon bil šele v javni obravnavi. Jaz bi želel ta odgovor. Pa očitno ga danes ne bomo
               dobili. Ali pa naj povedo, da to ni res, ker se mi zdi neodgovorno tako delo.</p>
               <p>To kar smo slišali od gospoda Skubina, da če ne bo nekaj podobnega sprejeto, da ne bo
               stabilna oskrba z električno energijo, iz tega naprej se mi takoj pojavlja odgovor.
               Odkar ima ta Vlada in SMC v lasti energetiko, se nam obetajo redukcije, ker ne bo
               stabilne oskrbe, če ne bo tega zakona. Tako sem, jaz naprej nadaljujem tisto, kar smo
               tukaj poslušali.  Zdaj,
               najprej vlada predlaga zakon, ga da v javno obravnavo, potem gre državni sekretar
               povedat na televizijo povedati kaj nameravajo. In na osnovi tega pride do reakcije
               medijev in vseh ostalih in civilne družbe. In potem tukaj predsednik odbora, član
               SMC-ja od koder je tudi minister, pravi, nikoli SMC ni podpiral tega zakona. Čakajte
               malo <stage>/ oglašanje iz dvorane /</stage> Tako je bilo rečeno. In nobena stranka, ga ni
               podpirala. Ja, zakaj ste prišli potem s tem zakonom ven? To se pravi, poskusili ste,
               če bodo državljani pripravljeni, da se jih striže kot ovce, bomo šli naprej, bomo
               sprejeli bianco zakon, bianco naročilnico bomo dali v parlamentu. Ministru, da v
               potrebi to sprejme uredbo in določi koliko bodo davkoplačevalci plačevali <q>"zafurano"</q>
               investicijo. Tako si jaz to razlagam. Čisti po domače, po ZKP-ju. Povejte, če nimam
               prav. In kot, da je brez veze ta seja odbora. Jaz mislim, da ne. In zgolj slučajno,
               danes je bil dogovor med akterji, da se to umakne, ko je bila sklicana seja tega
               odbora. Čakajte no. Jaz sem tukaj deveto leta. Gospodje SMC-ja, boste rabili še
               kakšen mandat, da boste prepričali kvoto. Drugače pridite ven. In tukaj še potem
               predstavnik sindikate začne poučevati nas poslance, kot da smo vsi prišli iz nekega
               FDV-ja, ali ne vem od kod. Tukaj, kolega je iz energetike. Prav iz te stroke. Glejte,
               na ta način vi svoje delavce tam na energetike. S tem, ko ste določili kolikšna bo
               cena premoga v TEŠ-u, ste se odločili, da bodo rudarji na minimalcu. Takrat bi bili
               glasni, pa bi rekli, ne bo 2,25 evra, ampak 3,25. Pa bi imeli tukaj notri tudi
               dostojne plače. Takrat bi se brigali za svoje rudarje ne pa sedaj. Sedaj pa, tako kot
               je rekel predstavnik Plana B, na koncu ste pa še toliko drzni, da bomo zakon sprejeli
               kako bodo davkoplačevalci, vsi državljani, volivci plačevali to investicijo, ker ni
               rentabilna. Pa vsak otrok, jaz sem zdaj dodatno prišel v to komisijo in ko malo
               prebiram to gradivo, pa tudi ta komisija je brez veze, to bi lahko v enem tednu
               določili tako le je in pika. Če je politika za to, da se tiste <q>"štrafa"</q>, se jih
               <q>"štrafa"</q>, če ne pa gremo naprej, kaj bolj pametnega delati. Vemo pa, tako kot je
               gospod Hanžek povedal, midva se redko strinjava pri razpravah, ampak tokrat potrdim
               vse tako, kot je rekel. Dajmo iskati kje drugje vzroke pa tiste policije oziroma
               organi pregona čim prej najdejo tiste za tistih 300 milijonov. Pa bo drugače
               izgledalo. Drugače pa mislim, da se tudi še kakšna seja bo tudi obravnavala to
               problematiko in upam, da bo tudi kakšen epilog na koncu, ker bi moral biti, ker
               očitno gremo še v en drug projekt. Smo tik pred temu. Približno enake teže in na enak
               oziroma podoben način. Tako da, Gospod minister, gospod direktor jaz bi tudi prosil
               odgovor, ali je v poslovnem načrtu oziroma finančnem načrtu HSE, so sredstva iz tega
               zakona, ko naj bi bil sprejet? In koliko? Ne bom vprašal, če je bila pravna podlaga,
               ker to že sam vem in vsak otrok ve, da ni bila.</p>
            </sp>
            <sp xml:id="SDT7-OZIOIP-nujna-48-2017-03-07.sp49">

               <speaker>PREDSEDNIK IGOR ZORČIČ:</speaker>

               <p>Hvala. Kolega Lah, se bom najprej jaz odzval.</p>
               <p>Vi ste mene narobe razumeli. Jaz sem rekle, da v poslanski skupini ni bilo te
               podpore. Me pa preseneča vaša razprava. Glejte, vi ste bili član poslanske skupine,
               ki je bila na oblasti v ključnih trenutkih. Kolega Krivec sam pove, da je potrdil
               poroštveni zakon, ki bo lahko v končni fazi bremenil tudi vse  davkoplačevalce. In zdaj se tukaj
               sprenevedate češ zdaj je pa vsega kriv minister SMC, ker poskuša rešiti to, kar ste
               vi zakuhali. To je sprenevedajoče, glejte, da vas ni sram. Bili ste, imeli ste škarje
               in platno v rokah takrat, ko se je TEŠ 6 zgradil, ko ste imeli vizijo energetske
               Slovenije v prihodnosti, ki je ni imela nobena država, ko so vsi že šli, prehajali na
               obnovljive vire energije. In me preseneča razprava v tem smislu, češ zdaj ste pa vi
               krivi za to, kar je nastalo. Glejte, točno to govorite. Dajte se poslušati. Dejstvo
               je, da je ta poskus in tako jaz gospoda in ministra in Sevčnikarja<stage>(?)</stage> in nenazadnje
               tudi upravo, da je to poskus nekega reševanja zavožene investicije. Zdaj, vprašanje
               je, jaz se tukaj mogoče strinjam s kolegom Krivcem, da nimamo dosti odgovorov na
               vprašanja. Meni je pa žal, da niste vseh teh odgovorov terjali takrat, ko ste
               potrdili zakon o poroštvu. Glejte, očitno jih niste, ker če bi, ga mogoče ne bi. In
               mogoče je res na mestu ta razprava, da dobimo te odgovore. Zdaj, res je, da se ta
               razprava, kar se tiče poslovanja same družbe, ki je v državni lasti meša tudi z
               pristojnostmi Odbora za finance, pa dela, bom rekel, SDH in podobno. Pa vendarle,
               vprašanja so zanimiva, ampak na njih odgovarja deloma tudi to naše stališče, da tega,
               recimo temu davka ne bomo uvajali. Tako da, jaz predlagam, da vendarle imate toliko
               samorefleksije pa pogledate, kaj ste v tej zadevi naredili do sedaj.</p>
               <p>Hvala lepa.</p>
               <p>Replika, Lah. Ne. Razpravo imate. Nima te replike. <stage>/ oglašanje iz dvorane /</stage> To je
               bila moja replika na kolega Laha. <stage>/ oglašanje iz dvorane /</stage> Saj boste kmalu na vrsti.
               Razpravo imate, kolega Sevčnikar.</p>
            </sp>
            <sp xml:id="SDT7-OZIOIP-nujna-48-2017-03-07.sp50">

               <speaker>BRANKO SEVČNIKAR:</speaker>

               <p>Ja. Jaz bi se samo opravičil, če je moja razprava zvenela kot, da bi koga želel učiti
               pameti. Mislim, da ni to moja naloga, pač pa sem samo prenesel izkušnje, ki so
               botrovale odprtju trga v drugih državah. Tam so se poslanci oziroma tudi vlada
               odgovorno obnašali do takrat, ko se je to dogajalo. In ukrepi, ki so jih sprejemali
               že od leta 2008 naprej, so šli v to smer, na katero smo mi tudi že leta 2011
               opozorili. Tako da, če sem koga užalil, se opravičujem. Moja razprava je bila
               izključno namenjena temu.</p>
               <p>Hvala. </p>
            </sp>
            <sp xml:id="SDT7-OZIOIP-nujna-48-2017-03-07.sp51">

               <speaker>PREDSEDNIK IGOR ZORČIČ:</speaker>

               <p>Hvala. Kolega Šircelj ima besedo.</p>
            </sp>
            <sp xml:id="SDT7-OZIOIP-nujna-48-2017-03-07.sp52">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa.</p>
               <p>Zdaj, jaz imam nekaj vprašanj za ministra ali pa vsaj eno glavno vprašanje za
               ministra, ker me malo skrbi delovanje vlade. Zdaj, jaz sem prebral tudi, da se je
               predsednik vlade v poslanskem vprašanju opredelil do tega, da je treba poiskati druge
               rešitve kot pa imamo rešitve ukrep prednostnega dispečiranja. Zdaj jaz, tukaj sem
               rabil nekaj časa, pravzaprav kaj to dejansko pomeni. Enostavno je predsednik vlade
               rekle, da ne bomo uvajali novega davka ali pa nove dajatve, ali na zalogo ali ne na
               zalogo, je čisto vseeno. Ta zaloga, jaz mislim, da bi se zelo hitro spodbudila v
               delovanje glede na to, da ko ste minister rekel tudi tržne razmere niso stabilne in
               da se ne ve kakšne bodo in tako naprej. Poglejte, vi ste v Energetski zakon, je vaš
               zakon, predvidevam. Vašega ministrstva. Zdaj ne vem kdo piše odgovore na poslanske
               vprašanje glede tematike energije, ali je to zdaj minister ali to v kabinetu vlade
               delajo, kakorkoli že, ampak me zdaj seveda zanima kako funkcionira vlada, kako ste se
               vi tako hitro odpovedali tej dodatni obdavčitvi. Ampak predvsem z vidika zornega kota
               stabilnosti energetskega sistema. Namreč, tukaj je direktor Skubin omenjal
               stabilnost. In da je tudi stabilnost energetskega sistema v Sloveniji, pa stabilnost
               elektrike,  pa
               stabilnost tega ali bomo imeli zagotovljeno elektriko in tako naprej, odvisna od te
               nove dajatve. Zdaj, ali pa malo je soodvisno od tega, če govorimo o stabilnosti in
               nestabilnosti. Tako da, mene zdaj tukaj skrbi tako, če malo karikirano povem ali naj
               grem kupiti sveče ali ne. Tako da, res, zdaj vprašanje kako je s to stabilnostjo v
               21. stoletju. No, tako, da zdaj me seveda zanima, glejte, gospod minister kako vi to
               gledate, vam je enostavno predsednik vlade rekel, minister tole mi vrzite ven iz
               zakona, te dodatne dajatve ne bomo imeli, preučite druge možnosti, imate nekaj časa.
               In zadeva je končana. Po Zakonu o vladi, ste pa vi odgovorni za to področje. Po
               Zakonu o vladi je vsak minister pokriva svoje področje. In zdaj, mene zanima kako,
               jaz razumem, da vi spoštujete predsednika vlade in njegove odločitve, vendar vseeno
               tukaj se zdaj bojim, da to lahko vpliva tudi, ne samo stabilnost energetskega
               sistema, ampak tudi stabilnost vlade. Zdaj, druga zadeva, kar me preseneča je, da je
               bila ta nova dajatev vključene v zakon z vašim vedenjem, na vaš predlog in tako
               naprej, ampak brez poslanske skupine, kot je tudi povedal predsednik oziroma kot je
               povedal predsednik tega odbora, da poslanska skupina se pa s tem ni strinjala. To
               mislim, da je bilo dvakrat rečeno. Ali pa vsaj tega ni podpirali ali kakorkoli že.
               Skratka, v to ni šla. In zdaj mene zanima, kakšna je bila pa vaša intenca, kdo je pa
               vam svetoval minister, da ste vi pa vseeno to dali v zakon, če niste bili na eni
               strani, kot kaže, usklajeni s predsednikom vlade, niste bili usklajeni s poslansko
               skupino. Skratka, mogoče se je vam to zdelo fajn, mogoče vam je, ne vem, so vam na
               HSE to predlagali, mogoče vam je direktiva dala to možnost, mogoče se je, jaz ne vem
               kaj zgodilo, da ste se odločili za to, da daste do dodatno dajatev v energetski
               zakon. S tem, da bi dejansko obremenili te končne potrošnike s tem. In zdaj, če ne
               dobim odgovora od predstavnika HSE-ja glede tega ali so to v svoj poslovnik te
               prihodke, vi ste omenili 25 milijonov na leto, vključili v svoj poslovni plan, potem
               zdaj jaz tukaj sklepam, da če so to vključili v poslovni plan, potem je predsednik
               uprave rekel, da oni podpirajo prednostno dispečiranje oziroma da bodo ljudje
               razumeli, dodatno dajatev. In zdaj bi rad tukaj dejansko na vso to kolobocijo, katero
               mi zdaj tukaj analiziramo, razpravljamo o njen, kako se bo vse skupaj to rešilo, kaj
               boste vi zdaj naredili. Mi nimamo zdaj dodatne dajatve. HSE nima dodatnih prihodkov,
               ki jih je vključilo v plan. Dobro to bo hitro zmanevriral pa bo plan malo spremenil,
               sklical bo še enkrat nadzorni svet pa upravo pa bo dal nekaj drugega notri pa bo to
               dejansko verjetno papirnato pravilo in bo delovalo. Tako, da tukaj najbrž ne bo
               težav. Me pa nekaj drugega skrbi, kako bo HSE, če smo že pri stabilnosti energetskega
               sistema, bodimo še pri stabilnosti finančnega sistema. Koliko bo pa to vplivalo,
               spoštovani gospod predsednik, na finančno stabilnost HSE-ja, vključno s poroštvom.
               Vključno s tem, da se najbrž po mojem vedenju poveča tveganje zato, da bo prišlo do
               izplačila poroštva, da bo to preneseno na državo in tako naprej. Tako da, glejte mi
               tukaj imamo, sami ste ga skuhali, večplastni problem. Jaz ga tukaj poslušam, sem
               nadomestni član tukaj, poslušam tole pa vidim, da je kar malo kaosa minister na tem
               področju. Ja pa ne mislim, malo ga je v  vladi, niste usklajeni s predsednikom, malo niste
               usklajeni s poslansko skupino, malo potem niste usklajeni, ste bili s HSE, pa zdaj
               niste več usklajeni. Stabilnost elektrike recimo, da še bo nekako, ali pa ne.
               Finančna stabilnost je pa zdaj naslednje vprašanje. In tukaj bi res prosil in vas
               minister in predsednika uprave ali nekoga iz HSE-ja, če malo poveste vpliv vsega tega
               še na finančno stabilnost pa na politično stabilnost te vlade. Glejte, poslanska
               skupina vas tukaj ne podpira.</p>
            </sp>
            <sp xml:id="SDT7-OZIOIP-nujna-48-2017-03-07.sp53">

               <speaker>PREDSEDNIK IGOR ZORČIČ:</speaker>

               <p>Zdaj, jaz imam prijavljenega kolega Laha pa Krivca, pa bi gospoda… Imate kakšno željo
               ali boste kar besedo imeli? Kolega Lah, imate besedo.</p>
            </sp>
            <sp xml:id="SDT7-OZIOIP-nujna-48-2017-03-07.sp54">

               <speaker>ZVONKO LAH (PS NSi):</speaker>

               <p>Gospod predsednik jaz sem pričakoval prvič, da boste vi urgirali in vprašanja, ki jih
               imamo, nekaj več od nas, bi gospoda Skubina prosil za odgovor, ki smo ga postavili,
               koliko denarja in če je to res? In če je res in koliko? Pa ni nič. Drugo, kar se tiče
               pa vlade 2004-2008, jaz sem prišel v parlament 2008, ko je bila izvoljena Pahorjeva
               vlada. V obdobju 2004-2008 kolikor je meni znano, je takrat izračun pokazal in je
               bila predpostavka, da bo mega vatna ura 85 evrov in cena premoga 2,25 evra. In je to
               pilo vodo. Bil bi dobiček. Takoj v začetku krize se je pokazalo, da bo cena
               električne energije, bo šla strmo padala in je takrat, ko sem bil že jas poslanec,
               mislim, da Andrej Bizjak predlagal in da smo imeli tudi sejo Odbora in je bil
               predlog, da se investicija ustavi zato, ker cena električne energije pada, zalo hitro
               pada in da ta projekt ne bo rentabilen. Seveda, ker se ve kdo je stal za tem
               projektom, kater lobi in s katere stranke, iz iste kot je bil predsednik vlade, da je
               to nemogoče pričakovati, ker je bilo vloženih samo 25 milijonov do takrat v ta
               projekt in bi bilo modro, tako kot je že predsednik komisije povedal, če bi se takrat
               odločili in šli, pa tudi mislim, da gospod Robert Golob takrat na zaslišanju, če bi
               se takrat odločili pa bi šli, ne vem, na 450 ali 500 megavatov, ki bi bilo mogoče pol
               cenejše pa bi še vedno zadostovalo, bi se izognili temu. Pa ni bilo volje. Takrat, ko
               je bilo pa poroštvo, pa mislim, da je bil projekt že tako daleč, da pa res ni bilo
               smiselno ustaviti projekta, ker ne bi imeli nič, samo denar bi zapravili. Takrat smo
               pa dali poroštvo. Jaz sicer nisem za njega glasova, kljub temu, ampak takrat, ko je
               bil še čas, je bil pa čas konca 2008 oziroma na začetku 2009. Takrat je bil pa čas.
               Je bila pa neka druga vlada iz stranke, vemo koliko je takrat SD imel poslancev. In
               tudi predsednik vlade je bil SD, sedanji predsednik držav, pa ni naredil nič. In
               takrat je bila tista točka odločitev prav, če bi se prav vlada odločila pa se seveda
               ni. Tako kot za teran je bil čas takrat, ko so bili pozvani, da se pogovarjajo skupaj
               s Hrvati in Evropska komisija. Takrat je bil čas. Ne pa zdaj zapravljati denar s
               tožbami. In zato, ker gospodarstvo pravi, da so vse vlade do sedaj, ne vem koliko 10,
               15 let za časom, zato se to dogaja, ker nihče ne zna predvideti kaj bo jutri, kaj
               šele pojutrišnjem. In gospod predsednik ne nam zdaj očitati 2004-2008, ker je SDS
               moja bivša stranka predlagala premislek ali gremo naprej ali ne. Pa je bila odločitev
               gremo naprej. Naj stane kolikor hoče.</p>
            </sp>
            <sp xml:id="SDT7-OZIOIP-nujna-48-2017-03-07.sp55">

               <speaker>PREDSEDNIK IGOR ZORČIČ:</speaker>

               <p>Hvala. Kolega Krivec.</p>
            </sp>
            <sp xml:id="SDT7-OZIOIP-nujna-48-2017-03-07.sp56">

               <speaker>DANIJEL KRIVEC (PS SDS):</speaker>

               <p>Ja hvala za besedo kolega Zorčič.</p>
               <p>Jaz sem izpostavil to, 
               da sem podprl poroštvo zato, da ne bo kakšnih nesporazumov, da imam karkoli proti
               temu projektu. Jaz se zavedam, da je ta projekt bil v nekem trenutku postavljen kot
               rentabilen in so bili vsi robni pogoji temu tudi naklonjeni, zato se je tudi do neke
               mere začel izvajati. Zdaj, če me pa že vlečete za jezik glede poroštva, poroštvo se
               je sprejemalo leta 2012, ko je bil projekt v približno 98% že zaključen, govorimo s
               pogodbami in tako naprej in v tistem trenutku je bilo s strani mene osebno ali pa
               poslancev nespametno, da tega ne bi sprejeli, ker bi se v nasprotnem primeru družba
               zadolževala po bistveno višjih obrestnih merah in po bistveno slabših pogojih, to bi
               pa ravno tako pomenilo obremenitev za državo v primeru, da bi TEŠ kot investicija
               nasedla, ker sami veste, da je v 100% državni lasti. Tako, da takrat ni bilo izbire
               dobra ali slaba rešitev, ampak med tistimi slabimi, tista, ki je najmanj slaba in še
               najmanj slaba v tistem trenutku je bila izbira, da se poroštvo potrdi, ker je bil to
               vsaj s finančnega vidika za državo še vedno najugodnejša rešitev. Upam, da to
               razumete, če ne pa kakšnega finančnika vprašajte.</p>
               <p>Zdaj, takrat je vaš kolega, gospod Lahovnik zagovarjal ta projekt. Mi smo ves čas
               tudi od 2009 do 2012 opozarjali naj se sprejme odločitev tam, da se mogoče projekt
               ustavi za nek določen čas tako, kot so tudi druge države naredile, ker do leta 2009,
               oktobra meseca, je bilo vloženih tistih 25 milijonov za rezervacijo vrstnega reda za
               proizvodnjo glavne tehnološke opreme. In celo ta strošek ni bil vključen v končno
               ceno in je bil stran vržen v vsakem primeru. Od takrat naprej, ko so se pa poroštvene
               pogodbe med TEŠ in HSE podpisale, to je bilo oktobra, novembra 2009, pa je bil
               projekt na poti, ki je pomenila zaključek tak ali drugačen. Ali je bila preplačana
               ali ne, to bodo tudi drugi organi še ugotavljali. Mi ugotavljamo tudi drugo
               odgovornost v komisiji, zato jaz s tem nimam problema. Kot sem pa rekel, v trenutku,
               ko se je poroštvo dalo na mizo, enostavno navkljub tehtanju ni bilo boljše oziroma ni
               bilo slabše rešitve, ki bi se jo podprlo. Treba pa je vedeti, da so takrat na mizi
               bili tudi dokumenti, ki so zagotavljali neko ceno končne investicije, neko ceno
               energenta in tako naprej. Tako, da poslanci bi težko dvomili, če imamo revidirana
               poročila na mizi. Ne vem na osnovi kakšnih podatkov se lahko poslanci v tem primeru
               odločamo.</p>
               <p>Zdaj, mogoče še dve vprašanji za gospoda Skubina. Še vedno čakamo glede izpada tega
               prihodka iz tega naslova, ki ga imate v poslovnem načrtu. Druga zadeva, ki bi jo rad
               vprašal. Sigurno veste po kakšni ceni je predviden odkup premoga iz premogovnika
               Velenje, to bi rad slišal. In zanima me, prej ste rekli, da hočejo združiti znotraj
               HSE tudi hčerinske družbe, govorimo o Dravskih elektrarnah in Soških elektrarnah.
               Zdaj, zanima me kdo, ali je to vaš projekt, ste pripravili kakšen scenarij, je
               pripravljena kakšna vizija kako bo to potekala, kakšni bodo prihranki? Ker, če
               pogledamo, v naši državi se do zdaj z vsemi temi centralizacijami ni niti ena stvar
               pocenila. Čisto vsaka stvar se je podražila, zato bomo v Državnem zboru zelo pozorni,
               ko bo nekdo take predloge prinesel na mizo in verjamem, da bodo morali biti zelo,
               zelo temeljito obrazloženi, da se bo uvajala centralizacija na vseh področjih, tudi
               na tem, katerega ste omenili. Zato me zanima, če mi lahko poveste kdo pritiska na to,
               da je treba to združiti.</p>
            </sp>
            <sp xml:id="SDT7-OZIOIP-nujna-48-2017-03-07.sp57">

               <speaker>PREDSEDNIK IGOR ZORČIČ:</speaker>

               <p>Hvala. Samo, da vas popravim, gospod Lahovnik ni moj kolega in ga tudi ne poznam
               razen iz medijev. Gospod minister, vi ste želel besedo.</p>
            </sp>
            <sp xml:id="SDT7-OZIOIP-nujna-48-2017-03-07.sp58">

               <speaker>DR. PETER GAŠPERŠIČ:</speaker>

               <p>Ja, hvala lepa.</p>
               <p>Zdaj, jaz bi želel na par vprašanj, ki so bila še postavljena v razpravi odgovoriti
               in sicer glede same stabilnosti energetskega sistema bi želel odgovoriti to, da
               seveda zaradi tega, ker ta predlog umikamo iz zakonodajnega postopka po uvedbi
               mehanizma prednostnega dispečiranja, zagotovo  stabilnost energetskega sistema ne bo ogrožena in
               nihče tukaj mislim, da tudi z moje strani, niti s strani koga drugega ni v tem smislu
               strašil nikogar. Tudi to je treba povedati, da za stabilnost, delovanje in za
               pravzaprav delovanje energetskega sistema skrbi distributer prenosnega omrežja, to je
               družba ELES, ki torej upravlja s temi kapacitetami in zagotavlja torej zanesljivo
               oskrbo prebivalcev.</p>
               <p>Kar se pa tiče torej tega predloga zakaj, na podlagi kakšnih razmislekov smo ga sploh
               dali v zakon in zakaj ga zdaj torej umikamo, je pa zadeva taka. Seveda vsaka
               odgovorna Vlada mora poskrbeti za to, da naredi vse, kar je v njeni moči, da
               zagotavlja torej delovanje sistemov družb in tako naprej, kot je pač najbolje možno.
               In delovanje družbe TEŠ, skupine HSE ali energetskega sistema kot celota je seveda v
               pristojnosti samih uprav, kot tudi delno teh zakonskih, zakonodajnih podlag. In eno
               od teh področij, ki je v naši pristojnosti, v pristojnosti ministrstva oziroma tudi
               Vlade, če želite, je bila tudi torej ta možnost uvedbe prednostnega dispečiranja, ki
               je, kot rečeno dovoljen ukrep pomoči proizvajalcem električne energije, ki ga poznajo
               tudi v drugih državah, ga imajo tudi v zakonodajo uvedenega, ponekod ga tudi
               uporabljajo in v tem smislu je bil tudi torej razlog, da smo se pri tem odločili, da
               ta predlog predlagamo torej pri spremembi zakona, ki je zdaj bila v načrtu zaradi
               drugih stvari, predlagamo tudi torej v to spremembo zakona že sedaj. Kot rečeno,
               vedno pa kot tisti zadnji ukrep, ki bo aktiviran v kolikor bo za to obstajala
               potreba.</p>
               <p>Na podlagi vseh odzivov, ki smo jih bili deležni že ob dosedanjih razpravah v
               koaliciji, ob vseh odzivih v javnosti in tudi na podlagi vseh pogovorov in analiz, ki
               so nam bile predstavljene s strani torej uprav družb, pa smo se odločili, da ta
               predlog torej umaknemo iz nadaljnje obravnave in ga nadomestimo z vsemi tistimi
               drugimi ukrepi, ki jih je itak bilo potrebno in jih bo potrebno izvesti. Kateri ti
               ukrepi so, bo kot rečeno predstavljeno v tem načrtu in na ta način bo zagotovljeno,
               da bo torej podjetje in skupina obratovala in zagotavljala svoje poslovanje še
               naprej. Skratka, v zvezi s tem jaz mislim, da ni, ne vem zakaj bi bili potrebni tukaj
               očitki, če je torej Vlada, ministrstvo pravzaprav se odzvalo na odzive tako
               poslancev, kot javnosti, da tak predlog, kot je bil predlagan za nadaljnjo obravnavo
               ni primeren. In nismo čakali na konec javne obravnave, kajti zadeve smo pospešeno
               obravnavali že pred zaključkom te obravnave.</p>
               <p>Bi pa želel odgovoriti še na vprašanje v zvezi z energetskim konceptom, ki ga je
               postavil poslanec Krivec. Mi smo že v letu 2016 imeli kar nekaj javnih predstavitev,
               kar nekaj tematskih delavnic, v okviru katerih smo pripravljali pravzaprav izhodišča
               za pripravo energetskega koncepta. V nadaljevanju smo tudi pripravljali še določene
               strokovne podlage za njegovo izdelavo. Ključno od teh strokovnih podlag so dolgoročne
               energetske bilance, ki so zdaj v zaključni fazi priprav tako, da na podlagi tega
               računamo, da bo to zaključeno v mesecu marcu, na podlagi tega bomo potem pripravili
               sam predlog energetskega koncepta in mislim, da sem tudi že v enem odgovoru od
               poslanskih vprašanj povedal, da bo to še  v letošnjem letu tudi obravnavano v Državnem zboru.
               Tako da, to ponovno želim poudariti in ponoviti.</p>
               <p>Hvala lepa.</p>
            </sp>
            <sp xml:id="SDT7-OZIOIP-nujna-48-2017-03-07.sp59">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Gospod Skubin, imate besedo.</p>
            </sp>
            <sp xml:id="SDT7-OZIOIP-nujna-48-2017-03-07.sp60">

               <speaker>GORAZD SKUBIN:</speaker>

               <p>Najlepša hvala.</p>
               <p>Bi se povrnil na to, da sem mogoče jaz določene stvari res kritično povedal, vendar
               scenarij ni tako črn, kot ste si ga mogoče predstavljali. Saj dejansko lahko gledamo
               tako ali drugače. Dejstvo je, da elektro-energetski sistem. Jaz sem 30 let v
               elektro-energetskem sistemu, začel sem z obratovanjem in to zelo dobro poznam
               sekundarno in primarno regulacijo in vam zagotavljam, da v Šoštanju z bloki termo
               bloki zagotavljamo več kot 80 % vse rezerve. Poleg tega elektro-energetski sistem
               dela predvsem Šoštanj, ne dobiva plačila za primarno regulacijo, jalovo energijo in
               tako naprej. To so tudi postavke, ki niso niti karakterizirane in so podcenjene. V
               zamenjavi Blok 6 pokriva sekundarno regulacijo z Bloka 4, Bloka 5. Kar bi rad
               povedal, sem že povedal, je da ima ta elektro-energetski sistem in tudi HSE ima
               izredno dolgo časovno konstanto. To pomeni, da stvari zelo dolgo časa delajo in je na
               vem se nič ne vidi narobe, naenkrat pa potem, ko pride narobe, je potrebno enako
               dolgo časa, da se ta stvar ponovno vrne nazaj. HSE je s svojo racionalizacijo, ki jo
               je naredil v zadnjih treh letih, smo znižali 181 milijonov evrov vseh stroškov
               vzdrževanja, materiala in dela, je lani končal z nerevidiranimi rezultati v višini 21
               milijonov evrov dobička, vendar kot sem že povedal, vsa racionalizacija, kadrovska,
               gre tudi na račun vzdrževanja, predvsem lahko tudi na vzdrževanje opreme, ki se lahko
               tudi pozna pri določenih izpadih, kateremu bomo v prihodnosti lahko tudi priča. Ti
               izpadi bodo lahko pomenili povišanje cene, ker vemo, da smo takrat odvisni od uvoza,
               bi pa povedal še druge stvari. Da stroške racionalizacije, stroški racionalizacije so
               tudi kot HSE, ki dela, spoštuje vsa pravila in plačuje vse dajatve in racionaliziramo
               lahko tudi seveda na drugo. Mi plačujemo vodno soglasje oziroma koncesijo za uporabe
               vode, ki je višja od koncesij na spodnji Savi. Tudi tukaj je možno iti. HSE plačuje
               na leto 5,5 milijonov stroškov za državno poroštvo. HSE plačuje 75 milijonov za
               dajatve za okolje, za vodo, vse skupaj letno. To so vse redno plačuje. Se pravi <stage>/
               oglašanje iz dvorane/</stage> koliko je to kaj znižati. Kaj se da še narediti? To je to.</p>
            </sp>
            <sp xml:id="SDT7-OZIOIP-nujna-48-2017-03-07.sp61">

               <speaker>PREDSEDNIK IGOR ZORČIČ:</speaker>

               <p>Hvala lepa.</p>
               <p>Razprava? Ali replika? Kolega Krivec.</p>
            </sp>
            <sp xml:id="SDT7-OZIOIP-nujna-48-2017-03-07.sp62">

               <speaker>DANIJEL KRIVEC (PS SDS):</speaker>

               <p>Ja, hvala direktorju Skubinu za te odgovore, ampak saj to poznamo. Saj to so znana
               dejstva. Imate jih tudi v NIP, jaz sem vprašal, če veste po koliko kupuje zdaj TEŠ
               premog oziroma kako ga imate v NIP opredeljeno. Nič tega odgovora nisem dobil. In
               vprašal sem vas in vsi vas sprašujemo koliko je bilo v finančnem planu predvideno iz
               prednostnega dispečiranja. Verjetno neko številko poznate. Zdaj vse to kar vi
               govorite je dejstvo in to dejstvo ste vi nasledil in s tem pač morate operirati.
               Zdaj, če je pri teh okoljskih in drugih zadevah možna kakšna racionalizacije, morate
               to pač uskladiti znotraj posameznih resorjev. Mi s tem nimamo težav. Zanima me pa
               tudi mnenje oziroma stališče SDH kot lastnika. Zdaj niti ni več Vlada skupščina HSE
               ampak je SDH, pa bi rad slišal kako oni zdaj gledajo na ta izpad, ki se bo zgodil,
               glede na to, da ste imeli to v finančnem planu predvideno in kako oni gledajo na to,
               da ne zna nihče povedati nekega, bi reku, alternativnega plana, ki se pripravlja.
               Mislim, da lastnik bi moral o tem vsaj do neke mere kaj vedeti in znati odgovoriti.
               Zdaj res, da 25 milijonov, kot govori minister, ni veliko, ampak še vedno nimam
               odgovora kaj ste vi planirali v vašem poslovnem načrtu. Mogoče ste pa vi planirali
               bistveno več pa je zato težava odgovoriti. Ali pa morate paziti kaj govorite v
               medijskih nastopih, kjer govorite o tem, da se bo svet podrl, če tega prednostnega
               dispečiranja ne bo. Vi bi morali demantirati te časnike. Mislim, da je bilo to v
               Dnevniku, Delu in tako naprej.  To niso heci. Prosim za te odgovore.</p>
            </sp>
            <sp xml:id="SDT7-OZIOIP-nujna-48-2017-03-07.sp63">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Gospod Skubin, želite besedo? <stage>/ oglašanje iz dvorane/</stage> Imate besedo.</p>
            </sp>
            <sp xml:id="SDT7-OZIOIP-nujna-48-2017-03-07.sp64">

               <speaker>GORAZD SKUBIN:</speaker>

               <p>Cena premoga je definirana trenutno v planu v višini 2,75 evra s tendenco znižanja v
               vseh projekcijah naprej.</p>
            </sp>
            <sp xml:id="SDT7-OZIOIP-nujna-48-2017-03-07.sp65">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Kolega Krivec, razprava.</p>
            </sp>
            <sp xml:id="SDT7-OZIOIP-nujna-48-2017-03-07.sp66">

               <speaker>DANIJEL KRIVEC (PS SDS):</speaker>

               <p>Ja, zanima me ali je bil nek sklep Vlade, sklep ministrstva, da se ta vrednost lahko
               spremeni od tiste vrednosti, ki je v Zakonu o poroštvu definirana? Tam je jasno
               opredeljeno, da se vse spremembe, ki so vezane na Poroštveni zakon potrdijo s strani
               ministrstva in na nek način tudi obvesti vse. Tako da jaz bi pričakoval to, da če je
               to spremenjeno, da bi ministrstvo na nek način obvestilo tudi Državni zbor, ki je
               sprejemal ta Poroštveni zakon, ker tam govori o nekaj letnem poročanju oziroma
               vsakoletnem poročanju o spremembah. Zdaj to je bistveni element, ki se spreminja. V
               vseh dosedanjih NIP je bil 2,25, zdaj v tem NIP je 2,75. Jaz s tem nimam težav, ampak
               če nekaj zapišemo v pogodbe in je to obveza, me zanima ali so to, bi rekel,
               poslovodstva posamezna sprejela ta sklep in ali je ministrstvo potrdilo to spremembo?
               Ker to pa je obveza v zakonu, ki smo ga sicer sprejeli v Državnem zboru ampak obveze
               veljajo tudi za nova poslovodstva.</p>
            </sp>
            <sp xml:id="SDT7-OZIOIP-nujna-48-2017-03-07.sp67">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Predlagateljica.</p>
            </sp>
            <sp xml:id="SDT7-OZIOIP-nujna-48-2017-03-07.sp68">

               <speaker>MAG. ALENKA BRATUŠEK (PS NP):</speaker>

               <p>Ja, glejte gospod predsednik, še kako potrebna je bila ta današnja seja, ampak bolj
               ko gremo proti koncu, več je odprtih neznank. Dve uri in pol. Pravzaprav sem v svojem
               zelo kratkem uvodnem nastopu kot predlagateljica prosila gospoda Skubina za samo en
               podatek. To je, koliko, koliko od tega neuzakonjenega prednostnega dispečiranja imate
               v finančnem načrtu? V dveh urah in pol gospod Skubin tega ni sposoben povedati. V
               dveh urah in pol. Mislim, minister jaz upam, da dobro poslušate to sejo in da se
               zavedate kaj se na HSE dogaja. Dve uri in pol. To je najmanj neodgovorno. In potem
               poslušamo tukaj od predstavnika sindikata, da bomo mi krivi, ker ne bomo uzakonili
               nečesa kar je minister pet pred dvanajsto umaknil. Pa kaos, kaos je res popoln.
               Popoln. Ne veste s čim boste to nadomestili. Umaknili ste, ker je javno mnenje
               takšno. Jaz sem prepričana, da je temu tako in nič drugega ne poveste. Ne bomo, ok,
               dali smo ven iz zakona, da boste dali mir. Tako jaz to razumem. Ne poveste kako bomo
               to pokrili. Ne relativizirati besed, ki so bile izrečene. In bilo je rečeno tako, še
               enkrat bom prebrala: <q>"Prednostno dispečiranje zagotavlja stabilno in zanesljivo
               preskrbo z električno energijo."</q> In zato jo imajo uzakonjeno tako rekoč vse države.
               Vse evropske države. To je bilo rečeno. In kaj lahko mi iz tega nadaljujemo? Če v
               Sloveniji tega ne bo, oskrba ne bo stabilna. In potem bomo spet pet do dvanajstih v
               popolnem kaosu, tako kot pri Cimusu, iskali rešitve. Res, res ne vem kako naj vse to
               razumemo. Najprej nas napadate in nas podučujete, da je ta predlog o prednostnem
               dispečiranju tako ali tako bil nepremišljen, da ne rečem še kakšne hujše besede, to
               smo slišali s strani koalicijskih poslancev, kot da je bil to moj ali naš predlog.
               Zdaj nam ne poveste s čim boste nadomestili ministrovo idejo o prednostnem
               dispečiranju, nam ne poveste. Bomo, ampak še ne vemo kako. Potem pa povejte časovni
               okvir, pa da naslednjič nadaljujemo to sejo. Jaz sem takoj pripravljena za to, jo
               prekinemo, pa povejte do kdaj boste sposobni imeti alternativne vire, če lahko temu
               tako rečem. Ampak gospod Skubin, da v dveh urah in pol ne znate povedati kaj je v
               vašem finančnem načrtu, je pa sramota. Dve uri in pol se trudimo ta podatek dobiti in
               ga ne dobimo. Ne poznate, to je ena možnost,  nočete povedati, je druga možnost. Obe od teh sta za
               Državni zbor nesprejemljivi. 100 % last. HSE je v 100 % lasti države. To ni vaše
               privatno podjetje, kjer lahko delate kar se vam zdi. In točno tako se danes obnašate.
               Točno tako se danes obnašate. To, da plačuje TEŠ premog po 2,75, to je v nasprotju s
               poroštveno pogodbo. Kaj lahko sledi, minister ste potrdil spremembo cene premoga?
               Tendenca zniževanja, tendenca zniževanja, ja, do ne vem do leta 2050 bomo, ne bomo,
               smo ugotovili ne bomo in lahko vsi tisti, ki niste člani Preiskovalne komisije TEŠ 6,
               predvsem kolegu iz SMC, predlagam, da se s kolegico, ki hodi tja pogovori kaj vse je
               bilo narobe in predvsem kdaj so bile stvari narobe narejene. Sama nisem podprla
               Poroštvenega zakona ampak takrat res ni bilo druge možnosti. Lahko pa zdaj zavozite
               in bo prišlo do unovčenja tega poroštva, na tak način, da ne ve leva roka kaj dela
               desna in mi smo točno tam in točno to se je danes na tem odboru pokazalo. Zato je še
               kako upravičen in če gospod Skubin v dveh urah in pol ni sposoben povedati koliko v
               finančnem načrtu ima predvideno z naslova prednostnega dispečiranja, predlagam, da
               pove koliko časa potrebuje. Je to en dan? Je to en mesec, da to ugotovi? In prekinemo
               sejo in nadaljujemo takrat, ko bo gospod Skubin zmožen te podatke zagotoviti.</p>
            </sp>
            <sp xml:id="SDT7-OZIOIP-nujna-48-2017-03-07.sp69">

               <speaker>PREDSEDNIK IGOR ZORČIČ:</speaker>

               <p>Kolega Ranc, imate besedo.</p>
            </sp>
            <sp xml:id="SDT7-OZIOIP-nujna-48-2017-03-07.sp70">

               <speaker>DANILO ANTON RANC (PS SMC):</speaker>

               <p>Predsednik, hvala za besedo.</p>
               <p>No jaz bi na nek način, vsekakor rajši razpravljam v Državnem zboru o gospodarskih
               temah. Navsezadnje tudi ta odbor temu namenjen. Tudi sem zagovornik razprav na temo
               področja gospodarstva, infrastrukture in tako dalje. To se tudi vidi. Tako da včasih
               mogoče, ne samo tukaj ampak tudi na plenarnih sejah, so včasih celo dvorane prazne.
               Tako da, vendarle pa moramo reči, da mogoče danes nekako s to razpravo presegamo
               pristojnosti Odbora za infrastrukturo in nam na nek način o upravljanju družb in pa
               korporativnem upravljanju vendarle gre za neko hierarhijo odločanja, da imamo tukaj
               SDH, potem imamo seveda na nek način sicer Vlado kot skupščino in pa tudi družbo HSE,
               ki ima svoje organe ki o tem odločajo in o tem razpravljajo. In zdaj seveda tukaj
               danes pričakovati ne moremo si predstavljati tukaj ko je neka seja nadzornega sveta
               HSE ali pa nadzornega sveta SDH. Tako da, jaz bi tukaj predlagal, da potegnemo neko
               ločnico. Jaz vsekakor pa razumem namen te seje, tudi ta, da v bistvu kakorkoli ste
               imeli pravico sklica, ste jo sklicali, prišlo je do nekih spremenjenih okoliščin.
               Zdaj, če želite da to pripišemo vam, da ste to na nek način to spremembo povzročili,
               vendar tudi verjetno ni bilo čisto to, ampak zdaj je predlog na nek način umaknjen in
               prepustimo organom upravljanja teh družb in direktorjem, da seveda pripravijo takšne
               ukrepe, ki bodo tudi upoštevali današnje pripombe in jaz bi probal zasukati zadevo v
               tej smeri, ne da zdaj ogrevamo dvajsetletno zgodovino pa kje je kdo kaj glasoval. Mi
               imamo ta projekt tu. Kakorkoli se je do tega prišlo. Poiskati moramo odgovorne,
               predvsem tiste, ki so ta projekt, če je bilo do kakšnih prekoračitev nezakonito
               prišlo, to bodo organi tudi opravili. Sem takoj za to, da ta komisija tudi
               preiskovalna to na nek način pospeši, bi pa rekel, da dajmo na nek način to temo
               danes zaključiti pa vendarle ugotoviti, da je zdaj odločitev ministrstva in bom rekel
               tudi Vlade na neko intervencijo pravilna, da ta ukrep ne bo šel naprej in da
               prepustimo direktorjem upravo in pa nadzornim svetom  teh družb po pravilih korporativnega upravljanja, da
               svoje delo opravijo, ker če gremo danes tu na Odboru za infrastrukturo razglabljat o
               vsaki podrobnosti pa iskat številke iz bilanc, mislim da smo malo zašli. Čeprav pa ne
               zanikam, da načeloma o tem spregovorimo in damo neke smernice upravi, nadzornemu
               svetu in organom upravljanja teh družb, da pripravijo takšne ukrepe in pa takšne
               rešitve, ki bodo na dolgi rok zagotovile varno oskrbo električne energije in tudi z
               drugimi rešitvami zagotovile ali pa odpravile te bojazni, ki so bile nakazane v
               razpravah posameznikov.</p>
               <p>Hvala lepa.</p>
            </sp>
            <sp xml:id="SDT7-OZIOIP-nujna-48-2017-03-07.sp71">

               <speaker>PREDSEDNIK IGOR ZORČIČ:</speaker>

               <p>Kolega Šircelj, replika.</p>
            </sp>
            <sp xml:id="SDT7-OZIOIP-nujna-48-2017-03-07.sp72">

               <speaker>MAG. ANDREJ ŠIRCELJ (PS SDS):</speaker>

               <p><stage>/ mikrofon ni vključen/</stage> Hvala lepa za repliko.</p>
               <p>Gospod Ranc, jaz se z vami popolnoma strinjam, da je treba zadevo zaključiti…</p>
               <p>Hvala lepa, gospod predsednik.</p>
               <p>Jaz se z gospodom Rancem popolnoma strinjam, da je treba to zadevo peljat v tokove za
               katere je ta seja namenjena, vendar gospod Ranc, jaz nisem dobil nekaterih odgovorov
               na vprašanja. Zaradi tega bi zdaj izkoristil to repliko in še enkrat povedal oziroma
               vprašal.</p>
               <p>Finančna stabilnost HSE, o tem sem govoril tudi, in jaz nisem dobil odgovora na to,
               ali bo zdaj ta ukrep prednostnega dispečiranja imel kakršenkoli vpliv na finančno
               stabilnost HSE. To je prvo vprašanje.</p>
               <p>Drugo, ponavljam tisto, kar so že drugi rekli, kaj je z unovčenjem poroštva. Se
               pravi, vpliv prednostnega dispečiranja oziroma dodatne dajatve na večje tveganje za
               unovčenje poroštva.</p>
               <p>In tretje, to kar pa je bilo že, zdaj tako ponavljam oziroma še enkrat povzemam moje
               kolege, cena premoga 2,75 in vpliv na unovčenje poroštva.</p>
               <p>Če se da te odgovore dobit, mislim to, glejte, jaz sem porabil zdajle minuto pa pol.
               Te odgovore lahko daste v dveh minutah.</p>
            </sp>
            <sp xml:id="SDT7-OZIOIP-nujna-48-2017-03-07.sp73">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Kolega Krivec, ste želeli besedo.</p>
            </sp>
            <sp xml:id="SDT7-OZIOIP-nujna-48-2017-03-07.sp74">

               <speaker>DANIJEL KRIVEC (PS SDS):</speaker>

               <p>Ja, hvala za besedo predsednik.</p>
               <p>Glede na to, da je očitno neka dilema ali se sme kaj povedat ali ne, predlagam, da se
               sejo zapre, pa na zaprti seji pač poslovodstvo pove nekatera dejstva. Vsi smo pač
               zavezani k čuvanju poslovnih skrivnosti, vendar je nedopustno, da bi poslance na tak
               način, ne bom rekel ignoriral, ampak da bi poslanci bili neobveščeni, kajti v
               naslednjem koraku bo sigurno prišel nek zakon in kolega Ranc, tudi vi boste v tem
               primeru odločali in je prav, da smo seznanjeni z dejstvi, da se znamo pravilno
               odločati, kajti takega zavajanja, da nekih stvari ne smemo vedet in jih bomo pač
               slišali, ko jih bomo, si jaz ne predstavljam več in si ne dovolim, predvsem ne v
               kontekstu TEŠ 6.</p>
               <p>In zato, če ne morejo odgovorit na odprti seji, če je to neka tajna, pač v javnosti
               lahko komentirajo, očitno, sicer ni številke, ampak govorijo tam, da bo HSE imel
               težave, če tega ne bo in to javno zapišejo in ne demantirajo, to pomeni, da je to
               resna zadeva in če je resna zadeva in če mi kot poslanci odgovarjamo v naslednjem
               koraku za to, je prav da vemo s čim operiramo in če podatka na javni seji ni možno
               dobiti, predlagam, da se seja zapre.</p>
               <p>Se pravi, proceduralni predlog predsedniku je, da sejo zapre za javnost in da dobimo
               te podatke.</p>
            </sp>
            <sp xml:id="SDT7-OZIOIP-nujna-48-2017-03-07.sp75">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Predlagateljica, ste še vi želela besedo?</p>
            </sp>
            <sp xml:id="SDT7-OZIOIP-nujna-48-2017-03-07.sp76">

               <speaker>MAG. ALENKA BRATUŠEK (PS NP):</speaker>

               <p><stage>/mikrofon ni vključen/</stage> …želela v zvezi s tem, če boste rekli, da sejo zapirate, potem
               nimam zdaj več vprašanj…</p>
            </sp>
            <sp xml:id="SDT7-OZIOIP-nujna-48-2017-03-07.sp77">

               <speaker>PREDSEDNIK IGOR ZORČIČ:</speaker>

               <p>Gospod Skubin, ste še vi želeli besedo?</p>
            </sp>
            <sp xml:id="SDT7-OZIOIP-nujna-48-2017-03-07.sp78">

               <speaker>GORAZD SKUBIN:</speaker>

               <p>Ja, poslovni načrt je bil predebatiran z nadzornim svetom in z SDH in je kot tak
               poslovna tajnost.</p>
            </sp>
            <sp xml:id="SDT7-OZIOIP-nujna-48-2017-03-07.sp79">

               <speaker>PREDSEDNIK IGOR ZORČIČ:</speaker>

               <p>Predlagateljica, imate besedo.</p>
            </sp>
            <sp xml:id="SDT7-OZIOIP-nujna-48-2017-03-07.sp80">

               <speaker>MAG. ALENKA BRATUŠEK (PS NP):</speaker>

               <p>Jaz, glede na odgovor direktorja in glede na navedbe, še enkrat bom prebrala:
               Prednostno dispečiranje je predvideno v poslovnem načrtu HSE. Če ga ne bo, bodo
               nastale težave. Prednostnega dispečiranja ne bo, se pravi so nastale težave. In
                  zato ne morete kar z
               roko pomesti pod preprogo. Se pravi, težave so tukaj. In jaz se strinjam in prosim,
               da sejo zaprete in razčistimo podatke koliko in v kakšni višini te težave so. Podatki
               za poslance ne morejo ostati skriti, razen, če je v čigavem interesu, da tega ne
               izvemo.</p>
            </sp>
            <sp xml:id="SDT7-OZIOIP-nujna-48-2017-03-07.sp81">

               <speaker>PREDSEDNIK IGOR ZORČIČ:</speaker>

               <p>Hvala. Gospod minister, ste želeli besedo?</p>
            </sp>
            <sp xml:id="SDT7-OZIOIP-nujna-48-2017-03-07.sp82">

               <speaker>DR. PETER GAŠPERŠIČ:</speaker>

               <p>Ja. Jaz bi želel samo to povedati, da, bom rekel, odločitev, da se predlog
               prednostnega dispečiranja umakne iz nadaljnjega postopka sprejemanja zakona ni bila
               sprejeta na pamet, kot se zdaj tukaj očita. Kot rečeno, smo se o teh zadevah znotraj
               potem z upravami tako HSE-ja kot SDH-ja večkrat sestali in pogovarjali tako na
               delovni skupini kot danes na tem zadnjem sestanku. In v okvirju tega je bilo
               dogovorjeno, dobili smo informacijo, da je torej s temi alternativnimi ukrepi, ki jih
               je več na različnih nivojih možno nadomestiti torej ta pričakovani rezultat
               prednostnega dispečiranja. Bi pa <stage>/ oglašanje iz dvorane /</stage> prednostnega dispečiranja
               torej ne bo. Bo učinek tega nadomeščen z drugimi ukrepi, o katerih pa bo pripravljen
               podroben načrt. In zato ne bi želel, da se danes tukaj spet vnaprej že neke ukrepe
               našteje, jih vnaprej raztrga in, bom rekel, vse skupaj potem onemogoči. Želimo, da
               uprave to dobro pripravijo, argumentirajo, predstavijo in potem bomo videli kako in
               kaj se bo potem od tega tudi realiziralo. To je popolnoma v njihovi pristojnosti. To
               ni več pristojnost ne vlade, ne ministrstva, ampak je to stvar upravljanja podjetij
               SDH-ja in uprave podjetja.</p>
            </sp>
            <sp xml:id="SDT7-OZIOIP-nujna-48-2017-03-07.sp83">

               <speaker>PREDSEDNIK IGOR ZORČIČ:</speaker>

               <p>Hvala. Še kdo? Če ne bom dal na glasovanje predlog, da se ta seja zapre. Jaz bom pred
               tem še povedal moje razmišljanje v zvezi s tem.</p>
               <p>Zdaj, glede na to, da se je ta seja sklicala na temo uvedbe novega prispevka za
               pokrivanja izgub bloka TEŠ 6, da je ta, bom rekel, ta okoliščina da naj bi Holding
               slovenskih elektrarn ta prispevek že imel predviden v svojem letnem poročilu, zgolj
               naveden v nekem kontekstu. Češ, da to predstavlja, bom rekel, da odgovor na poslansko
               vprašanje predstavlja ali postavlja predsednika vlade na laž in podobno. Verjamem, da
               vodstvo s seboj niti nima poslovnega načrta niti nobenih papirjev, ki si jih želimo,
               ali menite nasprotno? <stage>/ oglašanje iz dvorane /</stage> No, potem bi pa vprašal vodstvo, če
               imate te poslovne načrte zato, da se bodo poslanci lažje odločili o zaprtju, če
               mislijo, da je to tema za to odbor. Pa potem predlagam, da gre na glasovanje.</p>
               <p>Proceduralno, predlagateljica.</p>
            </sp>
            <sp xml:id="SDT7-OZIOIP-nujna-48-2017-03-07.sp84">

               <speaker>MAG. ALENKA BRATUŠEK (PS NP):</speaker>

               <p>Glejte. Zdaj pa mislim, da tole, kar se zdajle dogaja pa presega mejo zdravega
               razuma. Eno številko, eno samo številko želimo izvedeti od direktorja SDH-ja! Eno
               samo številko! Milijon, 2, 5, 25, 60, če vejo, da so nastale težave, ker tega ni,
               verjetno vejo v kakšnem obsegu. In ste z svojo izjavo tako degradirali svojega
               direktorja. Vi ste ga tja postavili. Govorim o vladajoči koaliciji. Tako degradirali,
               da niti ene samcate številke iz poslovnega načrta na zna razložit. Mislim, da je
               neodgovorno in če res tega ne ve. Trije so tukaj, ki bi to številko lahko dali na
               plan, če sejo zaprete. In boste gospod predsednik tisti, ki boste onemogočili, ker vi
               bi lahko sam to naredil, če bi ocenili, da bomo s tem prišli do pametnega zaključka
               na odboru. Če, seveda se boste poslanci odločili kako in kaj. Sama bom predlog zato,
               ker v 2,5 urah tega odgovora od direktorja nismo dobili. Jaz samo prosim gospod
               direktor, da poveste ali lahko to številko na zaprti seji izustite ali ne. Samo to.
               Da res ne bo zgledalo, da imamo na vrhu Holdina slovenskih elektrarn človeka, ki si
               ene pomembne  številke
               ne more zapomniti. Samo povejte, vem jo, in jo lahko na zaprti seji tudi povem.</p>
            </sp>
            <sp xml:id="SDT7-OZIOIP-nujna-48-2017-03-07.sp85">

               <speaker>GORAZD SKUBIN:</speaker>

               <p>Vem.</p>
            </sp>
            <sp xml:id="SDT7-OZIOIP-nujna-48-2017-03-07.sp86">

               <speaker>PREDSEDNIK IGOR ZORČIČ:</speaker>

               <p>Kolega Krivec, kakšen predlog imate? Proceduralni predlog.</p>
            </sp>
            <sp xml:id="SDT7-OZIOIP-nujna-48-2017-03-07.sp87">

               <speaker>DANIJEL KRIVEC (PS SDS):</speaker>

               <p>No. Jaz bi rad proceduralno opozoril tudi na dejstvo, ki soji v Poroštvenem zakonu,
               kjer jasno napotuje vse, ki so sodelovali pri sprejemanju tega poroštvenega zakona,
               med njimi je tudi državni zbor, da je vedno obveščen kadarkoli prihaja do sprememb v
               povezavi s poroštvenimi zakoni. In če govorimo o tem, da je prednostno dispečiranje
               namenjeno tudi nekemu reševanju <q>"projekta Termoelektrarne blok 6"</q>, je to v povezavi z
               zakon, ki ga je Državni zbor sprejel, tudi neka obveza in nujnost, da smo seznanjeni
               z vsemi spremembami, ki se v tej zvezi dogajajo. In je nedopustno, da bi se kdo
               sprenevedal, da teh podatkov ne bi smeli pridobiti. Tako da, proceduralno, dajte si
               prebrati poroštveni zakon.</p>
            </sp>
            <sp xml:id="SDT7-OZIOIP-nujna-48-2017-03-07.sp88">

               <speaker>PREDSEDNIK IGOR ZORČIČ:</speaker>

               <p>Hvala, kolega Krivec. V zvezi s poroštvenim zakon tako, da predlagam, da se tudi vi
               mogoče pregledate prakso in dosedanje, bom rekel, aktivnosti odbora, ki je za to
               pristojen.</p>
               <p>Kolegica Bratušek, tudi vam bom odgovoril. Zdaj bi ste rekla, da bi že jaz lahko
               nekaj sprejel sklepe, da se zapre ta seja, če bi ocenil, da bi to bilo pametno, da
               dobimo te podatke. Jaz se s tem ne strinjam. Prvič, jaz mislim, da moramo o tem vsi
               odločiti, če pa me vprašate individualno pa menim, da ni najbolj pametno. Zdaj, vi
               terjate tukaj na svoj način od predsednika uprave. Ne poveste, kaj boste s tem
               podatkom. Ali lahko poveste kaj boste s tem podatkom, če bo ta podan na zaprti seji
               in ne morete z njim operirati? Kaj pa boste s tem podatkom? Ja, prosim za
               odgovor.</p>
               <p>Proceduralno, kolega Lah ima prednost.</p>
            </sp>
            <sp xml:id="SDT7-OZIOIP-nujna-48-2017-03-07.sp89">

               <speaker>ZVONKO LAH (PS NSi):</speaker>

               <p>Gospod predsednik, glede na to, da je ta podatek pomemben verjetno v nadaljevanju
               glede unovčitve tudi poroštvenega zakona. In glede na to, da je podjetje v lasti
               države. In menim, v nasprotju z vami, da bi bilo pametno, da zaprete sejo, da ta
               podatek dobimo zaradi tega, ker zadnjič, ko sem na televiziji gledal intervju oziroma
               vprašanje novinarke enega izmed direktorjem, me je bilo sram in sem preklopil na drug
               program. In izhaja iz tega ministrstva, da bi bilo pametno, da tole dobimo, ker
               mislim, da direktor ta podatek ima. Ker nasprotno s tem, če direktor tega podatka ne
               ve in nima, je podobno kot tisti direktor, ki ste ga je naslednji dan potem
               zamenjali. In jaz mislim gospod predsednik, da je pametno, da ta podatek dobimo.</p>
            </sp>
            <sp xml:id="SDT7-OZIOIP-nujna-48-2017-03-07.sp90">

               <speaker>PREDSEDNIK IGOR ZORČIČ:</speaker>

               <p>Hvala. To ste dobro obrazložili zakaj ga potrebujemo.</p>
               <p>Kolegica Bratušek ima besedo.</p>
            </sp>
            <sp xml:id="SDT7-OZIOIP-nujna-48-2017-03-07.sp91">

               <speaker>MAG. ALENKA BRATUŠEK (PS NP):</speaker>

               <p>Glejte, predsednik saj s sovjim vodenjem pokažete kakšen ste in pokažete odnos do
               problema, s katerim se danes ukvarjamo. In to, da je minister, niti še vlada,
               minister na tiskovni konferenci iz zakona prednostno dispečiranje, je problem
               povečalo, ne zmanjšalo. In kot predsednik tega odbora bi to lahko razumel. In
               velikost problema bomo ugotovili s tem, ko nam bo direktor HSE-ja povedal številko.
               To je preprosto vse. Če vi ne veste, kaj bi s tem, jaz vem kaj bi s tem. Predvsem pa
               imam pravico kot poslanka to vedeti. Če me zdaj napeljujete, da predlagam še sklic
               Odbora za monetarno politiko in finančne zadeve, prav, boste zgodbo dobili ponovljeno
               še tam. Nobenega problema. Boste vse slišali še enkrat, ampak vaš problem s tem ne bo
               in ni nič manjši. Bežite od problema namesto, da bi ga reševali. Ampak to je res
               popolnoma, seveda desetkrat manjša zgodba, po moje, ampak popolnoma enaka zgodba kot
               v Cimosu. Neprestano ste bežali od tega. Vsi ste si umili roke in rekli, super je,
               minister ima vse pod kontrolo. Minister je rekel na televiziji kaj delate paniko. In
               zdaj smo tam.  In nisem
               jaz rekla, nisem si jaz izmislila, da bodo težave. Še enkrat vam bom prebrala kaj so
               povedali predstavniki HSE-ja, v poslovnem, prednostno dispečiranje je predvideno v
               poslovnem načrtu HSE, če ga ne bo, bodo nastale težave. In verjetno je prav, da vemo
               kako velike te težave so, ker prednostnega dispečiranja ne bo. Jaz upam, da sem vam
               dosti natančno razložila zakaj kot poslanka ta podatek potrebujem tudi če ga vi ne in
               ne veste kaj bi z njim počeli. Pa bi kot predsednik tega odbora moral imeti prvi
               interes, da je na področju energetike vse tako kot mora biti. Da je zagotovljena
               stabilnost, da ni nič ogroženo. Tako da, resnično me čudi vaš odnos do tega problema.
               Naredili ga pa nismo mi, ampak ste ga naredili sami. Če bi se v stranki mogoče kaj
               pogovarjali kako in kaj na področju energetike, predebatirali energetski zakon preden
               bi ga dali v javno razpravo, danes mogoče tukaj ne bi sedeli, ker bi imeli na mizi
               kakšne druge rešitve. Minister je rekel, govorili smo o konkretnih rešitvah, samo
               danes jih ne sme povedati, ker jih bomo, kako je že rekel, spet zminirali. Zdaj ste
               vi prednostno dispečiranje sami zminirali minister, ne mi. Vi ste ga umaknili in vi
               ste ga zminirali. Tako da, se morate najprej sam sebe bati, da boste svoje predloge
               zminirali. In ne morete tako z roko zamahniti, ni problema, pustimo, bomo že, saj nas
               je dosti, bomo že, preglasovali. Ja res je. Boste preglasovali. Ni nobenega problema.
               Tudi odgovornost za to boste sprejeli. Jaz pa kot poslanka to številko želim in
               pravico imam do nje. Če ne boste zdaj zaprli seje, boste pa dobivali še enkrat pa še
               enkrat… pa še odbor za finance, če je to res vaš cilj. Glede na to, kar smo danes
               slišali, bi si morali želeti, da dokler nimate rešitve, se o tem niti pikica več ne
               govori.</p>
            </sp>
            <sp xml:id="SDT7-OZIOIP-nujna-48-2017-03-07.sp92">

               <speaker>PREDSEDNIK IGOR ZORČIČ:</speaker>

               <p>Gospod Skubin, ste želeli besedo? <stage>/ oglašanje iz dvorane /</stage> Ja. Kolega Škoberne.</p>
            </sp>
            <sp xml:id="SDT7-OZIOIP-nujna-48-2017-03-07.sp93">

               <speaker>JAN ŠKOBERNE (PS SD):</speaker>

               <p>Najlepša hvala gospod predsednik.</p>
               <p>Za kratek uvod v moje postopkovno. Ko sem bil v srednji šoli se je začela razprava o
               tem ali potrebujemo šesti blok ali ne. Ker sem iz Velenja je to seveda že takrat bila
               za vse nas zelo zanimiva razprava. Takrat so nam povedali na eni izmed javnih
               priložnosti, da bo projekt prinesel tri ključne stvari: nižjo ceno električne
               energije, okoljsko bolj učinkovito in več delovnih mest. In zato je vsem, ki smo
               takrat razpolagali s številnimi podatki, pa tudi tistimi, ki so kasneje vlagali
               poroštvene zakone in jih podpirali ta okvir, bil pomemben. In ker je bilo tudi
               pomembno verjeti tistim, ki so študije delali, ki so odločitve predebatirali, verjeti
               v dobri veri, pa ni bilo postavljenih vseh podvprašanj, ki bi jih morda lahko, smo
               danes tu kjer smo. Tudi zato, ker še vedno nimamo energetskega koncepta Slovenije
               etc. Zdaj pa, jaz mislim, da tudi, če ne zapremo te seje, okvir tega kaj je v
               poslovnem načrtu itak vemo, ker izhaja verjetno iz predloga zakona, ki je bil v javni
               obravnavi, kakšen je obseg tega, kar HSE potrebuje. Jaz bi si celo upal staviti, da
               notri ni maksimalna številka, ampak da je recimo preko prsta 20 milijonov. Ampak ker
               se mi pa zdi, da če ta problem imamo in je potreba po tem, da se ga rešuje bodisi s
               prednostnim dispečiranjem bodisi kakorkoli drugače, je pa edina stvar, ki je ne smemo
               narediti ne glede na to na kateri strani smo in od kdo prihajamo, da rečemo o tem ne
               ne bomo pogovarjali. Lahko, da ugotovimo, da na zaprti seji, da je znesek ustrezno
               naveden, da so ustrezni prijemi, da se ga sanirajo tudi skozi alternativne rešitve.
               Ni težave. Bomo šli mirno spati domov. Lahko ugotovimo tud zdaj, da direktor nima
               ustreznih pooblastil,
               da to razlaga, da nima ustreznih materialov, sejo prekinemo in jo nadaljujemo, ko bo
               to mogoče. Če je označena stopnja tajnosti, se to lahko po potrebi tudi umakne. Torej
               imam, a. postopkovni predlog, da se v kolikor direktor nima pogojev za to, da nam
               tudi na zaprti seji ustrezno odgovori zato, da bomo razrešili dileme ki so in šli
               mirno domov, seja prekine in se nadaljuje, ko bodo pogoji za to, da se s tem
               seznanimo. Sicer je pa moj postopkovni predlog, da se da na glasovanje. Jaz mislim,
               da bomo sejo vendarle zaprli, da se seznanimo s tem podatkom, da ugotovimo kako resno
               je stanje. In če ugotovimo, da stanje ni dovolj resno in da ni problematično bomo
               itak po petih minutah sejo zaključili in ugotovili, da nimamo problema. Če bomo
               ugotovili, da imamo problem, smo pa lahko še en čas tukaj. Ampak edina stvar, ki jo
               ne smemo naredili, je da se ne pogovarjamo samo zato, ker je nekdo rekel, ne saj je
               vse ok, ker nazadnje, ko so nam, takrat sem bil še v srednji šoli, rekli, saj je vse
               ok, se potem čez deset let Šaleški dolini očita, da je bil na njenem teritoriju
               zgrajen projekt in objekt, za katerega pa je Računsko sodišče ugotovilo, da je bilo
               narobe voden v Ljubljani.</p>
               <p>Hvala.</p>
            </sp>
            <sp xml:id="SDT7-OZIOIP-nujna-48-2017-03-07.sp94">

               <speaker>PREDSEDNIK IGOR ZORČIČ:</speaker>

               <p>Ja. Hvala. Zdaj imam pravzaprav proceduralni. Aja, še kolega Šircelj, ste še vi
               hoteli?</p>
            </sp>
            <sp xml:id="SDT7-OZIOIP-nujna-48-2017-03-07.sp95">

               <speaker>MAG. ANDREJ ŠIRCELJ (PS SDS):</speaker>

               <p>Glejte, jaz bom bolj kratek, kot je bil moj predhodnik. Jaz bi vas samo nekaj prosil
               predsednik. Moj proceduralni predlog je, da niste podcenjujoč sam sebe. Glejte, jaz
               mislim, da je neprimerno, da kolegici poslanki rečete, zakaj pa boste rabili ta
               podatek, saj ga tako ali tako ne morete uporabljati. Glejte, poslanci smo odgovorni
               do ljudi. Oni so nas izvolili. In če je ta podatek zaskrbljujoč, lahko poslanec ali
               poslanka predlaga zakon takšen ali drugačen, lahko ukrepa tako ali drugače. Skratka,
               veliko možnosti, ne glede na to da ima vsak poslanec oziroma vsaka poslanka pravico
               vedeti. Mi imamo pravico vedeti. In res, gospod predsednik, dajte ne biti podcenjujoč
               do nas samih poslancev. Mi smo na javni seji, bodimo poslanci ponosni, da smo
               poslanci in da če zahtevamo podatek od direktorja, da boste naredili vse, da smo do
               tega podatka upravičeni in da ga bomo dobili. In da se bomo nehali sprenevedati
               tukaj. Res, jaz bi prosil, da bomo, glejte, sami sebi tukaj dejansko ugled
               zmanjšujemo oziroma zmanjšujete s takšnimi, glejte, vi ste predsednik, vi ste prvi
               med enakimi. Vi ste predsednik tega odbora. Marsikdo je tudi predsednik drugega
               odbora pa tudi kakšne komisije ali karkoli že. Ampak, glejte, ta podatek je pomemben
               kot kaže. Zaprite sejo za javnost. Dobili bomo ta podatek in verjetno tudi sejo zelo
               hitro zaključili. Najbrž bi jo lahko že, če bi to dejansko bilo že narejeno pa še
               upam, da bom dobil tudi kaj od finančne stabilnosti na tej seji, zaprti.</p>
            </sp>
            <sp xml:id="SDT7-OZIOIP-nujna-48-2017-03-07.sp96">

               <speaker>PREDSEDNIK IGOR ZORČIČ:</speaker>

               <p>Hvala kolega Šircelj. Jaz, evo sprejemam vaše napotke, ampak vendar ste me narobe
               razumeli. Zdaj, jaz ne želim nikomur ovirati, da dobi kakršnekoli podatke. Je pa res,
               da če se bomo odločili, da zapremo sejo, da moramo vedeti kaj bomo s podatkom oziroma
               kaj si sploh želimo na tej zaprti seji. Jaz sem opozoril na to, da je bila ta seja
               primarna sklicana zaradi tistega dodatka - prosim, da poslušate - da je bila sklicana
               zaradi dodatka na prednostno dispečiranje. Zdaj, mi smo danes že na začetku seje
               sklicali kaj bo s tem dodatkom. Ministrstvo ne bo vztrajalo po tem. Zdaj se je pa ta
               razprava sprevrgla v to ali spreobrnila, da ne bo toliko preostra besede, spreobrnila
               v to, kaj pa bo zdaj, ko ga ne bo. Kaj pa bo zdaj s to firmo. In jaz delim to skrb z
               vami, čeprav, kot smo že slišali, to spada v področje drugega odbora, ampak ne bežim
               od tega. Težava, ki nastopi z, bom rekel, tem našim odločanjem, je in to je moj
               pomislek, da ne bo s tem podatkom karkoli boste že danes zvedeli, če bomo kaj
               zvedeli, da ne bo nič od tega. Jaz se tega bojim, da je to neplodna razprava.  In jaz bom za to, da
               dobimo ta podatek, ampak ne želim pa biti, bom rekel, toliko, recimo temu,
               politikantski pa neki se nadejat nečesa, česar ne bom.</p>
               <p>Moj predlog je, kolega Šircelj, vi ste predsednik odbora oziroma Komisije za nadzor
               javnih financ, res, da tam to skličete. Saj sklicujete veliko sej, ne vem če niste
               imeli tudi že za Cimos. <stage>/ oglašanje iz dvorane/</stage> V petek nadaljevanje. Tako je, tudi
               to je pomembno. In to z vidika poslovanja družbe.</p>
               <p>Zdaj, kar se pa tiče energetske oskrbe, za katero ste mi rekli, da sem predsednik
               odbora, pa me moram poskrbet. Danes smo slišali zagotovila, da ta ni ogrožena. <stage>/
               oglašanje iz dvorane/</stage> Ne nisem, sem zelo dobro. Si boste pogledali magnetogram. Da ni
               ogrožena. Tako je bilo rečeno. In da ministrstvo pripravlja alternativne predloge
               temu, da pač to dispečiranje ne bo uvedeno. Tako da, jaz izhajam iz tega, ne iz tega,
               da bi komurkoli hotel preprečiti, ne vem, pridobivanje podatkov. Dobite jih zaradi
               mene.</p>
               <p>Jaz sem dobil zdaj kar ene tri proceduralne predloge. Mislim, da vsi nekako grejo v
               tej smeri, da se odločimo o temu, ali prekinemo to sejo in dobimo podatek o tem, zdaj
               pa me popravite predlagateljica, jaz bom dal vam prednost, glede na to, da se
               predlagateljica, da dobimo podatek o tem ali je ta znesek vključen v poslovni načrt
               ali boste še dopolnili, povejte. Vam dam besedo.</p>
            </sp>
            <sp xml:id="SDT7-OZIOIP-nujna-48-2017-03-07.sp97">

               <speaker>MAG. ALENKA BRATUŠEK (PS NP):</speaker>

               <p>Glejte, saj zapletov je bilo na tem odboru veliko, na začetku ste pač želeli, tega
               prednostnega dispečiranja ne bo, ne sprašujte več.</p>
               <p>Gradivo, ki je priloga k temu sklicu, je tudi omemba problemov v finančnem načrtu.
               Predlog je bil, da ta podatek dobimo, ta podatek je pomemben, lahko za vas ni, zame
               je pomemben. Gospod je rekel, da ga ve, da ga na javni seji ne more povedat, zato
               mene zdaj ne zanima več ali prednostno dispečiranje je vključeno v finančni načrt. To
               je dejstvo, ker je direktor povedal, da ta znesek ve. Se pravi, sejo moramo zapreti,
               samo da ugotovimo obseg problema. To je vse. Ni več vprašanje, je – ni. Direktor je z
               odgovorom, da ve kakšen je ta znesek, potrdil, da v finančnem načrtu prednostno
               dispečiranje je. Se pravi, potrebujemo samo višino, da vemo v kakšnem obsegu
               problemov se gibamo.</p>
               <p>Novinarji so me zunaj spraševali, ali je res, da je to 60 milijonov evrov. To pa ni
               več šala, to pa ni več šala. Takšne številke se, če rečem po domače, rolajo v
               javnosti. In zato zaprite sejo, da ugotovimo obseg problema. To je vse, kar želimo od
               vas.</p>
               <p>Iz ene zelo preproste seje, ki je bila danes sklicana, ste naredili tako dramo in
               zaplet, da ste res pokazali, da ukinitev prednostnega dispečiranja predstavlja velik
               problem. To je vse. To ste naredili z dramo danes na tem odboru. Minister pravi: <q>"Po
               premisleku smo to umaknili."</q> Me zanima, kje je bil premislek, ko so to uvajali v
               zakon. Ampak, če ga ni, mogoče je to tema za kakšno poslansko vprašanje, kdo je to
               svetoval in tako naprej. Ključno je, da vemo kako bomo problem v finančnem načrtu HSE
               lahko rešili oziroma kako ga bodo oni rešili. To je vse in ne vem zakaj je to tako
               težko razumeti.</p>
            </sp>
            <sp xml:id="SDT7-OZIOIP-nujna-48-2017-03-07.sp98">

               <speaker>PREDSEDNIK IGOR ZORČIČ:</speaker>

               <p>Gospod minister, imate besedo. <stage>/ oglašanje iz dvorane/</stage> No, postopkovno, kolega
               Krivec.</p>
            </sp>
            <sp xml:id="SDT7-OZIOIP-nujna-48-2017-03-07.sp99">

               <speaker>DANIJEL KRIVEC (PS SDS):</speaker>

               <p>Hvala za besedo, spoštovani predsednik kolega Zorčič.</p>
               <p>Jaz bi prosil, da se opravičite, kajti moj predlog postopkovni, niti v enem delu ni
               politikantski. Tako da, res bi prosil, če bi rekli, da je politični, bi še razumel,
               ker smo v tem Državnem zboru, jaz upam, da se zavedate, vsi politiki. Vsi smo
               samostojni in vsi imamo pravice in dolžnosti. In če si to preberete boste videli, da
               je pravica pač poslanca, da predlaga proceduralni predlog, ki je bil v tem trenutku
               na mestu. In res ne
               razumem tega zapletanja, ki si ga vi skušate privoščiti, da bi zaobšli nek korekten
               predlog. Hitro je bilo ugotovljeno, da določenih stvari zaradi tega, ker ima oznako
               poslovna tajnost, ne morejo dati. S tem, ko to zapletate, pa je ugotovitev kolegice
               točna. S tem ste samo povzročili to, da bo res v javnosti izpadlo, da je ta zadeva
               problematična. To ni bila moja želja in zato prosim, da se opravičite meni, to je
               proceduralni predlog, ker jaz nisem dal nobenega politikantskega proceduralnega
               predloga. Hvala.</p>
            </sp>
            <sp xml:id="SDT7-OZIOIP-nujna-48-2017-03-07.sp100">

               <speaker>PREDSEDNIK IGOR ZORČIČ:</speaker>

               <p>Zdaj jaz bom dal na glasovanje. Se pravi, mi bomo sejo prekinili zaradi tega, ker
               more že glasovanje potekati brez navzočnosti javnosti. Gospod minister, če ste se
               želeli še karkoli opredeliti v zvezi s tem predlogom. <stage>/ oglašanje iz dvorane/</stage> Ne vem.
               Če bo karkoli pomagalo, razen če se bo … <stage>/ oglašanje iz dvorane/</stage>. Glejte, ne sme vam
               biti, zdaj, počakajte malo no. <stage>/oglašanje iz dvorane/</stage> Seveda, mislim zdaj pa se
               bojite odgovorov ministra. Zdaj pa tudi tega ne razumem no. Po eni strani očitate
               nam, da ne želimo vseh podatkov, zdaj ko pa prosijo ministra, pa si ne želite, da bi
               karkoli odgovoril. To pa je tudi nelogično. Zdaj bom dal besedo gospodu ministru.
               Predlagateljica, imate besedo.</p>
            </sp>
            <sp xml:id="SDT7-OZIOIP-nujna-48-2017-03-07.sp101">

               <speaker>MAG. ALENKA BRATUŠEK (PS NP):</speaker>

               <p>Najlepša hvala.</p>
               <p>In kaos, kaos, ki je danes na tem odboru, jaz ga še nisem videla. Veliko sem jih
               videla, posebej tam, kjer SMC vodi odbore, ampak tole danes je pika na i. Malo na
               levo, malo na desno, malo čez mizo, kar pri proceduralnih sodelujejo gosti in
               ministri in tako naprej.</p>
               <p>Zdaj bom še enkrat povedala, minister lahko sto krat pojasnjuje. Mene so novinarji
               pred to dvorano vprašali, ali gre res za 60 milijonov, in zdaj bo minister rekel, ne,
               ne gre za 60 milijonov, ampak ne smem povedat, za koliko gre. To bo pojasnilo. Jaz
               predlagam, če minister lahko pove številko, naj jo pove, če ne nas pa naj pusti, da
               se s to številko soočimo sami. Ne rabi razlagat, da, jaz ne vem kje so novinarji
               dobili številko 60. Ni to moja. Pred vrati je bilo to vprašanje. Moj odgovor je bil,
               ne vem, upam, da bomo danes številko ugotovili. Ampak očitno je ne bomo, očitno je ne
               bomo, ker bežite od vsega tega in škoda, ampak res, res škoda. Danes bi ta seja lahko
               bila zelo pozitivna. Ne bo prednostnega dispečiranja, ne bo dodatne obremenitve na
               položnicah za ljudi. To bomo nadomestili s tem, tem, tem in tem. Pol ure ne bi imeli
               kaj delati. Zdaj se pa že štirideset minut ukvarjamo s tem, ali poslanci lahko zvemo
               številko iz poslovnega načrta družbe, ki je v 100 % lasti države. Saj mi ne želimo
               dobiti podatke od s.p. ali pa od nekega d.o.o. s katerim država nima nič. Številko iz
               poslovnega načrta družbe v 100 % lasti države, ki mimogrede bi jo po njihovem planu
               morali pokriti davkoplačevalci. To in krog je sklenjen. In vi rečete, ne, ne morete,
               ker ne veste, kaj boste z njo delali. Tako da, jaz predlagam, predsednik, da vodite
               sejo skladno s poslovnikom, naredimo to, kar imamo na mizi, minister ima pravico
               sodelovati na zaprtih sejah in nam bo tam razlagal vse ostale podrobnosti. Kar takole
               malo ping pong, čez mizo, pa mislim, da ni skladen s poslovnikom.</p>
            </sp>
            <sp xml:id="SDT7-OZIOIP-nujna-48-2017-03-07.sp102">

               <speaker>PREDSEDNIK IGOR ZORČIČ:</speaker>

               <p>Gospod Mesec, ste želeli besedo.</p>
            </sp>
            <sp xml:id="SDT7-OZIOIP-nujna-48-2017-03-07.sp103">

               <speaker>LUKA MESEC (PS ZL):</speaker>

               <p><stage>/mikrofon ni vključen/</stage> Ja, če mi je da, lahko.</p>
            </sp>
            <sp xml:id="SDT7-OZIOIP-nujna-48-2017-03-07.sp104">

               <speaker>PREDSEDNIK IGOR ZORČIČ:</speaker>

               <p>No, prosim.</p>
            </sp>
            <sp xml:id="SDT7-OZIOIP-nujna-48-2017-03-07.sp105">

               <speaker>LUKA MESEC (PS ZL):</speaker>

               <p>Hvala lepa.</p>
               <p>Jaz sem samo želel pojasniti, da bo jasno, čemu je, ker vidim, da je razprava morda
               odšla v neko smer, ki je mehanizem prednostnega dispečiranja niti ne, ne pokriva več.
               Mehanizem prednostnega dispečiranja v osnovi ni namenjen finančnemu reševanju
               podjetij. Mehanizem prednostnega dispečiranja je predviden, da se aktivira takrat,
               kadar razmere na trgu so takšne, da bi proizvajalci električne energije, ki to
               energijo proizvajajo iz domačega energenta, ne bi mogli več obratovati in bi v tem
               primeru zaradi tega bila lahko ogrožena. V kolikor bi bila stabilnost energetskega sistema in v tem
               primeru je potem možno aktivirati ta mehanizem, vendar samo do obsega 15% te končne
               rabe energije iz tega domačega energenta za pokrivanje tiste razlike v ceni med
               proizvodnjo in tržno ceno. Skratka, mehanizem se aktivira pod določenimi točno
               znanimi pogoji za pokrivanje razlike v ceni. V kolikor bi bila ogrožena torej zaradi
               nedelovanja tega proizvajalca, stabilnost sistema. Skratka, tukaj je kar nekaj
               pogojev, varovalk kdaj sploh, če, kako… In bom rekel mi, ko smo ocenjevali koliko bi
               lahko ta mehanizem prinesel in ta številka 25 milijonov evrov, ki je bila omenjena,
               je bila ocenjena na podlagi neke predpostavljene razlike v ceni in teh 15%
               proizvedene količine iz domačega energenta. To je bila ocena v kolikor bi bili
               izpolnjeni pogoji. Če bi bili, v kolikor bi bili, kakšna bi bila takrat razlika v
               ceni, skratka to v neke poslovne načrte… Jaz si predstavljam… Jaz ne poznam
               poslovnega načrta, da je jasno, ampak… <stage>/ oglašanje iz dvorane/</stage> Ne. Ampak tudi si ne
               predstavljam, da bi uprava, pa lahko, da bomo to tudi slišali kako so planirali, ne
               bi mogla neke številke iz tega naslova iz tega mehanizma v svoj poslovni načrt
               predvideti. To je moje predvidevanje kako, pod pogoj, kako ta mehanizem se lahko
               aktivira, kaj so lahko pravzaprav na podlagi tega sploh predvideli. Tako, da še
               enkrat povem, ni to namenjeno torej finančnemu reševanju podjetij, proizvajalci
               električne energije, ampak v primerih, ko bi bilo torej delovanje proizvajalca
               ogroženo, ustavljeno zaradi pogojev na trgu in bi s tem bila ogrožena stabilnost
               sistemov, se mehanizem aktivira in takrat lahko proizvajalec torej razliko v ceni
               dobi pokrito. <stage>/ oglašanje iz dvorane/</stage> Vem, ampak to je torej vnaprej nemogoče
               planirati, kdaj bodo taki pogoji izpolnjeni, če sploh bodo in koliko je te razlike
               potrebno zagotoviti. Kako smo določili številko 25 milijonov evrov sem pa povedal.
               Hipotetično od maksimalne količine, dovoljene količine energije.</p>
               <p>Hvala lepa.</p>
            </sp>
            <sp xml:id="SDT7-OZIOIP-nujna-48-2017-03-07.sp106">

               <speaker>PREDSEDNIK IGOR ZORČIČ:</speaker>

               <p>Hvala.</p>
               <p>Predlagateljica, ste še želela besedo.</p>
            </sp>
            <sp xml:id="SDT7-OZIOIP-nujna-48-2017-03-07.sp107">

               <speaker>MAG. ALENKA BRATUŠEK (PS NP):</speaker>

               <p>Ja, najlepša hvala.</p>
               <p>Minister, jaz upam, da sva midva na isti seji, ker je tu direktor čez mizo povedal,
               na moje vprašanje ali ve številko iz finančnega načrta, povezano s prednostnim
               dispečiranjem, njegov odgovor je bil »vem«. Se pravi, v finančni načrt HSE je
               vključeno prednostno dispečiranje in če zdaj povzamem vaše besede, je očitno ogrožena
               stabilnost energetskega sistema danes, zdaj in tukaj. Ja, vi ste rekel: prednostno
               dispečiranje se vključi takrat ali pa ta ukrep, če bo energetska stabilnost ogrožena.
               Očitno, če je HSE kot tisti, ki pozna energetski sistem, to vključil v svoj finančni
               načrt, poslovni načrt leta 2017, ja drugega skupaj ne moreš zložiti kot to, da je
               energetska stabilnost v Sloveniji ogrožena. Ja kako, minister? Potem mi pa razložite
               kako si razlagate, da to v finančnem je. In je, je direktor povedal. Ne zdaj
               telovaditi, dokler nas še gledajo. Rekel je: ja, vem številko, ne smem je pa
               povedati. Zato zaprimo sejo in se pogovarjajmo potem pa na seji, pa se vprašajte, če
               ste pravega človeka dal tja. Ampak to so stvari, ki nas zanimajo, zato vam pravim, da
               ste iz te seje res naredili dramo zdaj. Iz preproste seje res naredili dramo zdaj. Iz
               preproste seje, kjer bi lahko v pol ure povedali: ne bo prednostnega dispečiranja,
               vsi bi vas pohvalili: ja, elektrika ne bo dražja, bomo pa zato naredili to, to, to,
               to. Ne! Nič ne poveste, lahko zamahujete z roko, ampak z vsakim stavkom se bolj
               zapletete. Z vsakim stavkom se bolj zapletete in še enkrat, to, kar ste na koncu
               povedal, povezanost s finančnim načrtom HSE, ki ima to vključeno v svoj poslovni
               načrt pomeni, da imamo velike probleme pri energetski stabilnosti sistema. Vi ste
                  tisti, ki ste to
               potrdil. Nisem jaz govorila… A vam še enkrat citiram? Čemu je namenjen ukrep
               prednostnega dispečiranja. Se vklopi takrat, ko nastanejo problemi, ko je ogrožena
               stabilnost energetskega sistema. Zanesljivost oskrbe… <stage>/ oglašanje iz dvorane/</stage> Tako,
               zanesljivost oskrbe. Prav. Se pravi, je zanesljivost oskrbe ogrožena danes in tukaj.
               Ja, če oni imajo to v finančnem načrtu. Ja, ampak, če povežeš levo in desno stran, je
               to točno to. Ja, je to točno to. Točno to! V svoj finančni načrt so vključili ukrep,
               ki ste ga vi predvideli, ni še bil sprejet, ampak očitno smo na pragu nestabilnosti.
               <stage>/ oglašanje iz dvorane/</stage> Nezanesljivosti oskrbe z električno energijo. Saj mislim, da
               je zelo enako. No, okej, še bolj. Nezanesljiva oskrba z električno energijo. In tako
               daleč ste danes na tej seji stvar pripeljali, ja.</p>
            </sp>
            <sp xml:id="SDT7-OZIOIP-nujna-48-2017-03-07.sp108">

               <speaker>PREDSEDNIK IGOR ZORČIČ:</speaker>

               <p>Ne, glejte, jaz bom zdaj sejo prekinil za 15 minut zato, da se pripravi odločanje v
               skladu s 101. členom Poslovnika, to je, da se nadaljuje seja brez navzočnosti
               javnosti. Hvala, 15 minut.</p>
               <p>Nadaljujemo ob 15.20.</p>
               <stage type="time">(Odprti del seje je bil prekinjen ob 17.06.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZP-redna-22-2016-05-27">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">94476EBC4A753F5DC1257FAB00257768</idno>
               <idno type="custom" subtype="day">9BDCACD68F93D8A6C1257FC60039CD76</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=9BDCACD68F93D8A6C1257FC60039CD76</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZP-redna-22-2016-05-27.OZP" n="22">
               <name>redna seja</name>
               <date when="2016-05-27"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZP-redna-22-2016-05-27.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZP-redna-22-2016-05-27.OZP">
                        <orgName key="OZP">Odbor za pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA PRAVOSODJE</stage>
            <stage type="session">22. redna seja</stage>
            <stage type="date">(27. maj 2016)</stage>
            <stage type="chairman">Sejo je vodil Jan Škoberne, predsednik Odbora za pravosodje.</stage>
            <stage type="time">Seja se je pričela ob 9.03.</stage>
            


            <sp xml:id="SDT7-OZP-redna-22-2016-05-27.sp1">

               <speaker>PREDSEDNIK JAN ŠKOBERNE:</speaker>

               <p>Torej, dobro jutro, dober dan, dobrodošli vsi in hvala, da ste si vzeli čas za
               današnjo 22. sejo Odbora za pravosodje. Uvodoma vas vse prav lepo pozdravljam.</p>
               <p>Na začetku dovolite, da vas obvestim, da na seji kot nadomestna članica in član
               sodelujeta gospo Ivan Škodnik namesto Ksenije Korenjak Kramar in gospa Jelka Godec
               namesto Anje Bah Žibert.</p>
               <p>Ker k dnevnemu redu ni bilo predlogov za razširitev oziroma umik točke, ugotavljam,
               da je dnevni red seje določen, kot je bil predlagan s sklicem.</p>
               <p>Zato prehajam <title>NA 1. TOČKO DNEVNEGA REDA - to je na obravnavo SKUPNEGA POROČILA O DELU
               DRŽAVNIH TOŽILSTEV ZA LETO 2015,</title>
               ki je objavljeno na spletni strani Državnega zbora v Poročevalcu z dne 18. aprila
               2016.</p>
               <p>Kot gradivo smo prejeli še mnenje Državnotožilskega sveta z dne 25. maja 2016 in
               mnenje Komisije Državnega sveta za državno ureditev z dne 26. 5. Če prav razumem, ste
               oboje prejeli tudi na klop.</p>
               <p>Torej Skupno poročilo o delu državnih tožilstev za leto 2015 je bilo posredovano
               Državnemu zboru na podlagi 150. člena Zakona o državnem tožilstvu. Odbor za
               pravosodje pa ga bo obravnaval na podlagi četrtega odstavka 41. člena Poslovnika
               Državnega zbora.</p>
               <p>Če ni drugačnih predlogov in želja, torej pričenjam z obravnavo Skupnega poročila o
               delu državnih tožilstev za leto 2015. In bi k besedi uvodoma pozdravil prof. dr. Fišerja.</p>
            </sp>
            <sp xml:id="SDT7-OZP-redna-22-2016-05-27.sp2">

               <speaker>DR. ZVONKO FIŠER:</speaker>

               <p>Lepa hvala gospod predsednik. Gospe in gospodje poslanci.</p>
               <p>V tej svoji uvodni besedi bom skušal na nek racionalen način prikazati delo tožilstva
               v preteklem letu. Delo, za katerega, ne da bi jaz moral to posebej zagotavljati.
               Verjamem, da vsi tisti, ki delo organa pregona poznajo, da vedo, da se v enem letu
               zgodi zelo veliko stvari, zelo veliko pestrega dogajanja, zelo veliko pomembnih
               dogodkov, o katerih bi veljalo spregovoriti, in da je, pravzaprav, na žalost vedno
               precej samovoljna izbira, ki jo moramo napraviti, ko hočemo to delo na kratko
               predstaviti, tako da bo vendarle pravi vtis o delu tega pomembnega državnega organa
               predstavljen najvišjemu predstavniškemu organu v državi.</p>
               <p>Tore, poročilo za lansko leto je sestavljeno po pravilniku, ki ga je Ministrstvo za
               pravosodje predpisalo v okviru svojih pristojnosti. Ta predpis je bil sprejet poroti
               koncu leta, kar nam je povzročilo nekaj težav, objektivno, o tem ni treba, da posebej
               razlagam, ker je bilo seveda treba nekatere podatke, ki so v tem poročilu novi,
               pridobivati za celo leto nazaj in jih nismo, ker jih prej nismo mogli zbirati sproti.
               Upam, prepričan sem, da bo v prihodnje težav v zvezi s tem manj.</p>
               <p>Druga težava, ki je v tem pogledu, seveda, tudi vplivala na izdelavo poročila, je
               dejstvo, da tožilstvo nima posebne analitične službe, ki bi se ukvarjala z
               analiziranjem podatkov IBAN, pojavnih oblik, interpretacijo in tako naprej in tako
               naprej.</p>
               <p>Tisto, kar smo letos prvič napravili, nek poskus, ki ga res ne morem označiti drugače
               kot poskus, je tisti zadnji del poročila, k temu nas tudi zavezuje, seveda,
               pravilnik. To je bilo narejeno v okvirih možnosti, ki jih mi v tem trenutku imamo.
               Vrednost tega dela se bo pokazala, seveda, sproti, skozi leta, kajti zdaj, seveda ni
               primerjalnih podatkov za neko daljše obdobje za nazaj, in šele, ko bo ta časovna
               serija pač nekoliko daljša, se bo videlo, iz teh primerjav, longitudinalno, kakšna so
               nekatera gibanja, torej, ki so pomembna. V vsakem primeru, mislim, da je bil v tem
               pogledu nek korak naprej napravljen, dosežen, in da bomo, ko bomo to službo,
               analitično službo vzpostavili, lahko, bi rekel, tudi v tem pogledu dosegli še dodaten
               napredek. tukaj je treba povedati, čeprav stvar spada, seveda že v letošnjem letu, da
               prizadevanja, skupaj z Ministrstvom za pravosodje, da bi to službo dobili, tečejo. In
               da mi računamo, da se bo to v resnici zgodilo tako, da bo že mogoče računati na pomoč
               takšne službe. Sodišča imajo, recimo, dosti veliko, dosti ambiciozno. Pri Vrhovnem
               sodišču, tu se pač vidi, da je bil pristop v preteklosti k organiziranju tožilstev
               pač nekoliko drugačen.</p>
               <p>Tu bi se lahko takoj navezal, pravzaprav, na eno stvar, o kateri bi spregovoril sicer
               v nadaljevanju, ki ni neznana, vsaj poznavalcem tožilske organizacije ne, ampak, to
               je to, da pri Vrhovnem državnem tožilstvu, pravzaprav vse bolj postaja jasno, da se
               njegovo delo in pristojnosti delijo na dva velika segmenta. Nič novega, pravzaprav.
               Gre za vprašanje poudarkov. Koliko je bilo do zdaj dano poudarka enemu ali drugemu
               segmentu. Prvi segment je, pravzaprav tam, kjer državni tožilec nastopa kot stranka v
               postopkih, pred Vrhovnim sodiščem, zahteve za varstvo zakonitosti, in tako naprej in
               tako naprej. To je vse znano.  In ta del je, bom rekel, sorazmerno dobro pokrit, če ne
               zelo dobro pokrit. Tu ne nastaja nobenih problemov, zlasti pa ne zaostanki. In tudi
               kvalitativno, mislim, da temu, da ta segment Vrhovno državno tožilstvo obvladuje.</p>
               <p>Drugi, tisti, ki je bil pa nekoliko zapostavljen, ne, da ni bilo znanja in spoznanja,
               da je ta segment potreben. Ampak, vendarle ostajal je na nek način, na nek način v
               ozadju. Je pa tisti, kjer mora Vrhovno državno tožilstvo nuditi podporo, podporno
               funkcijo za delo celotne tožilske organizacije. Že do zdaj je v tem pogledu obstajal
               strokovno informativni center. Ta, ki recimo, tak segment, ki mora biti, na nek
               način, centralizirano organiziran, ali pa vsaj močno koordiniran, so nadali
               mednarodni odnosi. Tudi to teče. Nadzor, izobraževanje. Tudi to vse teče. Že večji
               problem je informatika, recimo, kjer je problem tehnološke opreme, še večji, zato sem
               zdaj na to opozoril, in se na to navezal, je analitika. To se pravi, kako iz teh
               zbranih podatkov priti do nekih ocen, ki seveda niso <q>»l´ars pour l´ars«</q> zato, da bomo
               mi ugodili pravilniku in lepo poročali Državnemu zboru, ampak preprosto zato, da bomo
               iz tega ven dobili neke podatke, ki bodo pomagali tožilstvom pri izvajanju, to je
               primarni namen, pri izvajanju njihove funkcije.</p>
               <p>To je eno tako spoznanje, kot sem rekel, ne popolnoma novo. Gre za vprašanje
               poudarkov. Ti so očitno bili, ker recimo, nekaj tega smo zaznali sami. Mi smo v
               preteklem letu ustanovili sami oddelek, nov Oddelek za organizacijo in razvoj
               upravljanja, ker smo, recimo zaznali, da je treba, pravzaprav, tudi nekega
               spremljanja in znanja na nekem področju, s katerim se vsako posamično okrožno
               tožilstvo seveda ne more ukvarjati. To bi bilo skrajno neracionalno in
               neučinkovito.</p>
               <p>Da je treba tukaj, seveda, pristopati k tem vprašanjem izrazito odmerjeno in
               premišljeno, je jasno. Ker seveda ta podporni del Vrhovnega državnega tožilstva je
               pomemben, kot sem rekel, za boljšo koordinacijo in boljšo učinkovitost, seveda ne sme
               iti tako daleč, da bi posegel v samostojnost tožilcev, ki delajo na prvi stopnji, ker
               bi s tem, seveda, zatirali pravzaprav njihovo ustvarjalnost. To je v teh organih. In
               žali bog, moram kar povedati, da je to javnosti zelo težko dopovedati, kako zelo
               težko in kako zelo pomembno je, da je to uravnovešeno. Torej, na eni strani seveda,
               da ta podpora deluje, kadar je potrebna, ampak da deluje tako, da ne ubija
               ustvarjalnosti in s tem seveda tudi delavoljnosti in tudi seveda nekaj tiste, tiste
               potrebne vztrajnosti, ki jo morajo tožilci kazati, in na koncu koncev, bom rekel, in
               pa <q>"last but not least"</q>, bi rekli Angleži, seveda poguma pri izvajanju te funkcije.
               Ker vam pač lahko povem, da je treba včasih, ali pa kar precej pogosto, kar nekaj
               poguma zato, da se lotiš tega dela.</p>
               <p>Sicer pa le bilo leto 2015, moram reči, v mojem videnju, leto, ko so bila moja
               prizadevanja in prizadevanja Vrhovnega tožilstva, seveda, usmerjena v to, da bi
               tožilski organizaciji omogočili ustvarjalno vzdušje za njeno delo. Namreč, to je tudi
               en tak splošen pogoj, na katerega se zelo rado pozablja, je pa zelo pomemben. Tako,
               da recimo, kajti v nemiru, v situaciji, ko prihaja do takih ali drugačnih pritiskov,
               jasnih, vidnih ali pa bolj prikritih, bolj niansiranih in tako naprej, o tem, bi
               rekel, bi se dalo kar govoriti še pa še, je naloga vodstva tožilske organizacije, da
               seveda poskrbi za to, da te vplivi, ki so negativni, o tem mora biti popolnoma jasno,
               ki so negativni, ne pridejo, ne povzročajo negativnih posledic pri tožilstvih. Pa naj gre, bom
               rekel, zelo direktno, od zelo banalnih, rutinskih zadev, kjer se ravno tako lahko
               zgodi napaka, pa do skrajnih, posebnih, unikatnih zadev in tako naprej in tako
               naprej.</p>
               <p>Ker ne smem biti predolg, vsaj mislim, da moram se sam na nek način brzdati glede
               tega, bi kot drugo karakteristiko leta 2015 postavil kadrovsko utrditev. Če smo v
               letu 2014 posvetili posebno pozornost postavitvi Specializiranega državnega tožilstva
               v novih okvirjih, to se pravi, kot znatno močnejšega, številčno in tudi seveda zlasti
               kvalitativno pomembnejšega organa, se pravi, pravega centra za pregon nekaterih
               posebej hudih ali pa posebej pomembnih vrst kriminalitete, smo v letu 2015 seveda
               morali ta kader, ki ga seveda nismo dobili z lune ali od zunaj, temveč smo ga pobrali
               okrožnim državnim tožilstvom, nalašč sem uporabil tak izivalen izraz, ja, ne gre
               drugače. Tam, kjer imaš, lahko vzameš. Dobrih tožilcev na Zavodu za zaposlovanje ni,
               to si moramo biti na jasnem. Smo morali seveda te nadomestiti. Zato smo v lanskem
               letu, moram povedati, izjemno zadovoljni, da nam je uspelo dobiti 30 novih tožilcev,
               to so mladi tožilci, začetniki, v bistvu. Vendar smo z njimi, vsaj številčno,
               zapolnili vrzel, ki smo jo prej sami povzročili, zavestno. Tako to mora biti s temi,
               z novinci se ne da polniti Specializiranega tožilstva. In ob enem, smo imeli ob tej
               aktivnosti še en namen, namreč, da bomo zmanjšali razlike, ki so se ustvarile skozi
               leta, desetletja, bi skorajda lahko rekli, pri Okrožnih državnih tožilstvih, ko
               gibanje zadev in števil ljudi, število tožilcev, ki so določeni za posamezna
               tožilstva, je šlo preveč vsaksebi. Preprosto povedano, ponekod se je pokazalo, da je
               tožilcev nekaj preveč, ponekod je pa bilo očitno, da jih je premalo. In to smo
               dosegli.</p>
               <p>Mi smo s tem rezultatom zelo zadovoljni. Prišli smo na končni rezultat 219 tožilcev,
               septembra oziroma konec leta, no, septembra, ko se je zgodilo, kar je še zmeraj samo
               84 % zasedba, ampak ne bomo zdaj stokali okrog tega, bolj bomo okrog tega, da seveda
               v tem trenutku ni stanje 219, ker je fluktuacija že povzročila, da imamo odhode, tako
               in drugače, odhode, ki jih jaz zdaj tukaj ne bi posebej vrednotil. Tudi to je stanje
               iz letošnjega leta, že zakaj so odhajali. Nekaj je normalnih odhodov, flukturacija,
               odhodi v pokoj, nekaj je pa tudi takih, za katere so kolegice in kolegi sami
               ugotovili, da se ne vidijo več v tej organizaciji in so zaradi tega potem odšli.
               Tako, da to delo, na popolnjevanju, na tožilskem popolnjevanju, je očitno naloga, k
               bo še čakala, mogoče ne v takih velikih številkah, ampak bo pa trajala.</p>
               <p>Moram pa povedati, da smo se v zvezi s tem, zdaj tukaj seveda ni naloga generalnega
               državnega tožilca, da razlaga, pravzaprav ta pristop h kadrovanju, bi pa lahko
               povedal, da se je Državnotožilski svet, ki je seveda ključni organ odločanja v tej
               sferi, pravzaprav, nabral izjemno pomembnih izkušenj pri sprejemanju novih tožilcev.
               Kajti izbor, seveda, lahko si mislite, da je bilo kandidatov večkratnik od tistega,
               ki smo jih, je bil zahteven. In mi seveda samo upamo, da smo res, poleg tistih
               kvalifikacij, ki smo jih lahko na začetku preverjali, tudi v resnici dolgoročno
               izbrali najboljše. Ampak pokazalo seveda se je, vizavi preteklosti, seveda, da
               sprejemanje v službo, za vsako tožilstvo, vsakega tožilca posebej, nima nobenega
               smisla oziroma, da pelje v, zdaj,  s tem nikogar ne bi želel žaliti ali pa vrednotiti,
               kakorkoli, česarkoli, ampak pelje, pravzaprav v, dostikrat v slabo izbiro. Mislim, da
               je kandidatov za funkcije v pravosodju zelo veliko, in da bi zagotovo bilo treba
               razmisliti o tem, da bi pravosodje v prihodnje polnili z letnimi ali kvečjemu s
               polletnimi razpisi. To si upam reči, saj to nisem zdaj pogruntal na podlagi tega, jaz
               sem se s pravosodnimi sistemi, primerjalno tudi sicer ukvarjal, in vem, da marsikje
               nekaj takega imajo. V podrobnosti ne gremo, ker seveda tu ni primerno za to. Toliko,
               bi rekel, nekaj splošnih teh ugotovitev.</p>
               <p>Zdaj pa, nekaj, vendar generalnih ugotovitev, tudi o tistem, zaradi česar mi smo, se
               pravi, o gibanju zadev. Mislim, da politiko pregona uspešno izvršujemo, in da se delo
               tožilstev odvija znotraj nje, pri čemer ta dokument, seveda, ki je novota v tožilski
               zakonodaji, je mogoče razumeti na različne načine. Toda v mojem videnju to ni akt, ki
               bi se spreminjal vsakih 6 mesecev, če recimo, kdo kje kaj zavrešči ali pa komu cegel
               na nogo pade, ampak je to seveda neka rdeča nit, ki mora voditi, recimo, ker sem pač
               jaz bil tisti, ki je predpisal politiko pregona, politiko delovanje organa, vsaj za
               pač neko daljše obdobje. To ni, bi rekel, nekaj, kar bi se pod vsakim vetercem potem,
               bi rekel, zasukalo malo sem ter tja. Seveda lahko vmes pridejo spremembe in jih je
               treba upoštevati, toda imamo tudi po drugi strani primere, ko so, bi rekel, bili
               pozivi k spreminjanju, in potem se seveda ni zgodilo nič, kajti tistega pojava, ki mu
               je bilo napovedovano, da bo obvladoval naše žitje in bitje, potem seveda ni bilo.</p>
               <p>In konec koncev je treba v zvezi s politiko pregona spet povedati, da to ni dokument,
               ki je odvisen samo od tožilstva. Konec koncev gre pravzaprav, je treba poudariti, še
               enkrat, funkcijo, ki jo ima tožilstvo v družbi, namreč, da je to izrazito procesni
               organ, ki z leve dobiva zadeve, o katerih mora odločati, potem odločijo o pregonu, in
               na desni strani, seveda s svojimi rezultati, pod narekovajem ali pa brez, če hočete,
               dobavlja te sodiščem, ki morajo potem seveda odločiti, in to je seveda spet njihova
               funkcija.</p>
               <p>Mislim, da je v tem pogledu, in to se iz številk dobro vidi, da ne bo to pozabljeno,
               to smo večkrat poudarili, je pa še vedno zelo aktualno, da seveda, če ne bi tožilstvo
               vodilo take politiko pregona, kot jo sedaj vodi, bi se znalo zgoditi, da bi bila
               sodišča zasuta z zaostanki, ki bi bili znatno, znatno večji od naših, ampak o tem
               takoj nekaj v nadaljevanju.</p>
               <p>Torej, zdaj prav kratek sprehod skozi tožilsko, torej, dogajanje. Pripad novih zadev
               pada. To je že kar trend nekaj let. Zdaj za lansko leto je ta padec nekoliko večji.
               Jaz tega ne bi vrednotil, ker to ni pravzaprav naloga tožilstva, saj nismo mi tisti,
               ki ustvarjamo kazenske ovadbe, kot se dostikrat v slovenskih medijih piše, ampak smo
               tisti, ki jih prejemamo. Tudi seveda s tem ne bi želel niti najmanj vrednotiti, da
               kdo drugi ni opravil svoje naloge ali pa česarkoli podobnega. Nam je to dejstvo pač
               preprosto, ob tem, seveda, da se vrtijo zadeve tudi iz preteklih let, omogočilo, da
               smo lanski priprad obvladovali in ga obvladujemo razmeroma tekoče, spet v skladu s
               tistim, kar sem prej rekel, da je tožilstvo procesni organ, in zato, bi rekel, delo
               teče sorazmerno normalno in brez pretresov, seveda, absolizirati pa tega ni mogoče.
               So tožilstva, ki so v krizi, iz različnih razlogov, zaradi prevelikega števila
               odhodov, majhno tožilstvo tudi odhod manjšega števila tožilcev, lahko takoj postavi, bi rekel, ob zid in
               tako naprej.</p>
               <p>Struktura tožilskih odločitev in rešitev ne kaže bistvenih premikov, zato bi tu
               opozoril na dejstvo, da ostaja razmeroma velik delež zavrženih ovadb, čez 60 % je bil
               v lanskem letu. Ampak če boste gledali letno poročilo, vas opozarjam, da si poglejte
               tudi tisto tabelo, kjer smo za lansko leto prvič ponudili podatke, za čigave ovadbe
               gre. In tam smo pokazali, da je med ovadbami 11 % v strukturi ovadb, ki jih podaja
               policija, in ogromno, večje število drugih ovaditeljev. To se pravi, visok procent
               zavrženih ovadb seveda ne kaže na to, da je slabo delo organov za notranje zadeve,
               torej policije, ki je vendar najpomembnejši organ, ki nas servisira s kvalitetnimi
               podatki za izvajanje kazenskega pregona, temveč da gre tu dostikrat za morebiti
               preveliko pričakovanje, da bo s kazenskim pregonom mogoče reševati tudi kakšne druge
               probleme, ki jih objektivno ni mogoče reševati. Ali pa bom rekel tako, da so Slovenci
               – s tem niti najmanj ne trdim, da niso lahko tudi prizadeti zaradi kaznivih dejanj
               ali pa zaradi drugih, ampak da ob vsem, kar se zgodi, takoj zavreščijo po kazenski
               ovadbi in začnejo pisati kazensko ovadbo z različnimi imeni in naslovi in tako
               naprej, kaže na nek način na nek sprevržen pogled na funkcijo kazenskega pravosodja v
               družbi; to si pa že upam reči čisto do konca in to je seveda na nek način… Po drugi
               strani pa je z naše funkcije, kot sem rekel, usmerjanja ali pa izvajanja politike
               pregona neizogibno nujno, da se tu dela selekcija. Zato sem jaz, moram povedati, bil
               nadvse razočaran, ko so nedavno tega, letošnji dogodek, ampak za ilustracijo odličen,
               je bilo priobčeno, da je najvišje sodišče neke sosednje države reklo, da če klošar
               ukrade za 4,07 evra živeža, se pravi, hrane, da to ni kaznivo dejanje. In to je bilo
               obelodanjeno kot silen podatek. Živ krst ni prišel na tožilstvo vprašat, ker bi
               slišal, seveda, da v Sloveniji taka zadeva čez tožilstvo ne bo prišla, pa tudi če smo
               se prejšnja leta kdaj prepirali o tem, da so bile paštete, da smo tožili za paštete,
               pa ne bom rekel, da včasih tudi morda ne, ampak je bilo najbrž še kaj drugega zraven.
               Ampak za 4,07 evra do vrhovnega sodišča v Sloveniji zadeve v glavnem ne prihajajo,
               ali pa bom rekel, v glavnem je evfemizem, zato ga mirno spustite. In to je funkcija,
               konec koncev, mi za take zadeve, pa tudi še za drugačne, prevzemamo odgovornost, ker
               vemo, da je naša družbena vloga v tem, je v selekcioniranju.</p>
               <p>V splošnem bi si upal reči - torej, če s tem zaključim ta segment -, da slovenska
               družba ali pa Slovenija ni pretirano obremenjena s kriminalom, čeprav se od časa do
               časa pojavljajo dogodki, ki kažejo na populistično izrabljanje kaznivih dejanj za
               opravičevanje kakšnih aktivnosti, ki objektivno nimajo podlage za to, in da gre
               včasih tudi za iracionalno ustvarjanje neke psihoze strahu. Torej, te tako imenovane
               tožilske negativne odločitve, ki so seveda stvar, o katerih je mogoče razpravljati,
               to je pomembno strokovno vprašanje, je tudi stroškovno pomembno. Samo pomislite, če
               bi, recimo, nekaj od tistih 60 % zavrženih ovadb, ki ne zaslužijo pregona, poslali na
               sodišče, kjer bi morale dočakati konec, ker bi ga morale dočakati, torej, meni je
               jasno, kakšnega, ampak če zdaj to napravi in prevzame in postavi svoj hrbet  za to neko tožilstvo, nek
               organ pregona, torej tožilstvo, bi pričakoval, da bo to vsaj razumljeno pravilno.</p>
               <p>Tako imenovana tožilska alternativa, pogojno odložen pregon, poravnavanje, se dobro
               drži, čeprav vam moram povedati, da je naporna. Se pravi, tu morajo tožilci izvajati
               nek predhodni postopek, da potem nekatere izmed teh zadev tudi – vedno smo na
               spodnjem robu kriminalnega dogajanja, teh zadev, ki sicer formalno spadajo v
               kriminalno dogajanje, niso pa. Malce težje gre s kaznovalnimi nalogami, v katere se
               je začel močno zajedati predobravnavni narok. Se pravi, tu vidimo, da prihaja do neke
               sorte racionalnega reagiranja. Vendar moramo tudi tu povedati, kaznovalni nalog je
               vendar preprostejša oblika postopka, kot je čakanje na predobravnavni narok. V zvezi
               s tem bi mogoče bilo samo opozoriti na to, da je zdaj minilo že nekaj let, odkar
               imamo novejše, moderne institute pogajanj in sporazumevanja v kazenskem postopku.
               Skratka, želim povedati, da je najbrž že nastopil čas, da bi bilo treba analizirati,
               kaj tu deluje in kaj tu ne deluje. Kajti mi nismo preveč zadovoljni s tem, da je
               pravih pogajanj malo, da pa zelo veliko zadev je potem rešenih tudi s priznanjem
               krivde na predobravnavnem naroku. Jaz seveda popolnoma razumem, od vedno delam v
               pregonu, da tudi nasprotna stran deluje racionalno in da čaka na tisti trenutek, ko
               bo videla, kaj je tisto najhujše, kar ji lahko grozi, in potem se poskuša sporazumeti
               na predobravnavnem naroku, vsa pogajanja pred tem pa ni prav posebej
               zainteresirana.</p>
               <p>Kar zadeva obtoževanje in obsodilno, smo na razmeroma visokem nivoju, tako tu ne
               vidimo kakšnih posebnih problemov. So tudi nekatera področja, kjer ne moremo reči, da
               smo zadovoljni, tudi ne z razlikami med tožilstvi, čeprav bi rekel, razlik med
               tožilstvi v statističnih podatkih ne gre zdaj niti absolutizirati niti anatemizirati.
               Nekatere so zlahka obrazložljive, ker je pripad, populacija pač od tožilstvo do
               tožilstva različna. Pa neka Ljubljana, ki je, recimo, velika skoraj toliko kot vsa
               druga tožilstva skupaj, gotovo ni primerljiva skoraj v nobenem parametru, recimo, z
               manjšimi tožilstvi, ki so v Sloveniji večina. To ugotovitev je zaznal tudi
               Državnotožilski svet in nas nanjo opozoril, tudi v preteklih letih smo že bili nanjo
               pozorni. Moram reči, da po eni strani pričakujem, da bomo z analitično službo dosegli
               nek napredek, ker bomo pravzaprav lahko videli, kje so vzroki za to. Tu ne gre, da bi
               zdaj številke premikali. Seveda, lahko mi verjamete, da gredo naši pozivi, se pravi,
               vrhovnega tožilstva, okrožnim tožilstvom k manjšanju teh razlik, ne pa k nekemu
               popolnemu odpravljanju teh razlik, ker to pač ni mogoče. Pa tudi, da je treba včasih,
               recimo, pri nekaterih, kjer so te razlike, v določenih segmentih pogledati celo
               linijo odločanja, od prve, od začetka, od morebitnega zavrženja ovadbe pa do
               obsodilne sodbe na koncu. In če tu potegnemo celo linijo, vidimo, da se potem razlike
               v nekaterih primerih včasih nekoliko zmanjšajo.</p>
               <p>Toliko bi bilo tega splošnega pregleda. V skupnem bi lahko s polno dozo odgovornosti
               povedal, da za državno tožilstvo za leto 2015 velja, da svoje naloge obvladuje, da
               sistem pregona deluje trdno, zanesljivo, zlasti stabilno, tisto, kar sem prej
               govoril, seveda se nanaša tudi na to. Verjamem, da so mogoči tudi  tudi različni pogledi na to, toda
               mislim, da ti argumenti, ki sem jih zdaj povedal, pa tisti, ki so napisani v
               poročilu, pa tudi mnogi drugi, to oceno vendarle potrjujejo. Ampak vedno seveda
               moramo ostati znotraj tistega, da tožilstvu pripišemo odgovornost za tisto, kar je
               njegova naloga, to je izvajanje kazenskega pregona, in mu ne pripisujemo tistega, kar
               ni na levi, se pravi, v fazi pred tem, in tudi na desni, v fazi po tem, ne. Za tisto
               vmesno, seveda, smo pa mi. Hvala lepa.</p>
            </sp>
            <sp xml:id="SDT7-OZP-redna-22-2016-05-27.sp3">

               <speaker>PREDSEDNIK JAN ŠKOBERNE:</speaker>

               <p>Najlepša hvala generalnemu državnemu tožilcu za ta izčrpen uvodni pregled.</p>
               <p>K besedi bi povabil predstavnika Državnotožilskega sveta, gospoda Šketo, če želi,
               seveda.</p>
            </sp>
            <sp xml:id="SDT7-OZP-redna-22-2016-05-27.sp4">

               <speaker>DRAGO ŠKETA:</speaker>

               <p>Hvala.</p>
               <p>Državnotožilski svet, je treba poudariti, je na svoji redni 59. seji obravnaval letno
               poročilo o delovanju državnih tožilstev. Na sejo so bili povabljeni tako generalni
               državni tožilec kot minister za pravosodje, oba sta se seje tudi udeležila. Kot neke
               kratke povzetke, ki jih je ugotovil Državnotožilski svet, bi pa vendarle izpostavili.
               Vsi ste dobili tudi na mizo in tudi razpolagate z njimi. Državnotožilski svet je v
               skladu s 104. členom Zakona o državnem tožilstvu dolžan predložiti svoje mnenje do
               31. maja, kar je storil tudi predčasno, in sicer 25. maja, ne glede na to sejo.
               Ugotovitve so pa bile naslednje. Torej, kot je treba povzeti, je bilo to letno
               poročilo predstavljeno prvič s sprejetim pravilnikom, ki ga je Ministrstvo za
               pravosodje sprejelo v lanskem letu. Seveda, oblikovno je bilo nekoliko drugačno, kot
               so bila letna poročila v predhodnih obdobjih. Vsebinsko pa je moč ugotoviti, da so
               bila državna tožilstva v letu 2015 uspešno opravila svoje naloge in vedno bolje
               izvajajo politiko pregona. To kažejo tudi statistični podatki, ki so na razpolago
               tako v poročilih posameznih državnih tožilstev kot v skupnem letnem poročilu. Seveda
               so se posamezna poročila posameznih državnih tožilstev tudi odstopala v vednost
               Ministrstvu za pravosodje in Državnotožilskemu svetu, ki jih je tudi posamično
               obravnaval.</p>
               <p>V nadaljevanju smo želeli poudariti, da, kot je sam generalni državni tožilec tudi
               poudaril, je treba izpostaviti nek mejnik, kadrovsko okrepitev državnih tožilstev v
               letu 2015. Seveda, ta okrepitev, ugotavljamo, je prišla, hvala bogu, sprejeta tudi
               nekoliko zakasnelo, ampak smo ugotovili, da ti premiki pomenijo tudi pozitivno
               delovanje vseh državnih tožilstev kot tudi Specializiranega državnega tožilstva,
               kamor so bili dodeljeni posamezni državni tožilci oziroma tudi imenovani. Določen
               premik je tudi pri obvladovanju težje gospodarske kriminalitete ter korupcijske
               kriminalitete. Seveda, ti premiki pomenijo, da je bila sistematizacija, kot je bila,
               in odredba s 64 % na 84 % zasedbe, pa še vedno niso državna tožilstva popolnjena
               tako, kot bi morala biti. Seveda tudi v bodoče pričakujemo to kadrovsko popolnjenost,
               glede na to, da želimo tudi, da se naši rezultati izboljšajo, tudi nadomestilo za to
               z določenimi kadrovskimi resursi.</p>
               <p>V letu 2015, je treba tudi poudariti, so poleg državnih tožilstev, kar je bilo tudi v
               letnem poročilu izpostavljeno, bili določeni tudi podporni kadri zaposlenim, tega ne
               gre prezreti. Zaradi tega je bila tudi potreba po delovanje državnotožilske uprave,
               kar je tudi pristojnost posameznih državnih tožilstev in državnotožilskega sveta, da
               ugotavlja, v kakšni sinergiji delujejo ti organi oziroma ali zadostujejo tem
               statističnim tveganjem.</p>
               <p>Državnotožilski svet tudi ugotavlja, da je sodelovanje med državnimi tožilstvi in
               policijo dobro, seveda stremimo pa k temu, da je treba to sodelovanje izboljšati tudi
               na ta način, po potrebi, da se poveča usmerjanje na kvalitativnosti podajanja ovadb,
               da dvignemo povprečje s tega določenega odstotka, da bi se uspešno tudi vodili
               predkazenski postopki v
               same kazenske postopke, da ne bi prihajalo do določenega deleža posameznih zavrženj,
               kot je že bilo prej omenjeno. Kot je tudi moč izpostaviti iz letnih poročil, je
               povečan obseg dela zavrženih ovadb, mislim da vsaj čez 10 % iz leta 2014 na 2015, kar
               nedvomno nakazuje na to, da sodišča v veliki meri razbremenjujemo samih sodnih
               postopkov, pa ne samo v okviru zavrženih ovadb, ampak tudi uporabe ostalih
               institutov, kjer je moč tudi ugotoviti, da se posamezna časovna vlaganja državnih
               tožilcev v neke zadeve, če se mogoče na nek način opiše v posameznih zadevah tudi
               tožilci vlagajo med 6 mesecev do enega leta na posameznih zadevah na predobravnavanih
               narokih pa so rešeni tudi časovno determinanto v roku dveh ur. Zaradi tega tudi
               tožilstvo potrebuje določene resurse, določene kadre, da lahko pripelje vse to na
               sodišče, ki se lahko zelo uspešno in hitro zaključi in tudi uspešno, kar je drug
               vidik še pri tem tudi poudariti. Na podlagi tega je tudi moč opaziti, da so se tudi
               pritožbeni postopki nekoliko pri statističnih podatkih zmanjšali v okviru višjih
               sodišč ravno zaradi uporabe teh institutov in priznanja krivde, ker so se pač stranke
               sporazumele o tem in tudi razbremenila ne samo prvostopenjska sodišča, temveč tudi
               drugostopenjska sodišča, torej višja sodišča kot na koncu koncev tudi v okviru
               izrednih pravnih sredstev, tudi Vrhovno sodišče.</p>
               <p>Nadalje je tudi, kot je že bilo pojasnjeno, se giba visok odstotek delež obsojenih
               polnoletnih oseb. Če se samo dotaknemo tukaj, ker tukaj je tudi največji delež, se
               giba tam nekje med 85 do 82 %. To je tudi, sem sam šel pogledati, tudi primerjalno z
               ostalimi evropskimi državami zelo visok odstotek uspešnosti obtoževanja. Mogoče se
               kdaj ta dodatek prezre, ampak ga je treba poudariti, da to pomeni, da tudi tožilstvo
               samo poleg velikega števila zavrženih ovadb na drugi strani kritično pri vlaganju
               obtožb z visokim deležem obsodilnosti. Delež obsodilnih sodb se giba tam nekje vedno
               v enakem povprečju, nekje 74 % pogojih, 21 % zapornih obsodb, tako da je ta odstotek
               ostal nekje v <stage>/ nerazumljivo/</stage> znesku v enakem obsegu, po drugi strani pa se opaža, da
               je zmanjšan pripad na večjem delu tožilstev z večjim številom kaznivih dejanj razen v
               posameznih iz gospodarsko-pravnih vprašanj pred težnjo iz oškodovanja upnikov še
               vedno kršitev pravic delavcev, kjer smo tudi ugotovili, da je mogoče premala udeležba
               določenih nadzornih mehanizmov oziroma monitoringov, sploh pri kršitvah pravic
               delavcev. Upam, da se bo tudi to na zakonodajni ravni rešilo glede na to, da je ves
               čas v dvigu in porastu bila tovrstna kriminaliteta. Prav tako smo opazili tudi
               določena odstopanja oziroma anomalije kar se tiče posameznih podatkov, da so
               odstopanja po posameznih državnih tožilstvih v Republiki Sloveniji od tožilstva to
               tožilstva tudi v določenih deležih pretežno, ki se nanaša tudi na primer na denarne
               kazni, da so posamezna odstopanja kot tudi, da je potrebna pri tovrstnih odstopanjih
               in analizah mogoče bolj potrebna podrobnejša analiza s strani državnih tožilstev in
               tudi, da se zajame v bodoče tudi v letnih poročilih oziroma letnih programih dela, ki
               se bodo tudi letos v skladu s pravilnikom pri pripravi letnih programov tudi prvič
               pisala do 30. junija in predlagala tako generalnemu državnemu tožilcu kot ministru.
               Po drugi strani je tudi opaziti negativni trend v zvezi s finančnimi preiskavami
               vsled česar je tudi razvidno malo število finančnih preiskav po Zakonu o odvzemu
               premoženja nezakonitega izvora. Na to smo opazili, se je že odzvalo, tudi same
               generalne državne tožilec, glede na to, da se pripravlja splošno navodilo za vodenje
               finančnih preiskav, ki bo v roku meseca, dveh tudi sprejet oziroma pripravljen glede
               na dejstva, ki so posamezni kazalniki, da se omenjeni statut po potrebi tudi zaradi
               tega, ker je omenjen zakon v večjem številu do določenih členih so v obravnavi pred
               Ustavnim sodiščem, mogoče določeni zadržki pri vodenju teh finančnih preiskav,  vendar največje število
               kot je moč ugotoviti finančnih preiskav, ki jih lahko obravnava vsa državna
               tožilstva, jih seveda vodi specializirano državno tožilstvo kot samo izključno
               pristojno, ki je pristojno za vlaganje tudi civilnih tožb, pa je tudi razvidno v
               kakšnem obsegu so vložena. Ne gre prevzeti tudi v okviru letnega poročila s strani
               državnih tožilstev začasno zavarovanje odvzema premoženjske koristi, da je trenutno
               odprtih zavarovanega premoženja 361 milijonov evrov. Ta znesek je vedno visok in
               zadovoljiv in se pojavljajo tudi določeni problemi pri zavarovanju premoženju v
               tujini, kjer so določene zakonodajne prepreke oziroma sodelovanje z drugimi
               pravosodnimi organi po zavarovanju tega premoženja glede na to, da se postopki
               pridobitve oziroma pridobivanje posameznih podatkov iz tujine zamudni in tudi
               oteženi. Hkrati tudi če se vrnemo nazaj na kadrovsko imenovanje je tudi razvidno, da
               so posamezni postopki za imenovanje državnih tožilcev izredno zamudni, ki trajajo med
               6 mescev in do enega leta. Seveda tukaj sprejemamo tudi pobude generalnega državnega
               tožilca da se takšna racionalizacija izvede, da bi bili letni nabori v eno oziroma
               dveh paketih, letnih paketih, da bi se ta nabor opravljajo v paketih, seveda da bi
               bili tožilci, torej ta potencialni kader, ki bi zapolnil določena mesta oseb v
               fluktuaciji oziroma v odhodih, da bi ves čas imeli tudi na razpolago in bi se na ta
               način tudi v sodelovanju z Ministrstvom za pravosodje tudi ugodno nadomestili in
               hitro nadomestili s temi kadri. Poudariti tudi da so posamezni kadri, ki so bili tako
               na posameznih okrožnih državnih tožilstvih bili dodeljeni, torej sposobnejši ali pa
               izkušenejši državni tožilci tudi na specializirano državno tožilstvo in v okviru tega
               tudi nadomeščeni z mladimi, novimi državnimi tožilci, ni moč pričakovati, da bodo
               glede na izkušnje tovrstni mladi državni tožilski kader, ki je vsekakor tudi zelo
               kvaliteten po svojih izdelkih, kar tudi opažamo v okviru tudi strokovnih nadzorov
               oziroma ocen tožilskega dela, seveda primerno tudi deležen primernega izobraževanja,
               kar tudi oddelek za nadzor in izobraževanje v okviru Vrhovnega državnega tožilstva
               tudi zalaga kar v precejšnji meri. Razvidna je tudi racionalizacija poslovanja
               posameznih državnih tožilstev, ki pa je vezana na organizacijo mrežo sodišč. Tukaj
               verjetno bo vsekakor sodelovanje z ministrstvom za pravosodje in tudi Vrhovnim
               sodiščem potrebna posamezna racionalizacija glede na dejstvo, da se kot se bo videlo
               tudi v letnih poročilih, da je potrebno glede na učinkovitost, da so manjša državna
               tožilstva bolj potratnejša, manj ekonomično funkcionalna in bo potrebno mogoče tudi
               ukinjanje morebitnih zunanjih oddelkov, po potrebi tudi ukinjanje posameznih manjših
               državnih tožilstev oziroma pripojitve le-teh k večjim državnim tožilstvom zaradi
               učinkovitosti delovanja posameznih državnih tožilstev kot takšnih. In na ta način
               tudi lažja fluktuacija kadra v okviru dodeljevanja oziroma nadomeščanja. Glede na
               dejstva, da tudi že zdaj v tem trenutku posamezna državna tožilstva pomagajo drugim
               državnim tožilstvom tako pri dodeljevanju posameznih državnih tožilstev na zastopanju
               na glavnih obravnavah kot tudi zagotavljanje pomoči pri reševanju in odpravi
               zaostankov v okviru državnih tožilstev. Državno-tožilski svet je tudi ugotovil, da je
               potrebno tudi da nekako poročilo prvič vsebuje tudi analitični del, če si boste
               pogledali, vendar ocenjuje, da bi lahko bili ti analitični deli nekoliko boljši, da
               bi se lahko tudi ustrezno s tem tudi z zakonom spremenili določeni kazalniki
               učinkovitosti, uspešnosti in gospodarnosti. Zato je tudi državno-tožilski svet
               pozval, da se kazalniki dopolnijo oziroma popravijo, saj bi to omogočalo
               državno-tožilskemu svetu in drugim organom širši vpogled v delo državnih tožilstev.
               Kazalniki tam tudi izkazujejo na kakšen način, v kakšnem obsegu tudi tožilstva
               obvladujejo, so učinkovita, ekonomična in tudi na kakšen način izboljšati delo
               posameznih državnih tožilstev. Seveda je pa državno tožilstvo, kot smo ugotovili,
               tudi na takšen način obravnavalo tudi posamezna aktualna vprašanja kot je na primer,
               ko se zadnje čase tudi pojavlja obravnava sovražnega govora, ne gre prezreti, da je
               tu  Državno tožilski
               svet ugotovil, da je že Vrhovno državno tožilstvo v okviru tega tudi že v letu 2013
               in v lanskem letu sprejelo dve mnenji oziroma stališči, tako da se odziva tudi na
               tovrstno problematiko, vendar pa je treba tudi vedeti, da se omenjena problematika
               obravnava tudi v okviru načelnih pravnih mnenj na Vrhovnem sodišču in v okviru sodne
               prakse, s katero pa res da ne razpolagamo še v takšnem obsegu, kot bi bilo
               zaželeno.</p>
               <p>Kot bi želel še poudariti, omenjeno letno poročilo je v večjem delu tako v posameznih
               poglavjih v letošnjem letu tudi obširno obdelano, tudi v določenih segmentih je tudi
               že zelo podrobno in na koncu bi želeli poudariti da je bilo v letu 2015 uspešno
               opravljeno delo, seveda pa si želimo tudi, da v naslednjih letih te sodne zaostanke,
               glede na to da državno tožilstvo večjih svojih tožilskih zaostankov ne obravnava,
               tudi spodbuja da se ti trendi nadaljujejo v tej smeri.</p>
               <p>Hvala lepa.</p>
            </sp>
            <sp xml:id="SDT7-OZP-redna-22-2016-05-27.sp5">

               <speaker>PREDSEDNIK JAN ŠKOBERNE:</speaker>

               <p>Najlepša hvala, podpredsedniku Državno tožilskega sveta.</p>
               <p>K besedi bi povabil ministra za pravosodje mag. Klemenčiča, izvolite.</p>
            </sp>
            <sp xml:id="SDT7-OZP-redna-22-2016-05-27.sp6">

               <speaker>MAG. GORAN KLEMENČIČ:</speaker>

               <p>Hvala lepa, predsednik. Spoštovane poslanke in poslanci, generalni državni tožilec s
               sodelavci in sodelavkami. Bom poskušal biti kratek, ker smo že veliko slišali.</p>
               <p>Tri stvari bi izpostavil. Najprej glede samega poročila, nato nekaj glede materialno
               finančnih sredstev, za kar smo v bistvu v povezavi z državno tožilsko organizacijo
               soodgovorni na Ministrstvu za pravosodje in na koncu kratek komentar vsebine samega
               poročila.</p>
               <p>Namreč, samo poročilo. Ministrstvo za pravosodje ocenjuje, da je bil storjen
               precejšen korak naprej pri kvaliteti, obsegu in poročila samega. Mislim da se boste,
               upam, da se boste s tem strinjali tudi poslanke in poslanci, ki ste imeli priložnost
               že v preteklih letih ta poročila gledati. Seveda še ni popolno, daleč od tega.
               Analitičen del je še vedno zelo skromen, nekaterih stvari ne pojasnjuje, generalni je
               precej obširno pojasnil razloge za to, z mnogimi se lahko tudi na Ministrstvu za
               pravosodje strinjamo. Pomembno pa je, da smo presegli tiste razlike v lanskem letu in
               končno uspeli po 5 letih veljavnosti zakona o državnem tožilstvu sprejeti podzakonske
               akte, ki determinirajo oziroma drugače ukalupljajo oziroma delajo korak naprej v
               smeri samega poročila, ne zaradi poročila samega, ampak zato, da iz njega lahko
               prihaja tudi do analiz, izboljšav in da je predstavitev državnotožilske organizacije
               in njenega dela bolj objektivno in nekoliko bolj transparentna tudi s tem. Kar ni
               bilo danes poudarjeno, je tudi, to se nanaša sicer na drugi del, pred tem, da je bilo
               hkrati, da je ministrstvo hkrati s pravilnikom o letnem poročilu, sprejelo tudi
               pravilnik o letnih programih dela. Malo znano je, z razliko od sodnije, recimo,
               državno tožilstvo nikoli ni imelo tovrstnih programov dela, zato, ker ni bil sprejet
               ustrezen podzakonski akt, od leta 2011, ko je zakon to vpeljal. Povedano zelo
               preprosto, letos, mislim da do 30. junija bodo državna tožilstva pripravila letne
               programe dela in ti letni programi dela se bodo potem redno, preko tudi razgovorov z
               državno tožilskim svetom in ministrstvom preverjali, kar bo, upam, pripeljalo tudi do
               nekoliko bolj dinamične politike pregona in spremljanja dela tožilstva. To smatram,
               kot pozitiven korak naprej in posebej smatram, kot pozitiven korak naprej, da smo,
               kot rečeno, nekatere razlike ali različne poglede med ministrstvom in državnim
               tožilstvom presegli, in se danes v večini dela strinjamo, da so bili to koraki v
               pravo smer.</p>
               <p>Naslednja stvar. Materialno finančna sredstva. Po več letih suše, seveda, tudi samo
               tožilstvo, oziroma saj to je veljalo bolj ali manj za vse državne organe, je vendarle
               lansko leto prineslo nek preobrat v, čeprav majhen, pa vendarle preobrat tudi v
               proračunu tožilstva, v njegovi opremljenosti, v kadrih in tako naprej. O tem je bilo
               že veliko rečenega. Dodal bi, da absolutno podpiramo, bila je celo naša ideja
               vzpostavitev oziroma ponujena roka z naše strani, vzpostavitev analitične službe na
                  Vrhovnem državnem
               tožilstvu, in da je ena od prioritet Ministrstva za pravosodje v naslednji evropski
               finančni perspektivi podpora informatizaciji tožilstva in tukaj si bom dovolil reči
               nekaj kar je rekel en naš sodelavcev na Ministrstvu za pravosodje, ki sodeluje z
               Državnim tožilstvom na področju informatike, je rekel, to ni ladja, ki se potaplja,
               ampak podmornica, ki se ne more dvigniti. Stanje je res slabo, zaradi tega, ker v
               preteklosti ni bilo ustreznega vlaganja v to, tega denarja tudi sicer, tudi sedaj ni
               v proračunu, je samo za krpanje lukenj, za kupiti kakšen strežnik, da ne bi dol
               padel, po domače povedano, to servisiramo, imamo pa velika pričakovanja v okviru nove
               finančne perspektive, kjer ima tudi v očeh Ministrstva za pravosodje, tožilstvo
               prioriteto in verjamem, da bo že naslednje leto na tem področju bistveno boljše.</p>
               <p>Kadri. Je bilo že povedano. Seveda z našega vidika, iz tega prihajajo tudi
               pričakovanj tako v smislu SDT, ki je po dolgem času, bom rekli, kadrovsko močan kot v
               smislu ostalih okrožnih državnih tožilstev, ki so se okrepili, čeprav ne moremo v
               tožilstvu govoriti o tistih stvareh kot jih pogosto, včasih tudi neopravičeno slišimo
               o sodiščih, pač da je sodnikov preveč, tožilcev, glede na primerjalne analize. Ni
               preveč in jih bo verjetno vse več, ker bo šla sprememba kazenske zakonodaje v smer,
               da bodo tožilci pridobivali nove pristojnosti in odgovornosti v predkazenskem
               postopku.</p>
               <p>Sedaj pa še par stvari glede vsebine. Na splošno, z našega vidika rezultati niso
               slabi. Je pa dejstvo, kot je že bilo izpostavljeno, da ko gledate številke, da so
               razlike med tožilstvi zelo velike v določenih segmentih. V segmentu obtoževanja,
               segment uspešnosti kaznovanja. Poudarim bom recimo, v Kranju je 20 % recimo denarnih
               kazni, v Slovenj Gradcu samo 3 %. To so izjemno velike razlika. Ja, da se seveda
               marsikakšno od teh razlik se da pojasniti tudi na zelo prepričljiv način, vendar iz
               tega vidimo to kar so tudi mislim, da moji predhodniki bolj ali manj direktno
               priznali, da je še precej potrebno narediti na, kot rečeno, analitiki in potem na
               ukrepih, ki bi to politiko pregona, kaznovanja, itn., poenotili. Menim, da je mnogo
               še priložnosti in odgovornosti seveda tudi na najzahtevnejšem kriminalu ker ni
               odgovornost še zdaleč ne samo na tožilstvo ali pa na SDT, od bančnega do
               gospodarskega kriminala, da so postopki ponekod še vedno izjemno izjemno dolgi.
               Govorimo lahko o celotni verigi od policije, tožilstva do sojenja. Kljub temu menimo,
               da je tožilstvo tisto, ki ima pač s svojim usmerjanjem policije in s svojimi v
               pozitivnem smislu pritiski na sodnijo, tukaj pomembno odgovornost pri spreminjanju v
               končni fazi tudi sodne prakse. Povedano drugače, priložnosti za izboljšave je še
               mnogo. Seveda daleč ni samo odgovornost tukaj na tožilstvu, ampak tudi nad tistim, ki
               jim režemo kruh v finančnem in deloma zakonodajnem smislu. Tukaj verjamemo, da bo
               letos storjen določen napredek, napredek za ene, napredek za druge, mogoče korak v
               stran ali karkoli s spremembo novega s spremembo ZKP. In nekaj bo potrebno narediti,
               ko bomo enkrat, verjamem, da končno dobili tudi odločitev Ustavnega sodišča pa
               kakršnokoli že bo glede ZOPNI, Zakon o odvzemu protipravne premoženjske koristi, ki
               danes, želeli ali ne, ampak očitno nekoliko vendarle blokira bolj uspešno delo na tem
               področju.</p>
               <p>Toliko z moje strani. Se bom kasneje vključil, če bo želja in potreba. Hvala.</p>
            </sp>
            <sp xml:id="SDT7-OZP-redna-22-2016-05-27.sp7">

               <speaker>PREDSEDNIK JAN ŠKOBERNE:</speaker>

               <p>Najlepša hvala gospod ministre. Verjamem, da je perspektiva obstoječa in ne
               naslednja, ker do naslednje je še kar nekaj časa.</p>
               <p>Sedaj pa besedo dajem Državni svetnici gospe Potočan. Izvolite.
               </p>
            </sp>
            <sp xml:id="SDT7-OZP-redna-22-2016-05-27.sp8">

               <speaker>BOJANA POTOČAN:</speaker>

               <p>Hvala lepa za besedo. Lepo pozdravljeni tudi s strani Državnega sveta.</p>
               <p>Jaz bom kratka. Naše poročilo ste prejeli tudi v pisni obliki. Če se najprej pomudim
               pri samem poročilu. Komisija je pohvalila kar se tiče same sestave poročila. Kakšnih
               posebnih pripomb v zvezi s samim poročilom ni bilo, je bilo pa izraženo stališče, da
               bi bilo potrebno še okrepiti ta analitični del poročila in seveda posledično tudi
               analitične službe, tako da ta kadrovski vidik je gotovo pomemben, da se rešuje. To bo
               omogočilo bolj transparentno razlago posameznih statističnih podatkov in tudi
               morebitne razlike v delu tožilstev, v sami vsebini dela. Recimo v letošnjem letu naj
               bi prišlo do upada kaznivih dejanj v škodo otrok, tako da bi neki ti podatki bili še
               bolj jasni. Sicer je Komisija za državno ureditev pozdravila tudi nove zaposlitve v
               tožilskih vrstah. Veseli nas okrepljeno sodelovanje med Ministrstvom za pravosodje in
               seveda tožilstvom, Vrhovnim državnim tožilstvom. Želeli bi si, da bi se seveda tudi
               na teh materialno-tehničnih pogojih še okrepilo. To bo sicer verjetno v nadaljnjih
               poročilih še bolj jasno povedano kako je s tem, ampak prejšnja leta smo vedno
               poslušali probleme v zvezi z voznim parkom, informacijsko tehnologijo, kadri, itn.
               Tako, da vsekakor pač ti pogoji morajo biti izpolnjeni za uspešno delo tožilstva.</p>
               <p>Kar se tiče drugih vprašanj, so člani komisije izpostavili nezadovoljstvo javnosti
               glede reševanja problemov bančne luknje in posledično seveda večjega nezaupanja
               državljanov v pravni sistem. Tako, da je to gotovo eno od aktualnih področij, ki bo
               moralo biti uspešno in pravilno tudi rešeno. Druga pozornost, ki ji je bila posvečena
               s strani članov komisije, tem statističnim podatkov pa je bilo predvsem v temu, da je
               ovaditelj kaznivih dejanj samo v 11 % policija, kar je pravzaprav zanimiv podatek in
               še bolj seveda tudi naslednji, da je zelo velik delež zavrženih ovadb, kar 63 %, da
               ta odstotek raste, in da je kar 57 % zavrženih ovadb na račun tega, da sploh ne gre
               za kaznivo dejanje. Tako, da bi gotovo bilo potrebno to analizirati, gotovo bi bilo
               treba tudi okrepiti nekoliko torej morebitni institut vložitve kazenske ovadbe zaradi
               krive ovadbe, kajti nenazadnje ti neutemeljeni posegi, poleg tega, da obremenjujejo
               posameznika, ki je temu izpostavljen, obremenjujejo tudi tožilstvo, stroške
               povzročajo in skratka bi bilo potrebno, da se te stvari nekoliko bolj morda
               pregledajo. In strinjali smo se seveda tako kot smo že večkrat tudi v prejšnjih letih
               imeli enako stališče, da je stabilna zakonodaja tista, ki je ta, ki omogoča neko
               uspešno delo, ki mora biti usklajena z vsemi deležniki, in ki se predvsem ne sme
               prepogosto in preobširno spreminjati.</p>
               <p>Hvala lepa.</p>
            </sp>
            <sp xml:id="SDT7-OZP-redna-22-2016-05-27.sp9">

               <speaker>PREDSEDNIK JAN ŠKOBERNE:</speaker>

               <p>Najlepša hvala državni svetnici.</p>
               <p>Dovolite mi, da vas obvestim, da Ireno Kotnik nadomešča Branko Zorman.</p>
               <p>Ker smo zaključi z uvodno predstavitvijo mnenj gostov, mi dovolite, da k prvi besedi
               povabim mag. Verbiča. Izvolite.</p>
            </sp>
            <sp xml:id="SDT7-OZP-redna-22-2016-05-27.sp10">

               <speaker>MAG. DUŠAN VERBIČ (PS SMC):</speaker>

               <p>Hvala za besedo, predsedujoči in ob tej priliki tudi osebno vam želim uspešno vodenje
               tega odbora, glede na to, da ste ga ravnokar prevzeli. Spoštovane poslanke, poslanci,
               minister, generalni državni tožilec s sodelavci, prav lep pozdrav!</p>
               <p>Kar se tiče mnenja Državnotožilskega sveta, moram priznati, da ga pozdravljam, še
               posebno iz razloga, ker vsebuje v neki smeri tudi kritično vsebino in tisto kar je
               vredno omeniti in bi jo ponovno rad izpostavil je naslednje, in če povzemam iz tega
               poročila. Državnotožilski svet iz pregleda dela državnih tožilcev v zvezi s
               finančnimi preiskavami in pripravo procesnega grdiva po zakonu, ki ureja odvzem
               premoženja nezakonitega izvora za  fizične osebe. Ugotavlja, da so bile v letu 2015 finančne
               preiskave uvedene le na Okrožnem državnem tožilstvu v Mariboru in Okrožnem državnem
               tožilstvu v Novem mestu in na Specializiranem državnem tožilstvu Republike Slovenije,
               ne pa tudi na ostalih državnih tožilstvih.</p>
               <p>Tukaj imam vprašanjem, kaj je z Okrožnim državnim tožilstvom v Ljubljani, glede na
               to, da je splošno znano, da je tu največja koncentracija, ne samo prebivalstva, ampak
               tudi vse kar je s tem povezano. Tukaj nimam odgovora, in bi prosil, če je nekaj besed
               temu namenjeno. To, kar je pa v nadaljevanju navedeno, da se podpira odločitev
               generalnega državnega tožilca Republike Slovenije o pripravi splošnega navodila za
               vodenje finančnih preiskav, pa imam vprašanje, če je bilo v Okrožnem državnem
               tožilstvu v Mariboru, uspešno v tem letu ali preteklem letu izvedene aktivnosti,
               potem ne vidim razloga, zakaj je potrebno ostala okrožna državna tožilstva spodbuditi
               ali jim naročiti, da nekaj naj postorijo. Glede na to, da menim, vsaj za to, kar sem
               omenil, Okrožno državno tožilstvo v Ljubljani, tukaj res pogrešam, in v čem je
               razlog, da se v neki smeri te aktivnosti ne izvaja bolj intenzivno. Bi pa spoštovani
               predsednik, prosil, da mi je dovoljeno, da se že v tej točki nekako dotaknem tudi
               točk 2. in 3., predvsem zaradi tega, da bi razpravljavci, ki bi predstavili ta
               poročila, nekaj več namenili temu področju bančne luknje, kjer vemo, da je 5 milijard
               bil strošek davkoplačevalcev. Tisto, kar je zaskrbljujoče, je še naslednje dejstvo,
               da tudi že v javnost prihajajo informacije, da je bil 5 milijard davkoplačevalski
               denar namenjen za dokapitalizacije bank v državni lasti, enak znesek v 5 milijardah
               pa naj bi bilo še t.i. slabih terjatev. Vsi vemo kaj to pomeni. Zaradi tega bi
               resnično vprašal in bi prosil, da v razpravah namenite nekaj več besed, kako je s
               pregonom ali aktivnosti tožilstva, predvsem za kazniva dejanja zloraba položajev
               članov uprav in nadzornih svetov bank v državni lasti. Dejstvo je, da je sedaj od
               dogodka dokapitalizacije poteklo že praktično 3 leta in upravičeno se pričakuje
               velika aktivnost in zavzetost za pregon tovrstnih dejanj.</p>
               <p>Toliko za enkrat.</p>
               <p>Hvala lepa.</p>
            </sp>
            <sp xml:id="SDT7-OZP-redna-22-2016-05-27.sp11">

               <speaker>PREDSEDNIK JAN ŠKOBERNE:</speaker>

               <p>Najlepša hvala, mag. Verbič.</p>
               <p>Mislim, da glede na to, da je tudi s strani Državnega sveta bila izpostavljena bančna
               luknja, ni posebne težave da tudi o tem v sklopu tega dela spregovorimo.</p>
               <p>Naslednje je k besedi prijavljena gospa Irgl.</p>
               <p>Izvolite.</p>
            </sp>
            <sp xml:id="SDT7-OZP-redna-22-2016-05-27.sp12">

               <speaker>EVA IRGL (PS SDS):</speaker>

               <p>Najlepša hvala za besedo, gospod predsednik. Spoštovane poslanke, poslanci, državni
               tožilec, gospod minister in ostali vabljeni na to sejo.</p>
               <p>Jaz bom kratka v tej razpravi, ne bom se toliko opredeljevala do tega statističnega
               dela poročila, kjer so razvidni določeni podatki koliko je bilo podanih ovadb zoper
               neznane storilce v primerjavi s prejšnjimi leti in tako naprej, ampak glede na to, da
               ste gospod državni tožilec v svojem uvodnem nagovoru govorili tudi seveda o zavrženih
               ovadbah, torej o tistih, ki se potem ne sprocesirajo zaradi takšnih ali drugačnih
               razlogov, bi vendarle rekla nekaj na to temo.</p>
               <p>Včeraj je tožilstvo, ki ga vi vodite, odločilo, da postopka zoper Ivana Eržena, ki
               sem ga jaz podala, naznanitev sum kaznivega dejanja v zvezi z uničevanjem arhivskega
               gradiva ne morete nadaljevati, ker ne najdete elementov storitve kaznivega dejanja.
               Naj vas spomni, da pred dvema letoma nisem samo jaz vložila kazenske ovadbe, je pa
               res, da sem jaz vložila ovadbo zoper znano ime. Bom tudi pojasnila kasneje zakaj,
               ampak je sum naznanitve kaznivega dejanja vložil tudi takratni minister za kulturo o
               isti stvari, isti vsebini, vendar on pač ni vložil ovadbe zoper konkretne osebe,
               ampak  zoper neznanega
               storilca. Vendar pa sva se s takratnim ministrom za kulturo Grilcem strinjala v nečem
               – da je prišlo do namernega in nezakonitega uničevanja arhivskega gradiva. Tisti, ki
               ne poznate tako dobro te teme, naj vas spomnim, da je uničevanje tega arhivskega
               gradiva potekalo nekako v teh etapah in tisto ključno zadnje se je zgodilo leta 1990,
               marca, mesec dni pred prvimi demokratičnimi volitvami. Takrat je gospod Ivan Eržen
               kot zadnji načelnik Službe državne varnosti namreč izdal obvezno navodilo, na podlagi
               katerega je bilo potem skupno od vseh teh treh etap uničenih približno 80 %
               arhivskega gradiva Službe državne varnosti. Nedvomno gre za kulturni genocid in
               mislim, da bi za to moral nekdo odgovarjati. Jaz sem bila tako pogumna, da sem
               vložila kazensko ovadbo, čeprav bi morala država to že sama storiti, že sama po sebi.
               Minister ni imel tega poguma, v tem smislu, da bi pokazal tudi na storilce, čeprav so
               imena, kot vidite tudi iz priložene ovadbe, ki sem jo podala, jasna, znana. Vendar se
               ni nič zgodilo. Mislim, da bi tu država morala že sama od sebe reagirati, pa ni
               reagirala. Torej, jaz sem ta korak naredila. Dve leti se je čakalo, danes pa vidimo,
               da je tožilstvo to zavrnilo. Jaz si upam trditi, da je tožilstvo ravnalo v tem
               primeru politično in da je odločalo politično, na podlagi tega, da izključno ščiti
               določene posameznike. In to trdim tudi zaradi tega, ker niste dali niti enega samega
               pojasnila, zakaj se je to zgodilo. Zato pričakujem od vas, gospod državni tožilec, da
               mi danes na tej seji javno pojasnite, kako je prišlo do te odločitve. Jaz sem
               prepričana, da vi vsaj malo poznate to zadevo, ker se je veliko odvijala tudi po
               medijih, da ste bili opozorjeni nanjo. Je pa res, da se tožilstvo ukvarja z nekimi
               drugimi primeri, ki pa po mojem mnenju so pa res absurdni. Naj spomnim, da sem na
               Komisijo za peticije kot predsednica Komisije za peticije ter za človekove pravice in
               enake možnosti večkrat dobila poziv s strani tožilstva, kdaj bom zaslišala na
               komisiji gospoda Mitjo Kunstlja, zaradi neke anonimke, ki je prišla tudi na naš
               naslov na komisijo, češ da so se odvijale neke likvidacije pod okriljem gospoda
               Krkoviča v današnji gostilni Grof. Popoln absurd, popolna neumnost! S tem pa se je
               tožilstvo ukvarjalo. Dve leti se pa ni ukvarjalo z ovadbo, ki sem jo jaz podala. No,
               ampak danes oziroma včeraj ste pa končno prišli do odločitve in povedali, da ni
               elementov storitve kaznivega dejanja. Zdaj me zanima, ali vi res menite kot
               tožilstvo, ker vi ste pač predstojnik tožilstva, da je ta kulturni genocid, ki je bil
               nedvomno storjen in se ne bi smel nikoli zgoditi, naredil nek neviden storilec.
               Želela bi neke odgovore na ta moja zastavljena vprašanja. Jaz vem, da vi ne morete
               poznati vseh postopkov, ampak ste pa odgovorni za stvari, ki se odvijajo znotraj
               tožilstva. In verjamem, da je marsikaj dobro narejeno in da se je marsikakšna stvar
               tudi izboljšala, tudi pod vašim vodstvom. Ampak, ko pa je jasno nekako razvidno, da
               se deluje politično v nekaterih primerih, pa moram in sem dolžna reagirati. Zato bi
               še enkrat samo prosila, da mi poveste, na podlagi česa se je odločilo, kakor se je
               odločilo, v zvezi s tem kulturnim genocidom. Najlepša hvala.</p>
            </sp>
            <sp xml:id="SDT7-OZP-redna-22-2016-05-27.sp13">

               <speaker>PREDSEDNIK JAN ŠKOBERNE:</speaker>

               <p>Najlepša hvala, gospa Irgl. Dovolite, da vas opomnim, da razpravljamo o skupnem
               poročilu o delu državnih tožilstev za leto 2015, torej to, kar zadeva 2016, danes ne
               pride v poštev. Sicer pa razpravljamo o poročilu in ne o posameznih konkretnih
               zadevah, zato tudi vse razpravljavce, tako poslanke in poslance kot goste prosim, da
               se tega držite, tako pri postavljanju vprašanj kot pri odgovarjanju.</p>
               <p>Besedo dajem gospodu Vinku Gorenaku.</p>
            </sp>
            <sp xml:id="SDT7-OZP-redna-22-2016-05-27.sp14">

               <speaker>DR. VINKO GORENAK (PS SDS):</speaker>

               <p>Hvala lepa.</p>
               <p>No, jaz ne bom čestital vam za imenovanje na mesto, ki ga  danes zasedate, ampak vam želim odgovoriti to,
               da skušajte voditi odbor na način kot je predpisan v Poslovniku. Gospa Irgl je
               govorila o primeru s katerim se je dve leti ukvarjalo tožilstvo in ga je letos
               zaključilo. In druga zadeva. Ne vem po kaki logiki in kje v Poslovniku piše, da
               tovrstnih vprašanj tožilcem ne bi smeli postavljati. Moj prispevek bo šel v naslednji
               smeri. Jaz bi tovrstnih primerov kot jih je navedla gospa Irgl lahko zdaj začel
               naštevati, pa bi verjetno predsednik vi morali tam ob ene dveh popoldne sejo
               prekiniti, ker bi jaz še kar govoril, ampak tega ne bom počel. Vsi ti primeri kažejo
               na to, da je tožilska organizacija pod vodstvom sedanjega vodje dr. Fišerja
               pravzaprav inštrument politike, to je leve politične opcije.</p>
               <p>Gremo pa k mojemu prispevku o samem poročilu. Minister je govoril o tem kako je
               poročilo dobro, pregledno in tako dalje. Jaz bi ga spomnil na to kako policija
               pripravlja poročila, kar oba dobro poznata z državnim sekretarjem, tista poročila so
               bolj pregledna, bolj pregledna zlasti zato, ker nimajo neke kopice tabel, ki ni
               nobenih primerjav, namreč velika večina vseh teh tabel, ki je tu napisana, ki je tu
               predstavljena v tem poročilu, nima primerjave s preteklim letom ali z nekaj
               preteklimi leti, kar bi potem nekaj pomenilo. Zelo redke so pa tabele in prikazi kjer
               pa to je razvidno. Hkrati vas moram spomniti, da je to, torej mandat gospoda Fišerja
               gre h koncu in končno mu moram čestitati, da je prvič v vseh teh letih uspel
               pravočasno napisati poročilo. Namreč, mi smo letos dobili prvič poročilo, ki je
               pravočasno bilo napisano, poslano v Državni zbor sicer zadnji dan, ampak v redu, res
               je, da gre njegov mandat h koncu, ampak tudi to nekaj šteje, da je na koncu le uspeh
               tak kakršen je. Ko sem govoril že o tabelah je treba reči recimo da jaz ne bi bil
               tako zadovoljen s tem poročilom kot je minister. Namreč, poglejte, recimo tabela
               številka 4, število ovadenih oseb je v času vodenja tega tožilstva s strani gospoda
               Fišerja padlo z 34.359 na 28.969, ob tem, da je tožilcev danes veliko več kot jih je
               bilo takrat. Skratka, potem imate eno tabelo <stage>/ nerazumljivo/</stage> 45 kazenske ovadbe zoper
               neznane storilce, vse od leta 2011 zadeva pada. Tabela 19 – postopki po zakonu o
               odvzemu premoženja nezakonitega izvora. Glejte, finančne preiskave iz 77 finančnih
               preiskav leta 2012 smo padli na 18 finančnih preiskav v letu 2015. Nenazadnje vas
               moram spomniti tudi na to, nekdo je rekel v uvodu, ne vem kdo že, da se bo verjetno
               število tožilcev večalo. Ne vem bom rekel. Podatki, ki so evropsko primerljivi vam
               povedo, da italijanski in avstrijski tožilci, en italijanski ali avstrijski tožilec
               na leto spiše okoli 300 do 350, bom rekel, izdelkov, aktov ali je to zdaj obtožni
               predlog ali je to zavrženje, nekaj pač. Naši tožilci spišejo tega 10-krat manj, to
               mora javnost vedeti, približno 10-krat manj vseh teh zadev. Zdaj, jaz ne smem reči,
               pa ne morem reči, da so neučinkoviti in da so tožilci slabi, lahko je tudi
               zakonodaja. Ampak v tem primeru je na potezi minister. Ena od zadev je zelo jasna, da
               je treba ZKP na novo napisati in se osvoboditi nekaterih postopkov, ki jih nikjer v
               Evropi več ne izvajajo, to so <stage>/nerazumljivo/</stage> preiskovalni sodniki in vsi tisti
               njihovi postopki. Zdaj, jaz bi za zaključek še nekaj. Že koalicijske poslance končno
               me zelo veseli zanima kaj je s preiskavo bančnega kriminala oziroma te bančne luknje,
               jaz domnevam, da bomo to slišali potem v nadaljevanju pri naslednjem poročilu kaj
               več, tako vsaj domnevam.  Je pa treba še nekaj, glejte, kar pa je odgovornost, absolutno,
               generalnega tožilca, o čemer bom govoril v nadaljevanju na kratko seveda. Ko so se
               pojavljala v letih 2013 in 2014, mislim, da tudi v letu 2015 t.i., se je oglašal
               t.i., novinarji so ga poimenovali tožilski žvižgač, ki je pravzaprav vse, razen
               zadnje sodbe Ustavnega sodišča v zadevi Patria pravzaprav točno napovedal, ste imeli
               na tožilstvu izredno stanje. Vodili ste preiskave, gospod generalni in gospod
               direktor, skratka, jako ste si prizadevali, da bi tistega žvižgača odkrili.</p>
               <p>Zdaj pa da ne bom šel na zadevo Patria, ker z njo sva končala že v lanskem letu, bom
               šel na zadevo Oning ali Ornig ali kako se že piše ta študent Fakultete za varnostne
               vede, ki je bil mimogrede tudi moj študent. Glejte, kako se lahko pojavi obtožni
               predlog v časopisu Mladina, prej preden ga dobi ta oseba in njegov odvetnik v roke.
               Zanimivo a ne. Pa ni bilo na tožilstvu po mojih podatkih nobene revolucije, gospod
               Škrlec ni organiziral nobenega iskanja kdo je to, ali pa boste povedali, da ste.
               Skratka, curljajo ven zadeve, ki so v vašem interesu in interesu leve politične
               opcije. To curlja ven, tam kjer pa pride kaj takšnega kar vam ni všeč, pa seveda
               počnete to, kar počnete. Na nazadnje se moram ustaviti, to ni krivda toliko sedanjega
               generalnega državnega tožilca, pa vendarle, glejte, v povezavi s tem, kar je govorila
               gospa Irgl, jaz vas moram spomniti na zadevo Popov, ker je pač tožilec, ki je
               neodvisen, poudarjam, da je to v veliko večji meri krivda prejšnjega ministra, ki je
               spisal nemogoč zakon leta 2011, po katerem pravzaprav v zadevi Popov je prišlo do
               zavrženja, če veste, zadeve v lanskem letu ali začetku letošnjega leta, pa nima niti
               generalni državni tožilec instrumentov, s katerimi bi lahko posegel v takšno stanje.
               Jih nima, zaradi tega, ker je pač gospod Zalar predlagal nek zakon, po katerem je
               neodvisnost tožilcev izenačil z neodvisnostjo sodnikov, kar je pa katastrofalna
               napaka, in tega ne boste nikjer v Evropi našli. Nikjer. Povsod bodo mehanizmi, takšni
               in drugačni, ki lahko, torej odločitev nekega nižjega tožilca popravijo. Pri nas to
               ni mogoče, ker je zakon tak, kakršen je. In tu tudi poziv ministru, da kaže verjetno
               ta zakon v tem delu spremeniti in ga vrniti na stanje kakršno je bilo pred letom
               2011. Seveda bo generalni državni tožilec rekel, ja saj obstajajo nadomestni, torej
               lahko posameznik vloži zahtevo za pregon, v smislu nadomestnega tožilca, ampak to ni
               to. Država mora vzpostaviti mehanizme, ki bodo ščitili neko normalno delovanje
               tožilske organizacije, ki na tem segmentu, posebej poudarjam, na tem segmentu ni
               evropsko primerljivo in je celo škodljivo in vodjem tožilstev ali generalnemu
               tožilstvu ne dajejo, poudarjam, ne dajejo mehanizmov, s katerimi bi se lahko neke
               odločitve, kot je zadeva Popov spremenile. In to je slabo in v tem kontekstu moj
               poziv k spremembi zakonodajo. Jaz se ne bom več oglašal, razen če bo kakšen… Če bo to
               potrebno.</p>
            </sp>
            <sp xml:id="SDT7-OZP-redna-22-2016-05-27.sp15">

               <speaker>PREDSEDNIK JAN ŠKOBERNE:</speaker>

               <p>Najlepša hvala, dr. Gorenak.</p>
               <p>Upam, da bom uspel izpolniti vaše pričakovanje o korektnem vodenju. 75. člen
               Poslovnika v drugem odstavku mi pač nalaga, da smejo govorniki govoriti le o
               vprašanjih, ki so na dnevnem redu. Tega se poskušam držati.</p>
               <p>Glede na to, da ni… Aha, izvolite, gospa Kotnik Poropat, imate besedo.
               </p>
            </sp>
            <sp xml:id="SDT7-OZP-redna-22-2016-05-27.sp16">

               <speaker>MARJANA KOTNIK POROPAT (PS DeSUS):</speaker>

               <p>Hvala za besedo, spoštovani predsednik. Tudi jaz iskrene čestitke za izvolitev, za
               vodenje našega odbora. O samem poročilu o delu državnih tožilstev za leto 59 bi
               želela povedati nekaj mojih pogledov i ugotovitev. Torej, samo poročilo, ki ga je
               pripravilo Vrhovno državno tožilstvo je treba najprej ugotoviti, da je poročilo
               sestavljeno v skladu s pravilnikom o oblikovanju letnega poročila, o poslovanju
               davnih tožilstev in da daje pregled na delom državnih tožilstev v republiki Sloveniji
               za leto 2015. Tudi sama menim da bi bilo potrebno temeljiteje obdelati analitični del
               poročila zato pa bo potrebno okrepiti analitične službe Vrhovnega državnega tožilstva
               kot je bilo danes že ugotovljeno s strani predsednika, pa tudi državnega sveta. O tem
               zato, ker menim, da bi bilo dobro, da bi lahko dobili vsebinske, o tem zato govorim,
               ker bi na ta način lahko dobili vsebinske odgovore na to zakaj pride do dviga ali
               upada nekaterih kazenskih ovadb, na primer ta, ki je zapisana, da gredo kaznive
               ovadbe na škodo otrok. Državno tožilstvo je v letu 2015 obvladalo pripad zadev, ki so
               bile posredovane in je bil ta pripad nižji kot v letu pred tem, to je letu 2014. Tudi
               to je po mojem mnenju zelo dobro in tudi iz samega poročila izhajajo rezultati, da je
               bilo tožilstvo okrepljeno, dobili so novo zaposlenih 30 državnih tožilcev in tudi
               okrepljene te podporne službe na državnem tožilstvu, kar pomeni da imajo tožilci več
               časa za svoje strokovno delo. V letu 2015 se je zmanjšalo število ovadenih dejanj.
               Mnenje je bilo, je zapisano v poročilu, da je problem v tem, ker je policija
               stavkala. Nekateri menijo, da to ni vplivalo. Pustimo to posameznim mnenjem, da
               ostane tako. Zavrženje ovadb raste in je bilo v letu 2015 kar 63 % ovadenih zadev
               zavrženih, razlogi so tako delo državnih tožilcev na področju poravnav, kar je
               pohvalno in odloženih pregonov. Prišlo je tudi do umika s strani predlagateljev, to
               se pravi oškodovancev, 63 % zavrženih ovadb je bilo in kar v 57 % se ugotovi, da ni
               šlo za kazniva dejanja, tudi to je en dodatek, ki kaže na to, da je treba temeljiteje
               pripraviti te predloge in ugotoviti ali gre ali morda res ne gre za kazniva dejanja.
               Tu je, mislim, da predsednik menil, da gre v tem primeru tudi za prevelika
               pričakovanja in da se bo tisti, ki predlagajo in da se bo na ta način rešil nek
               problem in ne bi več o tem, ker je to predsednik že povedal. No, zanimivo in sem
               vesela, da je prišlo do 112 primerov predlagateljev oziroma predlogov za zavarovanje
               premoženja po novem zakonu <stage>/ nerazumljivo/</stage> in da je sodišče kar v 96 primerih
               odredilo zavarovanje premoženja. S tem bi jaz zaključila, ker smo že dosti slišali,
               seveda bi rekla, da je poročilo res temeljito pripravljeno in je zato treba
               pohvaliti. Hvala lepa.</p>
            </sp>
            <sp xml:id="SDT7-OZP-redna-22-2016-05-27.sp17">

               <speaker>PREDSEDNIK JAN ŠKOBERNE:</speaker>

               <p>Najlepša hvala. Besedo dajem mag. Lilijani Kozlovič. Izvolite.
               </p>
            </sp>
            <sp xml:id="SDT7-OZP-redna-22-2016-05-27.sp18">

               <speaker>MAG. LILIJANA KOZLOVIČ (PS SMC):</speaker>

               <p>Hvala za besedo, predsedujoči. Dobrodošel v Odboru za pravosodje in čestitke. Pozdrav
               tudi vsem ostalim.</p>
               <p>Jaz bi na to splošno poročila ima nekaj vprašanj. Namreč ugotavljamo, da je pripad
               manjši, da je pa tudi število nerešenih zadev manjše se pravi za 16 %. Zanima me ta
               delež 12 tisoč 900 nerešenih zadev glede polnoletnih oseb. Meni se to zdi veliko pa
               me zanima kako na tožilstvu to ocenjujete tako absolutne številke se mi to zdi kar
               veliko in me zanima vaše stališče. Tudi kakšen je učinek teh novih zaposlitev res da
               so bile zaposlitve 15. 9 lansko leto ali se ta učinek teh 30 v poročilu oziroma
               državno tožilski svet pravi, da je samo 15 novih, da so ostali bili razporejeni, če
               se ta učinek pozna tudi v odnosu do nerešenih zadev?</p>
               <p>Nekako se mi zdi tudi z vidika osebnega zaskrbljujoče število dopolnitev, ki je
               zahtevnih. Čeprav je znižano 22 % še vedno če gledamo v absolutnih številkah je to 11
               tisoč 705 zadev, kjer se je zahtevala dopolnitev in me zanima kaj so tukaj vzroki.
               Ali gre tukaj za to, da tožilstvo premalo usmerja delo policije ali pa so morda
               kakšni drugi vzroki?</p>
               <p>Prav tako pri finančnih preiskavah je tukaj predlog torej v povezavi z odvzemom
               premoženja je priporočilo, da bi se pripravilo neko splošno navodilo na podlagi
               katerega bi državna tožilstva izvajala oziroma podajala predloge in me zanima ali je
               kaj takega v pripravi in kako načrtujete?</p>
               <p>Državno tožilski svet tudi ugotavlja, da je potrebna reorganizacija tožilstev, da so
               večja tožilstva veliko bolj učinkovita in tudi manj potratna, predlagajo
               reorganizacijo in me zanima če gre v to smer morda tudi razmislek in tudi predlagajo
               spremembo zakonodaje, to je pa verjetno bolj vprašanje, potem tudi za ministra glede
               samih kazalnikov učinkovitosti in gospodarstvi državnih tožilstev.</p>
               <p>Tudi na koncu je državno tožilski svet nekako rekel, da bi se naj v svoji vsebini
               državno tožilstvo opredelilo tudi do tistih tem, ki v javnosti in v stroki vzbujajo
               veliko pozornosti sicer so omenili tukaj sovražni govor, mislim pa, da je še drugih
               takih vsebin in me tudi to vprašanje zanima in bi želela vaše odgovore. Hvala.</p>
            </sp>
            <sp xml:id="SDT7-OZP-redna-22-2016-05-27.sp19">

               <speaker>PREDSEDNIK JAN ŠKOBERNE:</speaker>

               <p>Hvala. Še gospa Iva Dimic, potem pa predlagam, da zaključimo s tem krogom in preidemo
               na vprašanja, potem pa ponovimo po potrebi krog poslank in poslancev. Izvolite, gospa
               Iva Dimic.</p>
            </sp>
            <sp xml:id="SDT7-OZP-redna-22-2016-05-27.sp20">

               <speaker>IVA DIMIC (PS NSi):</speaker>

               <p>Hvala lepa za besedo, predsedujoči. Spoštovani vsi prisotni danes.</p>
               <p>Veliko je bilo že povedano kakšno je mnenje posameznih političnih strank tudi na
               poročilu državnega tožilstva za leto 2015. Mislim, da je iz vsega razvidno to, da se
               je število zaposlenih povečalo za 30. Predvsem to je meni pomemben podatek, da se je
               število pripada zmanjšal, zato so lahko na nekaterih področjih kolikor sem pregledala
               v tem poročilu bili tudi boljši kazalniki. Mogoče sama pogrešam, da je premalo
               vrednostno ali cenovno opredeljenih. Nenazadnje govorimo o uspešnosti raznoraznih
               kriminalnih dejanj na področju podkupovanja, preslepitev kupcev itd., in mogoče bi
               bilo dobro vedeti kakšen je finančni izplen ali učinek tega. Vendar v Novi Sloveniji
               ves čas opozarjamo na nedelovanje in neizvajanje Zakona o odvzemu premoženja
               nezakonitega izvora. Zanimivi so mi naslednji podatki, da predlagatelj zavarovanja
               premoženja, Zakon o odvzemu premoženja nezakonitega izvora so predlagali zavarovanje
               premoženja državno tožilstvo v 112 primerih. Sodišče je odredilo zavarovanje v 96-ih,
               odrejenih je bilo 18 finančnih preiskav po ZOPNI, se pravi, od 96-ih 18 preiskav
               odrejenih. Me boste popravili, če sem podatke narobe razumela. Na prvostopenjski
               stopnji je bila izdana sodba, ki je trem osebam odvzela premoženjsko korist v višini
               skoraj 1,7 milijona evrov.  S strani tožilcev so bile vložene štiri tožbe za odvzem
               premoženja nezakonitega izvora in zoper 15 oseb tožbe v višini skoraj 6 milijonov. V
               nekaj zadevah je prišlo do prekinitve postopkov, ker so bile s strani sodišč vložene
               zahteve za oceno ustavnosti ZOPNI, o katerih pa ustavno sodišče še ni odločilo. V
               letu 2015 so se državni tožilci pogajali z 275 obdolženci, z 221 obdolženci je bil
               dosežen sporazum. Zanima me kakšen je to sporazum? Ali so to sporazumi glede
               finančnih sredstev, v kakšnih višinah, v bistvu, v čem je smislu tega sporazuma? Ali
               so priznali krivdo in ste rekli, če priznate krivdo ne vem plačate toliko? Ne vem, če
               bi mi lahko razložili kaj pomeni v tem smislu sklenjen z obdolženci sporazum kar na
               neki način mediacija verjetno je uspešna, ampak me zanima še vse zadaj? 2838
               obdolžencev pa je podpisalo izjavo o priznanju krivde. Te metode skrajšujejo trajanje
               postopkov in razbremenjujejo sodišča, res je. V okviru alternativnih oblik kazenskega
               pregona je bilo v korist različnih organizacij vplačanih 347 tisoč evrov. Zanima me
               ali ste lovili te male ribe v plitvini ali pa ste se tudi spravili kakor je že kolega
               Verbič povedal kaj se dogaja tam kjer so pri bančni luknji 5 milijardne luknje
               oziroma neki tak pomemben denar? 347 tisoč evrov ni ne vem koliko velik denar, ki je
               bil vplačan v posamezne organizacije in zato me zanima. Če se lovi na take male ribe
               v plitvini, potem je veliko rešenih, tako kot tukaj piše 2838 v plitvini. Kaj se
               dogaja vendarle z ZOPNI na tistem področju, kjer dejansko trpi celotna država in vsi
               prebivalci? Zanima me za ta odgovor. Hvala.</p>
            </sp>
            <sp xml:id="SDT7-OZP-redna-22-2016-05-27.sp21">

               <speaker>PREDSEDNIK JAN ŠKOBERNE:</speaker>

               <p>Hvala, gospa Dimic. Predlagam gospod državni tožilec, da odgovorite.</p>
            </sp>
            <sp xml:id="SDT7-OZP-redna-22-2016-05-27.sp22">

               <speaker>DR. ZVONKO FIŠER:</speaker>

               <p>Lepa hvala ponovno za besedo. Jaz bi šel po vrsti tako kot so bila vprašanja
               postavljena.</p>
               <p>Začel bom z ZOPNI, Zakon o odvzemu premoženja nezakonitega izvora, ta je bil prvi
               sprožen in tudi največkrat se je pojavil potem med vprašanji. Sedaj seveda odgovor bi
               bil in diskusija bi bila predolga, če bi šli v čisto vse, zato se bom omejil na
               nekatere bistvene stvari. To je novi institut v našem pravu, sprejet pred leti in
               seveda kot vse novote traja določen čas, da se prime in ker je v njem tudi nekaj
               rešitev, ki niso tradicionalne za našo pravno kulturo in našo sredino ali pa bi rekel
               za pretekli pravni red je tukaj težav posebej več. Treba je seveda takoj vedeti, je
               treba poudariti eno njegovo bistveno lastnost namreč, da je to subsidiaren zakon, to
               se pravi, to je zakon, ki pride v poštev v tistih primerih, kjer ni mogoče kazenski
               pregon, kajti sicer se v kazenskem postopku protipravno odvzema premoženjska korist
               odvzame. Tam se mora odvzeti. Ta postopek naj bi pokrival tiste primere, kjer s
               kazenskim postopkom na tako nezakonito premoženje ni bilo mogoče poseči. Vendar je
               tudi v teh primerih potrebno vedeti kaj, da potrebuje tožilstvo dejanski substrat to
               se pravi podatke, da lahko kakršenkoli postopek sproži. Mi smo na Vrhovnem državnem
               tožilstvu od vsega začetka preden je bil zakon sprejet začeli se ukvarjati z njim
               itd. Tudi razmišljali o različnih pristopih in merilih kako bi se lotili teh zadev,
               da bi zakon imel neke pozitivne učinke. Ja, lahko da so bila kot se pogosto pri nas
               dogaja aspiracije previsoke in da so bile tudi vsajene previsoke aspiracije,  to se pravi, da bo mogoče
               doseči kaj, nekaj kar pravzaprav ta zakon ne more doseči. Mi smo v nekaj postopkov
               šli in ugotovili, da prihaja v tožilstvih do neenake uporabe in zato smo se lotili,
               odgovor, mislim da ga je nekdo prej postavil. Tisto je naša aktivnost, da smo sedaj
               začeli pripravljati splošno navodilo, da bi tožilstva pripravili do tega, da bi ta
               institut uporabljala ostreje ali pa bom jaz rekel ne v tem dobesednem smislu, ampak v
               tistem primeru vsaj kjer so pogoji za to, da bi lahko šli v to, ampak poudarek bo
               vedno in poudarjam še enkrat, na tem, da morajo biti pridobljeni podatki za to, da se
               to lahko, ali od policije, zaradi mene bom malce sedaj banaliziral tistega uglednika
               policista krajevnega, ki bo pač zapazil nekaj takega kar bo na to kazalo ali pa FURS,
               ki bo zaznal nekaj. Ampak spet seveda vidite subsidiarnost, če to lahko FURS naredi v
               davčnem postopku, potem seveda bom jaz tudi opozoril na to, da je tisti postopek z
               vidika izvedbe pa tudi učinkovitosti pravzaprav močnejši od tega. Ta je res za
               to.</p>
               <p>Nekaj aktivnosti vendarle teče. Ne bi jaz tega ironiziral, ampak tudi v tem trenutku
               pravzaprav teče v precejšnji meri na neki idealni tožilski pogon, kajti dejstvo, da
               seveda nimamo odločitve o usodi tega zakona pred ustavnim sodiščem, zaradi česar nam
               še tistih malo tožba, ki so bile vložene v bistvu stoji, to je neizogibno nujen
               učinek te ureditve in tukaj se ne more nič kot samo čakati da bo. Moram povedati
               čisto odkrito, da je zelo težko motivira tožilce, da se bodo za to tvegano početje
               spustili, kajti to tvegano početje, če se bo z zakonom kaj zgodilo utegne biti seveda
               proč vržen trud, denar in vse drugo. V vsakem primeru je to diskusija, ki je, bi
               rekel primerna, od katere mi ne bežimo kjer se zavedamo problemov, ki jih odpira.
               Povsem logično je, da ima specializirano tožilstvo bistveno več takih postopkov, ker
               se s takimi zadevami ukvarja dosti bolj kot recimo okrožna državna tožilstva bom
               rekel na terenu. Toliko mislim, da bi bilo sedaj o ZOPNI za prvo informacijo
               dovolj.</p>
               <p>Tukaj seveda ni za bi rekel promiskue uporabljati podatkov, ki se nanašajo na
               različne zadeve. Tudi ironiziranje tistega kar je tožilstvo doseglo se pogojno
               odloženim pregonom to je pač plačilo določenih sredstev raznim humanitarnim in
               podobnim organizacijam seveda ni doseženo na teh velikih zadevah. To je tipični
               institut za spodnji rob kaznivih dejanj in to je bilo doseženo seveda znotraj tistega
               pasu kaznivih dejanj kot mi rečemo od skrajšanega postopka, kjer je pravzaprav to
               nadomestek za kazenski pregon. Je pa zanimiv nadomestek, ki na neki način ne
               obrazloži vsega, ampak pojasni zakaj manj denarnih kazni. Ker če tukaj mi dosežemo
               pravzaprav plačilo zneska na ta način nekega določenega zneska na tak način seveda je
               učinek dosti podoben denarni kazni samo, da je postopek hitrejši in bolj preprost.
               Gre pa seveda v celoti na raven tožilstva. Mi ga moramo izvesti ne sodišče itd. To so
               neke kompleksne situacije, k jih je treba kot take razumeti. Zdaj, jaz sem že prej opozoril seveda na
               to, da glede na število, torej, gibanje kazenskih ovadb, takih in drugačnih, zoper
               znane in neznane storilce, pravzaprav, ni stvar, o kateri bi se opredeljevalo
               tožilstvo. Dejstvo pa seveda je, da je manjše število kazenskih ovadb lahko, torej
               pomagalo tožilstvu, da je zapisalo tisto, kar je, to se pravi, da obvladuje pripad.
               Zato seveda podatka o tem, da imamo mi nerešene zadeve, seveda ne gre jemati kot
               negativno. To je, normalno je, da je v tožilstvu, ki, poudarjam še enkrat, mislim, da
               tretjič zdaj, procesni organ, da mora biti vedno nekaj zadev v obračanju. In to je
               pač tisto, kar je trenutno v tekočem obračanju.</p>
               <p>Če bi ta podatek narastel, in tu se strinjam s tem, da bi seveda longitudinalno bilo
               dobro, to spremljam, ampak nimamo problemov s tem, zato se nam ne zdi, da bi v, ta pa
               res ne, morda so kakšni drugi segmenti res dosti bolj zanimivi za analizo, ta pa res
               ne, ker ni problematičen, da bi rekli, da je pravzaprav to treba, tukaj treba
               gledati.</p>
               <p>Učinek novih tožilcev. Ja, tožilci so prisegli 15. septembra lani. Tile novi. Seveda
               jasno je, da v letnem poročilu njihov statistični učinek seveda ni viden, ker pač ne
               more biti viden. To so vse sami začetniki.</p>
               <p>Zdaj, dopolnitve ovadb. Dopolnitev ovadbe je ena izmed tipičnih prerogativ državnega
               tožilca, ki jih ta ima. Seveda, je to v funkciji usmerjanja predkazenskega postopka.
               Jaz bi ga direktno povezal s tistim, kar sem prej povedal, tistim podatkom, na
               katerega sem prej opozoril. Veliko število ovadb, zdaj, ne mi vzeti tega kot
               diskvalifatorni del nekvalificiranih ovaditeljev. Se pravi ovaditeljev, ki jim
               podajanje kazenskih ovadb ni njihova profesija, ali pa, bi rekel, stroka. Seveda
               povzroča to, da je treba te zadeve preverjati, temeljito pregledati, kajti mi si
               nekega hazardnega pregona seveda ne želimo. To je naša, v tem je tožilska stroka in
               to funkcijo seveda moramo izvajati. Zato tudi, recimo, če imamo kakšno gibanje,
               omenjen je bil en segment, da je nenavadno zmanjšanje na neki točki kazenskih ovadb.
               To seveda v enem letu ne pomeni nič. Treba je to gledati dolgoročno, in seveda
               vsebinsko, kaj se v zvezi s tem, zakaj je pravzaprav do takega gibanja prišlo.</p>
               <p>In potem je bil še zadnji segment, če nisem zdaj kakšnega, se oproščam, me boste
               poklicali ponovno k besedi, v zvezi s pogajanji in priznanjem. Torej, jaz sem že prej
               opozoril na to. To so novi instituti v našem kazenskem postopku. Tudi ti niso nam
               domači, in je bilo kar nekaj dela vloženega v to, da so, po mojem mnenju, vendarle,
               zaživeli. Sem pa prej opozoril na to, da seveda se ob tem pojavljajo tudi anomalije,
               za katere bi bilo dobro, seveda, da bi jih, da bi vsebinsko pač pregledali in morda
               domislili. Ja, naš pomislek v zvezi s tem je, da je sistem verjetno zastavljen tako,
               da, to sem že prej opozoril, stimulira priznanja na predobravnavnih narokih in ne
               pogajanja, v postopku pred tem. Zato, bi rekel, tam nekaj čez 2.000, pa imeli smo že
               višjo številko priznanj na preobravnavnih narokih, in samo <q>»200 in nekaj«</q> sporazumov
               z obdolženci pred tem.</p>
               <p>Torej, tisto, kar sem prej povedal, lahko samo ponovim. Sistem je takšen, da, seveda,
               obdolžencu daje to možnost, da priznanje podna kasneje v postopku, in v takem
               primeru, seveda, je težko ga stimulirati za to, da bi se spustil v pogajanja prej.
                   Moram pa povedati,
               da sicer v globalu ocenjujemo oba ta dva segmenta, tudi ta pogajanja, čeprav jih ni
               tako zelo veliko, pa priznanja na predobravnavnih narokih, vendarle pozitivno. Tukaj,
               glejte, niso rešene samo nepomembne zadeve in tako naprej, tukaj so doseženi
               sporazumi, tudi v nekaterih dosti hudih kazenskih postopkih za nezanemarljive
               kazenske sankcije, kjer je, in to je treba pač videti kot tudi, tudi output na drugi
               strani, s čimer so bili družbi prihranjeni zahtevni, dolgotrajni, dragi kazenski
               postopki, kar je samo po sebi, po mojem mnenju, pozitiven rezultat. Za nas, za
               tožilstvo, ker je pač, ni bilo treba iti na glavo obravnavo, ampak seveda tudi za
               sodišča, ki jim je bilo to prihranjeno.</p>
               <p>Zdaj, karkoli drugega, glede konkretnih zadev, mislim, da je jasno, zakaj nanje ne
               bom odgovarjal. Kar pa zadeva, to sem povedal pač že tolikokrat, da mogoče se v mlinu
               pove dvakrat, drugje pa ne. Medtem, ko, kar zadeva apodiktične politične
               diskvalifikacije, pa moram seveda povedati, da so pod ravnijo, na katero bi se kot
               generalni državni tožilec v sanjah želel spustiti.</p>
            </sp>
            <sp xml:id="SDT7-OZP-redna-22-2016-05-27.sp23">

               <speaker>PREDSEDNIK JAN ŠKOBERNE:</speaker>

               <p>Najlepša hvala. V bodoče vas prosim, da prispodobe z mlinom in še kakšne drugačne
               zadržite zase. Želi še kdo drug odgovoriti na vprašanja, ki so bila v prvem krogu
               postavljena? Če ne, mag. Verbič, imate besedo.</p>
            </sp>
            <sp xml:id="SDT7-OZP-redna-22-2016-05-27.sp24">

               <speaker>MAG. DUŠAN VERBIČ (PS SMC):</speaker>

               <p>Hvala za besedo, predsedujoči. Moram priznati, spoštovani generalni državni tožilec,
               da nisem zadovoljen z vašim odgovorom, vezan na odvzem premoženja nezakonitega
               izvora.</p>
               <p>Zakaj? Preprosto zato, kajti iz tega mnenja Državnotožilskega sveta jasno izhaja, da
               Okrožno državno tožilstvo v Mariboru je prihajalo očitno do pomembnih podatkov, ki
               ste sklicevali na pridobitev podatkov, se pravi, kvalitetnih podatkov. In nekako se
               ne morem sprijazniti s tem, da največje okrožno državno tožilstvo v Republiki
               Sloveniji, za katero verjamem, da so zelo strokovno usposobljeni, in da so
               iznajdljivi tožilci, pa je potem vprašanje, ali niso sposobni ali pa nimajo volje, da
               pridejo do teh podatkov, da se tovrstne zadeve ne izvajajo.</p>
               <p>Jaz bi vseeno potem predlagal, da mogoče razmislite, da vodenje največjega okrožnega
               državnega tožilstva nekako potem prepustite, da vodijo največje okrožno državno
               tožilstvo kolegi iz Maribora, ker to pomeni, da so bistveno bolj iznajdljivi ali
               sposobni. Toliko. Hvala lepa.</p>
            </sp>
            <sp xml:id="SDT7-OZP-redna-22-2016-05-27.sp25">

               <speaker>PREDSEDNIK JAN ŠKOBERNE:</speaker>

               <p>Najlepša hvala. Dr. Dobovšek se je prijavil k besedi. Izvolite.</p>
            </sp>
            <sp xml:id="SDT7-OZP-redna-22-2016-05-27.sp26">

               <speaker>DR. BOJAN DOBOVŠEK (PS NP):</speaker>

               <p>Hvala. Spoštovani vsi, ki spremljate to sejo. Glede na odgovore bi izpostavil nekaj
               zadev. Večkrat je bilo omenjeno sodelovanje. Če pogledamo kompleksnost kaznivih
               dejanj, ki jih obravnavate, gre predvsem za finančno in gospodarsko kriminaliteto, je
               bistvo sodelovanje med institucijami. Omenili ste sodelovanje med Policijo in
               tožilstvom. Kaj pa sodelovanje z drugimi institucijami <stage>(FURS, Urad za preprečevanje
               pranje denarja, agencijami in drugimi uradi finančnega ministrstva)</stage>. Kako to poteka?
               Ali poteka ustrezno ali ne?</p>
               <p>Potem, delo v skupnih in pa specializiranih preiskovalnih skupinah. Kako to poteka?
               Kje so tukaj, jaz mislim, da so te skupine sedaj že toliko časa v veljavi, da se
               lahko poda ena bolj kvalitativna analiza, kje so prednosti, kje so slabosti. In, ali
               tožilci imajo za delo v takšnih skupinah dovolj znanj, so dovolj usposobljeni? Kajti,
               če sodeluje v takšni skupini, potem mora imeti državni tožilec, ki usmerja in je,
               nekako voditelj dominus litis te skupine, imeti vsa potrebna znanja tudi o finančni
               in gospodarski
               kriminaliteti. Se pravi, jaz pričakujem, da se poda ena kvalitetna ocena teh
               preiskovalnih skupin, tako skupnih kot specializiranih, in pa, kakšne so prednosti in
               slabosti dosedanje prakse sodelovanja z institucijami, s katerimi mora tožilstvo
               nujno sodelovati, glede na to, da se ukvarjamo predvsem s problemi finančne luknje in
               finančne kriminalitete. Hvala.</p>
            </sp>
            <sp xml:id="SDT7-OZP-redna-22-2016-05-27.sp27">

               <speaker>PREDSEDNIK JAN ŠKOBERNE:</speaker>

               <p>Najlepša hvala. Besedo ima dr. Gorenak. Izvolite.</p>
            </sp>
            <sp xml:id="SDT7-OZP-redna-22-2016-05-27.sp28">

               <speaker>DR. VINKO GORENAK (PS SDS):</speaker>

               <p>Hvala. No, jaz bom rekel, za čestitke ni nikoli prepozno. Glede na vašo reakcijo,
               predsednik, o teh mlinih in tako naprej, pozdravljam zadevo, ker generalni državni
               tožilec je imenovan v tem Državnem zboru, in je seveda na nek način s svojim
               poročilom vezan na to. Sedanji generalni državni tožilec ni odgovoril na vprašanje
               gospe Irglove, ni odgovoril na moje vprašanje. Jaz s tem smatram, da je seveda
               potrdil najine navedbe, vam pa čestitam za tak način vodenja in bom zelo vesel, če bo
               tako naprej. Hvala.</p>
            </sp>
            <sp xml:id="SDT7-OZP-redna-22-2016-05-27.sp29">

               <speaker>PREDSEDNIK JAN ŠKOBERNE:</speaker>

               <p>Hvala lepa, dr. Gorenak. Jaz pa naj ob tem povem tudi, da je najverjetneje generalni
               državni tožilec upošteval tudi moje navodilo oziroma prošnjo vsem, da se držijo točke
               dnevnega reda.</p>
               <p>Želi kdo odgovoriti na drugi krog diskusij? Izvolite, če se prosim za magnetogram
               predstavite.</p>
            </sp>
            <sp xml:id="SDT7-OZP-redna-22-2016-05-27.sp30">

               <speaker>DR. MIRKO VRTAČNIK:</speaker>

               <p>Mirko Vrtačnik, namestnik generalnega tožilca.</p>
               <p>Glede specializiranih in skupnih preiskovalnih skupin bi samo to rekel, da se s tem
               vprašanjem vsako leto ukvarjamo. Tukaj je tudi prisoten gospod Šketa, ki vodi
               medresorsko delovno skupino na tem področju, in tudi ta medresorska delovna skupina
               se ukvarja z vprašanjem specializiranih preiskovalnih skupin, pa skupnih
               preiskovalnih skupin.</p>
               <p>Za skupne preiskovalne skupine lahko iz prve roke rečem, ker se na Vrhovnem državnem
               tožilstvu ukvarjam s tem vprašanjem, ki se nanaša, seveda skupne preiskovalne
               komisije so seveda mednarodne preiskovalne komisije, specializirane so pa naše
               preiskovalne skupine, kjer sodelujejo različni organi <stage>(FURS, CURS, prejšnji in tako
               dalje)</stage>, torej Računsko sodišče lahko najbolj konkretno v konkretnih oziroma na
               splošno v teh zadevah bi lahko odgovoril gospod Furlan.</p>
               <p>Mislim, da je trenutno, ne vem če dosega številko 10, takšnih skupnih,
               specializiranih preiskovalnih skupin, ki trenutno delujejo. Je pa res, da v zadnjem
               letu pravzaprav ne beležimo neke velike aktivnosti pri ustanavljanju novih
               preiskovalnih skupin, in stalno spodbujamo tožilstva, da naj vendarle to možnost
               uporabijo, kajti zelo pomembno je, kako zadevo zastavimo na začetku, da je dovolj, bi
               rekel, strokovno in z vseh strani proučena in določeni tudi postopki za, bi rekel,
               aktivnosti v predkazenskem postopku.</p>
               <p>Tako, da, mislim, da je to odgovor, da v bistvu Vrhovno državno tožilstvo spremlja in
               spodbuja ustanavljanje obeh vrst skupin, da pa na žalost, kot sem rekel, v obdobju
               poročanja nismo, mislim, da je bila ustanovljena 1 nova specializirana preiskovalna
               skupina. So pa v, bo mogoče gospod Furlan povedal, so pa trenutno še aktivne, mislim,
               da 6 ali nekaj, 6 specializiranih preiskovalnih skupin, ki so še vedno iz prejšnjih
               obdobij, seveda, še vedno aktivne v predkazenskem postopku.</p>
               <p>Je pa res, da se strinjam z vami, da je to zelo pomembna stvar. To sodelovanje vsega
               začetka z ustreznimi programi dela. Tukaj so bile tudi neke nove ideje, češ, da bi
               bilo to potrebno nekako njihovo delovanje združiti na ta način, da bi v času
               delovanja delovali z enega prostora, z enega mesta, z ene pisarne, z enega urada,
               tožilec vodi to specializirano preiskovalno skupino, vendar so udeleženci iz različnih inštitucij
               in je po mojem mnenju tudi morda res za razmisliti, da bi logistično to bilo veliko
               volje, da je v času delovanja, da so vsi ti udeleženci na enem mestu, in da so v
               neposrednem stalnem kontaktu.</p>
               <p>Hvala.</p>
            </sp>
            <sp xml:id="SDT7-OZP-redna-22-2016-05-27.sp31">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Želi še kdo od gostov dopolniti odgovor, če ne dr. Dobovšek, izvolite.</p>
            </sp>
            <sp xml:id="SDT7-OZP-redna-22-2016-05-27.sp32">

               <speaker>DR. BOJAN DOBOVŠEK (PS NP):</speaker>

               <p>Hvala.</p>
               <p>Te skupine so bile ustanovljene po vzoru tistih raziskav, ki smo jih delali
               raziskovali in so veliko obetale. Tudi v tujini, veliko imam kontaktov s kolegi iz
               Avstrije, so uspešen in jaz pričakujem in dajem pobudo, da vsaj do drugega leta, da
               se razmisli o tej smeri, da se naredi kvalitativna analiza tovrstnega dela, ker še
               vedno menim, da je pri finančni kriminaliteti pomembno sodelovanje vseh teh finančnih
               institucij in tožilstva, prav zaradi izmenjave znanja in pa fokusiranja na predmet
               ali pa na osebo, in da glede na podlagi te kvalitativne ocene prinesete predloge, da
               vidimo kaj lahko, pa če ne drugje, v Državnem zboru spremenimo, menim še vedno, da
               ravno na podlagi teh preiskovalnih delovnih skupin, pa naj bodo to tiste iz tujine
               ali pa te naše domače, bomo uspešni pri odkrivanju in pregonu tovrstne kriminalitete.
               Zato menim, po tolikem času, da je že čas, da naredimo takšno kvalitetno analizo, in
               da se prinese ukrepe, ki jih je potrebno sprejeti, pa sedaj naj bodo to na strani
               tožilstva, policije, finančnih institucij ali pa kaj lahko naredimo mi v
               parlamentu.</p>
               <p>Hvala.</p>
            </sp>
            <sp xml:id="SDT7-OZP-redna-22-2016-05-27.sp33">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Če ni drugih razprav poslank in poslancev, zaključujem obravnavo skupnega poročila o
               delu državnih tožilstev za leto 2015, in dajem v obravnavo predlog sklepa, ki se
               glasi takole: Odbor za pravosodje se je seznanil s skupnim poročilom o delu državnih
               tožilstev za leto 2015 in ga ocenjuje kot ustreznega ter meni, da njegova obravnava
               na seji državnega zbora ni potrebna. Če ni predlogov za dopolnitev ali spremembo,
               predlagam da o predlogu sklepa glasujemo. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(10 članov.)</stage></p>
               <p>Ugotavljam, da je bil sklep sprejet.</p>
               <p>S tem zaključujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA – NA OBRAVNAVO POROČILA O POSLOVANJU
                  SPECIALIZIRANEGA DRŽAVNEGA TOŽILSTVA ZA LETO 2015.</title> Poročilo je bilo
               objavljeno na spletni strani Državnega zbora v Poročevalcu z dne, 20. aprila 2016.
               Kot dodatno gradivo imamo na voljo mnenje Komisije Državnega sveta za državno
               ureditev. Tudi k tej točki dnevnega reda pa smo vabili specializirano državno
               tožilstvo, vrhovno državno tožilstvo, Državnotožilski svet, Ministrstvo za pravosodje
               in Državni svet. Poročilo o poslovanju specializiranega Državnega tožilstva za leto
               2015 je bilo posredovano Državnemu zboru na podlagi 148. Člena Zakona o Državnem
               tožilstvu. Odbor za pravosodje pa ga bo obravnaval na podlagi četrtega odstavka 41.
               člena Poslovnika Državnega zbora.</p>
               <p>Pričenjam torej z obravnavo poročila o poslovanju specializiranega Državnega
               tožilstva in prijazno prosim vodjo specializiranega Državnega tožilstva, mag. Furlana
               za uvodno predstavitev.</p>
               <p>Izvolite.</p>
            </sp>
            <sp xml:id="SDT7-OZP-redna-22-2016-05-27.sp34">

               <speaker>MAG. HARIJ FURLAN:</speaker>

               <p>Hvala za besedo in pozdrav vsem prisotnim.</p>
               <p>Že takoj na začetku bi poudaril, da so tožilci in strokovni sodelavci v letu 2015 na
               specializiranem državnem tožilstvu delali strokovno, uspešno in učinkovito. V začetku
               2015 se je končala kadrovska dopolnitev zasedbe specializiranega Državnega tožilstva
               in tudi  se je
               vzpostavil nekje organizacijski sistem dela specializiranega državnega tožilstva.
               Aktivno je delalo 25 tožilcev na SDT v 2015. Kar se tiče procenta obsodilnih sodb v
               2015 smo doseli 99 % obsodilnih sodb, kar je zelo velik procent in ga gre predpisati
               strokovnosti in ustreznosti vložitve obtožnih aktov. Glede SDT je treba povedati, da
               e je na SDT povečal pripad zadev za razliko od ostalih tožilcev, obtožili smo 205
               oseb v 2015, zahtevo za preiskavo smo vložili zoper 267 oseb, sodbe so bile izrečene
               zoper 96 oseb, v večini primerov na zaporne in denarne kazni, od tega je več kot 50 %
               teh obsojenih oseb je obsojenih zaradi gospodarskega kriminala.</p>
               <p>Če preidem na drugo področje na ZOPNI. V 2015 so se finančne preiskave na SDT vodile
               zoper 15 fizičnih oseb. Rad bi poudaril, da so se vse začele na pobudo SDT, vložene
               so bile štiri tožbe v skupni vrednosti 6 milijonov evrov. Seveda kot je že generalni
               državni tožilec povedal je to subsidiaren zakon, število finančnih preiskav pa je
               vezano tudi na število pobud, zato, da se opravi finančna preiskava, ki jih je po
               mojem mnenju premalo in da se pride do vložitve tožbe za finančno preiskavo mora
               poteči postopek finančne preiskave, ki traja leto oziroma leto in pol, po večini so
               tukaj glavnino v teh specializiranih preiskovalnih skupinah predstavljajo delavci
               finančne uprave in tudi oni, vsaj po teh informacijah, ki jih ima, so kadrovsko
               omejeni glede števila finančnih preiskav, ki jih s trenutnimi razpoložljivimi kadri v
               enem letu lahko opravijo. Gotovo pa je sam potek finančnih preiskav nekako lahko tudi
               vezan na to negotovo stanje v zvezi z ustavno presojo samega zakona o ZOPNI, seve da
               to ni opravičilo, je pa neko dejstvo, ki nek vpliv na delo sigurno ima. Kar se tiče
               bančnega kriminala bi rad povedal, da smo v 2015 vložili 8 zahtev za preiskavo pri 26
               fizičnih oseb in 4 obtožbe zoper 11 oseb. Gre za protipravno premoženjsko korist v
               okoli 130 milijonov evrov. Pričakovanja glede tega kdaj bo prišlo do obsodb v teh
               bančnih zadevah so velika. Tega se mi zavedamo, vendar realnost je taka, da Zakon o
               kazenskem postopku zahteva od tožilca, ko vloži zahtevo za preiskavo zoper določeno
               osebo, da dokaže utemeljen sum. V praksi je to skoraj identičen standard, ki se
               zahteva za vložitev obtožbe, de facto pri vlaganju obtožbe gremo z istimi dokazi kot
               smo šli v preiskavi. In kaj se zdaj zgodi v preiskavi? Preiskava bi se morala na
               podlagi Zakona o kazenskem postopku končati v 6. mesecih, v nasprotnem primeru
               preiskovalni sodnik, ki vodi preiskavo,  obvesti o tem predsednika sodišča, ki potem ukrene
               kar je potrebno. To se ne dogaja, ker enostavno ni objektivnih pogojev, da bi se te
               preiskave, bančne ali pa gospodarske, končale v šestih mesecih. To so preveč obsežne
               zadeve, preveč je listin, preveč je mnenj, tudi izvedenskih, ki jih obramba vloži v
               spis, preveč je poizvedovanj v tujino, zahtev po mednarodni pravni pomoči in čakanje
               na te odgovore. Povprečno traja to leto, leto in pol, pri čemer lahko dobimo tudi iz
               določenih držav selekcionirane podatke, ki smo jih zahtevali. Zoper ta rok šestih
               mesecev, če preiskava ni končana, tožilstvo nima nobenega pravnega sredstva. Nimamo
               nobenega pravnega sredstva. Kar sem že opozoril večkrat in to dobronamerno je,
               sodniki, sodišča niso ustanovila enega specializiranega sodišča, centralnega v
               državi. Tako, kot se je policija reorganizirala in tako kot se je tožilstvo z enim
               specializiranim organom kje so zbrani določeni ljudje, ki se specializirajo za
               preiskovanje in pregon določenih kaznivih dejanj, tega sodišča niso naredila.
               Ustanovili so se štirje oddelki specializiranih sodišč, ki pa so zelo različno
               obremenjeni. Najbolje, bistveno najbolje obremenjeno ljubljansko okrožno sodišče kjer
               dobi 80, 85 % naših zadev. In poleg tega sodniki, ki obravnavajo te zadeve,
               obravnavajo tudi druge zadeve, ki so ravno tako priporne in ravno tako pomembne.
               Nekdo, ki živi v družinskem nasilju bo pričakoval, da bo ta problem sodišče enkrat
               rešilo in je zanj življenjskega pomena, ravno tako. To je treba razumeti. In da bi
               prišlo do ustanovitve enega specializiranega sodišča so pa izgledi na žalost majhni,
               zato ker so predsedniki največjih sodišč v državi oziroma vodstvo sodišč niso temu
               projektu naklonjeni in imajo veliko veliko pomislekov v tej smeri in tak način bo
               zagotovo zavlekel reševanje teh zadev, gospodarskih in bančnih. Ne bo se spuščal
               sedaj v to kako bodo sodišča te zadeve rešile. Lahko bi prav tako bila oprostilna
               sodba, prav tako bodo, smo se navadili živeti z njimi in bomo preživeli, samo dejstvo
               je, da bi o teh zadevah odločili veliko hitreje. Veliko hitreje bi odločili o teh
               zadevah. Kako? To je stvar sodišča. Odločitev sodišča sprejemamo, nanjo se lahko samo
               pritožimo. To je vse kar naredimo v pravni državi. To je kar se tiče, potem so še
               druge težave. Recimo sedaj primerjanje koliko je sedaj tožilstvo naredilo in koliko
               so banke podale ovadb, je neprimerno, ker vsako naznanilo ni ovadba v tem smislu, da
               bi tožilec lahko od nje meritorno odločil. Predvsem pa smo opazili, da so bile
               številne ovadbe, ki so jih banke podale, nekritične, da same banke premalo
               samokritično preiskujejo kazniva dejanja oziroma samoiniciativno preiskujejo kazniva
               dejanja tam kjer so za to usposobljeni. Dejstvo je, da so banke, uslužbenci, zadržani
               pri komuniciranju z organi pregona in preiskovanja. Dobro. Policiji na tistem prvem
               razgovoru se že nekaj pove, damo potem je vprašanje dokazne vrednosti tega uradnega
               zaznamka na sodišču in vsega tega kar se bo s to osebo zgodilo, ki ima še zmerja to
               službo, če bo to isto povedala, recimo če je kaj obremenilnega zoper nekoga v sistemu
               pred sodniki. To je sedaj na kratko, tako da tukaj bi bilo nekorektno obljubljati
               neke hitre rešitve, sploh pa glede na to, da sodna praksa pri teh kaznivih dejanjih
               še ni izoblikovana. Glede samih korupcijskih kaznivih dejanj,  zgolj za ilustracijo povem, da je v 2015
               tožilstvo usmerjalo en velik predkazenski postopek glede korupcije v zdravstvu in v
               2016, bom to povedal, čeprav je, je bila vložena zahteva za preiskavo zoper 15 oseb,
               zahteva za preiskavo ima 400 strani in 20.000 listinske dokumentacije. Toliko zgolj v
               to kako obsežne so te zadeve in kako težko je zbirati dokaze pri teh določenih
               kaznivih dejanjih. Jaz sem na kratko povedal to, bom pa z veseljem odgovoril na
               vprašanje, seveda če bom znal in tudi smel. Hvala.</p>
            </sp>
            <sp xml:id="SDT7-OZP-redna-22-2016-05-27.sp35">

               <speaker>PREDSEDNIK JAN ŠKOBERNE:</speaker>

               <p>Najlepša hvala, mag. Furlan, za ta odkrit in moram reči vsebinsko izjemno zanimiv
               uvod. Želi generalni državni tožilec morda dopolnitev? Ne. Ministrstvo za pravosodje?
               Izvolite.</p>
            </sp>
            <sp xml:id="SDT7-OZP-redna-22-2016-05-27.sp36">

               <speaker>DARKO STARE:</speaker>

               <p>Hvala, gospod predsednik.</p>
               <p>Ob tem kar je že minister uvodoma povedal na načelni ravni in zadeva vse
               organizacijske enote državnega tožilstva bi v kontekstu tega kar je gospod Furlan
               povedal komentiral sledeče. Da izraženo pričakovanje glede na to, da je zdaj
               kadrovsko SDT popolnjen, ima v tem realno podlago. In glede na to, da je uspeh
               obtoževanja po kriteriju obsodilnosti res izjemen, se mi zdi, da je pomembno ob tem
               poudariti, da to ni edini kriterij za uspešnost dela državnega tožilstva. Namreč iz
               teh podatkov, ki izhaja iz sporočila, izhaja tudi precejšen delež zavrženih ovadb
               policijskih in na tej osnovi bi bilo ob predpostavki, da bo v bodoče analitični del
               poročila letnega bolj kakovosten, lahko tudi bolj tvorno v bistvu razpravljati, te
               priložnosti zdaj nimamo, ker tudi informacijski sistem tožilstva še ni omogočil tega
               kakovostnega preskoka in potem je težko v bistvu dovolj realno ocenjevati ali so vsi
               resursi dovolj kvalitetno izrabljeni zato, da je uspešnost res taka kot jo kaže samo
               indikator obsodilnosti. Ampak po naravi stvari kot je izpostavil tudi gospod Harij
               Furlan. Imamo specializirano tožilstvo, ki je bilo ustanovljeno zato, da se ukvarja s
               preiskovalno najbolj zahtevnimi zadevami in tudi v smislu obtoževanja najbolj
               zahtevnimi zadevami. Enako je v policiji NPU. In ker je po naravi stvari usmerjanje
               kot institut po Zakonu o kazenskem postopku primarno orodje gospodarja postopka,
               torej tožilca, da usmerja delo policije v predkazenskem postopku, je v tem kontekstu
               prav na nivoju specializiranega državnega tožilstva odstotni delež zavrženih ovadb
               lahko podlaga za vprašanje ali je to usmerjanje dovolj kvalitetno, kajti v tem
               kontekstu je treba vedeti, ker pa da ne bom zdaj po nepotrebnem neustrezno kritičen
               do dela, ker ne vemo ali je ta završba vezana na primarno ovadbo ovaditelja,
               oškodovanca, ali je ta završba vezana na tako imenovano uradno kazensko ovadbo, ki jo
               po policijski preiskavi izvedbe policija pod usmerjanjem tožilstva. Če bi ta substrat
               vseboval analitični del poročila bi bila ocena lahko bolj tvorna in pa tudi realna.
               Tako, da v tem kontekstu glede na to, da se zdaj in informacijsko in kadrovsko SDT
               popolnjuje tudi v programu usposabljanja, kar v preteklosti ni bilo, čeprav je bilo
               vedno to aktualno področje bančna … gospodarska korupcija, je bilo po naši oceni
               skoraj nepojmljivo, paradoksalno, da v programih usposabljanja tega področja ni bilo
               za pravosodne organe oziroma tožilce in sodnike, to je zdaj je uvedeno in računamo,
               da so na nek način dodani izboljšani pogoji za to, da bo tudi delo na tem področju
               kar se tiče pregona, da tako rečem in pa zagotavljanja uresničevanja javnega
               interesa, ki ga izraža kazensko pravna zakonodaja, še bolj uspešna in še bolj
               učinkovita. Tak, da v tem kontekstu bi samo to poudaril, če bo pa kaj bolj konkretno
               potrebno bi pa tudi lahko komentiral. Absolutno pa pozdravljamo ta napredek, to
               uspešnost dela SDT in se mi zdi, da je to tudi priložnost v okviru upravljanja
               državno-tožilske organizacije, da se v metodološkem smislu dobre prakse usmerjanja in
               dela tožilcev  prenese
               tudi na okrožno tožilstvo. Po formi gre za pravzaprav enake zadeve, isti pravni
               okvir, samo vsebinsko so lahko bolj zahtevne ali pa bolj obsežne v preiskovalnem
               smislu seveda.</p>
            </sp>
            <sp xml:id="SDT7-OZP-redna-22-2016-05-27.sp37">

               <speaker>PREDSEDNIK JAN ŠKOBERNE:</speaker>

               <p>Hvala. Želite gospod Šketa vi dodati karkoli?</p>
            </sp>
            <sp xml:id="SDT7-OZP-redna-22-2016-05-27.sp38">

               <speaker>DRAGO ŠKETA:</speaker>

               <p>Državno tožilski svet je tudi omenjeno obravnaval in seveda je opazni mučni napredek
               specializiranega državnega tožilstva. Nekoliko je bilo primerjalno pravno gledano
               specializirano državno tožilstvo edino na področju EU, tako pozno ustanovljeno mislim
               popolnjeno v takšnem obsegu kot so druga državna tožilstva torej specializirana v EU.
               Glede na to, da še leta, če se ne motim, mislim da do 2014 delovalo pet imenovanih
               tožilcev in mislim, da šest dodeljenih, sedaj pa jih je okoli 29 kar kaže, da tudi je
               treba dati čast glede na to, da je tudi omenjeno trajanje sedaj bi lahko rekli v letu
               dni počasi ustavljeno, specializirano in rezultati bodo vsekakor prihajajoči. Se pa
               tudi strinjamo s tem, da tudi na drugi strani kot sam vodja izpostavlja
               specializiranega državnega tožilstva, da pričakujemo tudi tako imenovani feedback s
               strani sodišča, da se zadeve za tako imenovanih iks perih in iksih odvija hitreje.
               Hvala.</p>
            </sp>
            <sp xml:id="SDT7-OZP-redna-22-2016-05-27.sp39">

               <speaker>PREDSEDNIK JAN ŠKOBERNE:</speaker>

               <p>Hvala. Besedo dajem gospe Potočan, državni svetnici. Izvolite.</p>
            </sp>
            <sp xml:id="SDT7-OZP-redna-22-2016-05-27.sp40">

               <speaker>BOJANA POTOČAN:</speaker>

               <p>Hvala predsednik za besedo. Jaz bom kratka.</p>
               <p>Naše poročilo kot že prejšnje je tudi priloženo v pisni obliki. Komisija za državno
               ureditev je obravnavala poročilo torej na svoji zadnji seji. Izražena je bila
               pozitivna ocena tako glede samega poročila kot tudi glede samega dela in
               učinkovitosti dela specializiranega državnega tožilstva. Obravnavali smo tudi
               vprašanje, ki je bilo že prej pojasnjeno s strani gospoda Harija Furlana glede bančne
               kriminalitete tako, da tega ne bi ponavljala. Smo tudi dobili ta ustrezna pojasnila.
               Prav tako pa smo obravnavali vprašanja, ki se pa na žalost ponavljajo iz leta v letu.
               Deloma sicer se izboljšujejo, ampak morda še vseeno v premajhni meri to pa je kar se
               tiče materialih pogojev še vedno je zastarel vozni park, še vedno so problemi z
               računalniško opremo. Na te težave smo že opozarjali tudi naslednja leta, tako da bi
               si želeli, da bi to tudi dali z dnevnega reda v bodočih poročilih.</p>
               <p>Kar se tiče kadrovskih okrepitev, vsekakor pohvalno, vendar po drugi strani je bilo
               izpostavljeno dejstvo, da je večji obseg dela se z okrožnih državnih tožilcev
               prenesel tudi na specializirano državno tožilstvo. Bilo je govora tudi o tem ali
               dejansko to pomeni izboljšanje razmer ali ne.</p>
               <p>Komisija je pozdravila tudi delovne sestanke, ki jih organizira specializirano
               državno tožilstvo z drugimi akterji, ki imajo pomembne pristojnosti tako na področju
               finančnih preiskav in tudi glede te aktivne vloge na področju prijav bančne
               kriminalitete. Poročilo smo podprli oziroma se seznanili z njim in kakšnih pripomb
               glede samega poročila kot sem že rekla ni bilo. Hvala.</p>
            </sp>
            <sp xml:id="SDT7-OZP-redna-22-2016-05-27.sp41">

               <speaker>PREDSEDNIK JAN ŠKOBERNE:</speaker>

               <p>Hvala. Želi besedo gospa Poropat?</p>
            </sp>
            <sp xml:id="SDT7-OZP-redna-22-2016-05-27.sp42">

               <speaker>MARJANA KOTNIK POROPAT (PS DeSUS):</speaker>

               <p>Hvala lepa za besedo, spoštovani predsednik. Spoštovane in spoštovani vsi
               prisotni.</p>
               <p>Tudi to poročilo bi želela pohvaliti in tudi seveda delo specialnega državnega
               tožilstva v letu 2015. Na to, da je delo specializiranega državnega tožilstva uspešno
               kaže 99 obsodilnih sodb na prvi stopnji tako poročilo. Kaže tudi na to, da tožilci
               primerno presodijo o podlagah in pogojih za kazenski pregon v posameznih zadevah.</p>
               <p>Opozoriti želim še na eno zadevo, ki je danes bila že načeta na tej seji, to je,
               bančna kriminaliteta. Predvsem zato izpostavljam  to zadevo, ker je pač mnenje javnosti taka in na to
               želim opozoriti, da se te zadeve ne rešujejo dovolj hitro predvsem zato, ker na tem
               področju nimamo nobenega zaključenega postopka. Kritike so predvsem usmerjeno v to,
               da za povzročeno bančno luknjo še nobeden od odgovornih bančnikov, ki so sprejemali
               škodljive sklepe in poslovne odločitve ni bil obsojen oziroma ni odgovarjal za svoja
               dejanja. Slišali smo kakšne so težave pri tem delu, pri sestavljanju takšnih obtožnic
               in jaz to z razumevanjem sprejem kot rečeno sem morala na to opozoriti, ker javnost
               je zelo kritična na to. Mogoče še kakšno besedo o tem rečete spoštovani gospod
               Furlan.</p>
            </sp>
            <sp xml:id="SDT7-OZP-redna-22-2016-05-27.sp43">

               <speaker>PREDSEDNIK JAN ŠKOBERNE:</speaker>

               <p>Hvala. Mag. Kozlovič, imate besedo.</p>
            </sp>
            <sp xml:id="SDT7-OZP-redna-22-2016-05-27.sp44">

               <speaker>MAG. LILIJANA KOZLOVIČ (PS SMC):</speaker>

               <p>Hvala za besedo. Glede poročila o delu specializiranega državnega tožilstva samo
               pohvale. Tako kot je rekel že državni sekretar in tudi državno tožilski svet in vsi
               ugotavljamo je to primer, ki kaže na to, da se da dobro delati, tako da res
               pohvalno.</p>
               <p>Tudi sama bi se dotaknila samo enega segmenta in sicer to je gospodarska
               kriminaliteta na škodo bank. Res je, javnost si želi, da bi tisti, ki so to storili
               odgovarjali za to zadevo. Opozicija pravi, da koalicijo to ne zanima seveda to ne
               drži. Dejstvo pa je, da je od časa storitve do danes poteklo veliko časa in je tudi
               verjetno to eden razlog, da je težje preiskovati. Sami pravite, da je tudi zelo težko
               preiskovati in v poročilu je tudi navedeno, zaradi tega, ker je težko pridobivati
               podatke iz tujine. Ste pa navedli, da je eno od orodij, ki vas ovira pri preiskavi
               to, da je možnost preiskave samo 6 mesecev in me zanima ali razmišljamo, da bi to
               spremenili glede na to, da se ne pojavlja to vprašanje ne samo pri tej vrsti kaznivih
               dejanj, ampak so nekako v primeru žal bi ugotovili, da imajo nekatere države daljše
               obdobje, ko lahko preiskuje policija in tožilstvo. Tudi razmislek o tem kar je bilo
               prej predlagano ali se razmišlja o specializiranih sodiščih, ki bi bistveno hitreje
               lahko pripeljala do epiloga posamezno zadevo? Hvala.</p>
            </sp>
            <sp xml:id="SDT7-OZP-redna-22-2016-05-27.sp45">

               <speaker>PREDSEDNIK JAN ŠKOBERNE:</speaker>

               <p>Hvala. Besedo ima dr. Gorenak. Izvolite.</p>
            </sp>
            <sp xml:id="SDT7-OZP-redna-22-2016-05-27.sp46">

               <speaker>DR. VINKO GORENAK (PS SDS):</speaker>

               <p>Hvala lepa. Mene presenečajo vse te pohvale, izjemno me presenečajo.</p>
               <p>Za uvod pa tole. Mi smo prej govorili češ ne smemo govoriti o posameznih primerih.
               Tukaj notri je 40 strani primerov. Mnogi se dajo celo razbrati za katere gre. To je
               samo umetnost generalnega državnega tožilca, ki noče odgovarjati opoziciji in ne
               smemo nasedati temu.</p>
               <p>Kar se tiče tegale, jaz ne bom gospod Furlan na vaša izvajanja, ampak bom rekel
               takole. Skupaj z mojima predgovornicami obema, ki sta jako zadovoljne. Lansko leto
               smo imeli v tej dvorani gospoda Kozino, ki je rekel, bančna luknja 5 milijard itd.,
               ko je ocenjeval kaj je tožilstvo naredilo je rekel, to jaz pričakujem, da bo čez 15
               let kakšne stvari na sodišču, kakšne pa bodo pa bog vedi. Ali se spomnite? Če k temu
               dodamo izjavo gospoda Majheniča izpred nekaj dni, mislim da je kakšen mesec dni stara
               izjava, ne znam je povzeti, ampak kaj je povedal v svoji izjavi. Da je izjemno
               skeptičen, da bi kakršenkoli pametni učinek bi z vidika preiskovanja bančne luknje.
               Če sedaj dodam to kar ste vi povedal in to ni napad na vas, ne mislim tako, vi ste
               tudi pravzaprav povedal, da obstaja tisoč razlogov zakaj nismo tam kjer so
               Skandinavci odnosno Islandci ali pa kje so Srbi. Sedaj pa politično zadovoljstvo
               torej vaju dveh predgovornici. Slovenski človek pričakuje kaj? Pričakuje, da bodo
               tisti, ki so skopali pet milijardno luknjo čim prej na Pavšetu, to je neko ljudsko
               pričakovanje. Saj konec koncev so ti ljudje  okradeni, če sem tako reči, za pet milijard. Sedaj nam
               pa najbolj odgovorni preiskovalec na NPU gospod Majhenič kot tudi gospod Furlan s
               svojega tožilskega področja povesta, da pravzaprav so strašne težave in da ni
               pričakovati, vsaj jaz po teh izjavah ne pričakujem tega, da bo na Pavšetovi sploh kdo
               pristal. Ob tem ne morete biti zadovoljni, jaz nisem zadovoljen, ampak ne sedaj, da
               bi obtoževal gospoda Furlana, ampak vsem vam tukaj sedečim zlasti pa politiki,
               ministru, državnemu sekretarju in tožilcem postavljam eno samo vprašanje, zakaj je na
               Islandiji preiskanih 90 % tistih, ki so ustvarili bančno luknjo in že sedijo v
               zaporu? Drugo vprašanje. Kaj potrebujete in kaj Slovenija potrebuje, da bo tako
               uspešna kot Islandija? Dodajam pa še naslednje. Ta odvzem premoženja nezakonitega
               izvora spremljam tam od leta 2009, ko sva se z gospodom Kozino soočila na
               televizijski oddaji in je rekel, politiki dajte nam orodje, dajte nam zakon, tak in
               tak zakon rabimo in potem je ta zakon nastal leta 2011 sedaj smo v letu 2016. Srbi so
               imeli v prvem letu veljavnosti zakona v državnem proračunu 100 milijonov iz tega
               naslova. Mi pa govorimo o številki 5 milijonov, da je sedaj nekih preiskav. Spet, ne
               kritiziram vas, gospod Furlan, ampak sprašujem vse tukaj, zakaj v Srbiji lahko, zakaj
               Islandija lahko in zakaj Slovenija ne? Jaz se bojim, da imam tudi odgovor na to
               vprašanje in ne vem če je pravi lahko me popravite. Ker mi politične volje, da bi se
               vzpostavili taki zakonski mehanizmi. Tudi pri policiji in tožilstvu, ne vem kaj na
               rečem, ampak 20 preiskovalcev na NPU od mojega časa mi smo zastavili, potem je bilo v
               naslednjih vladah to sprovedeno, 20 novih tožilcev ali koliko že. Kaj je torej
               problem Slovenije? Ali politika spiše take zakone, da se ne da delati, ali stroka
               noče? Jaz ne bi rad nobenega obtoževal, ampak zakaj je lahko? V Islandiji kot sem
               prej rekel 80 % ali 90 % tega bančnega kriminala preiskanega in ljudje so v zaporu
               nam pa strokovnjaki poveste, da pri nas očitno nihče ne bo. Povejte zakaj, kje je
               problem, od politike, evo državni sekretar je tukaj, do tožilcev, tukaj nimamo sicer
               NPU? Jaz s tem nisem zadovoljen, ker ljudje niso s tem zadovoljni. Hvala lepa.</p>
            </sp>
            <sp xml:id="SDT7-OZP-redna-22-2016-05-27.sp47">

               <speaker>PREDSEDNIK JAN ŠKOBERNE:</speaker>

               <p>Hvala. Mag. Kozlovič, ima repliko.</p>
            </sp>
            <sp xml:id="SDT7-OZP-redna-22-2016-05-27.sp48">

               <speaker>MAG. LILIJANA KOZLOVIČ (PS SMC):</speaker>

               <p>Hvala. Bi samo popravila to kar je bilo rečeno, ker kaže, da sem bila narobe
               razumljena.</p>
               <p>Tisto kar je dobro pohvališ, tisto kar pa ni dobro seveda ne pohvališ in imaš glede
               tega vprašanja kako se to popravi. Z realizacijo raziskave bančne luknje ne moremo in
               nismo zadovoljni, zato pa postavljamo enaka vprašanja kot jih je postavil dr. Gorenak
               torej katera so tista orodja. Moje vprašanje je šlo v smeri dveh konkretnih
               predlogov, ki so bili dani, ki so bili povedani s strani specializiranega državnega
               tožilstva, ali so to tisti ukrepi, s katerimi bi prišli do boljših rezultatov?
               Hvala.</p>
            </sp>
            <sp xml:id="SDT7-OZP-redna-22-2016-05-27.sp49">

               <speaker>PREDSEDNIK JAN ŠKOBERNE:</speaker>

               <p>Hvala. Mag. Verbič imate besedo.</p>
            </sp>
            <sp xml:id="SDT7-OZP-redna-22-2016-05-27.sp50">

               <speaker>MAG. DUŠAN VERBIČ (PS SMC):</speaker>

               <p>Hvala lepa predsedujoči.</p>
               <p>Moram priznati, da včasih se z dr. Gorenakom tudi strinjam. Tisto kar je povedal bi
               samo še dodal. Tudi nam blizu primer Hypo je dokazljivo, da so z dosti hitrimi
               aktivnostmi vseh organov pregona in sodišča prišli res v hitrem času tudi do
               obsodilnih sodb. Mislim, da zadeve so bistveno drugače zastavljene, da ne bom, potem
               posegel še v  katere
               spremembe v procesih samih upravljanja in podobno se je še zagodlo.</p>
               <p>Če sem zgolj samo na teh tako imenovanih kazenskih in obsodilnih zadevah mislim, da
               je odveč bolj podrobno se v to spuščati vendar primer Hypo s sedežem v Republiki
               Sloveniji tudi na začudenju marsikatere pravne stroke kako so v temu primeru tujci se
               poslužili nekih mehanizmov se je dobesedno izkazalo, da so bili ne uspešni ampak
               učinkoviti. In tukaj mislim, da je pri nas v Republiki Sloveniji to velik
               problem.</p>
               <p>Tisto, kar me pa čudi, če sem še vedno na primeru Hypo, vsi vemo, da imamo germanski
               pravni red. Povzemamo avstrijsko, nemško zakonodajo in če se spominjamo pa nekateri
               tukaj prisotni, predvsem s strani gostov, če se spominjate pred dobrim letom in pol
               je bila prva razprava vezana na odkrivanje pregona morebitnih zlorab v bančnem
               sektorju kjer sem sam vse prisotne, poleg vas kot s strani tožilske vrste so bili se
               pravi nacionalni preiskovalni urad, sodišča, vsi tisti, ki so praktično pristojni za
               odkrivanje tovrstnih kaznivih dejanj in tudi pregona. In zaprošeni, da v kolikor
               ugotavljate, da zaradi procesnih razlogov ima te kakršnekoli težave dajte nam, kot
               zakonodajnemu organu podlago, da bomo šli nasproti in da se te zadeve resnično
               začnejo premikati v smer, in bom spet omenil, kot je zaključil dr. Gorenak. </p>
               <p>In v neki smeri sam se za ta del preprosto tudi ne morem strinjati v nekem strašnem
               zadovoljstvu, da se sedaj po letu in pol pogovarjamo, da je to šest mesecev kakšen
               rok pa zastaranje, hkrati pa se zavedam in nekako podpiram vse tisto kar se tiče
               pohvale vodij vendar zdaj se soočamo z dejstvom, da so spet procesni razlogi. Jaz
               lahko samo zaključim, dajte že zakonodajnemu organu spremembe, da bo ta tako
               imenovani šestmesečni rok se zaradi slovenske folklore razpotegnil pa na 5 let.
               Dejstvo je, da ne moremo vse skozi biti v neki pat poziciji, vi prepričujete nas, mi
               pa prepričujemo koga? Naše davkoplačevalce, da se dobesedno se lahko pogovarjamo, da
               sploh še ni 5 milijard bilo dovolj. In mislim, da to resnost morajo vsi organi
               pregona imeti pred očmi in se zavedati, da je potrebno procesne razloge s pobudami in
               predlogi tudi dati. Saj v končni fazi, državno tožilstvo je tudi pristojno ne samo
               pregon ampak da, da, če ugotavljajo da se stvari zapletajo, tudi neke pobude.</p>
               <p>Tisto, kar je pa bilo rečeno se pa tudi zelo zahvaljujem, da predsedniki sodišč niso
               naklonjeni, da bi ustanovili v temu primeru ali specializirano sodišče ali kakor koli
               organizirali nek pristop, da se te zadeve začnejo premikati iz mrtve točke.</p>
               <p>Tako da, jaz lahko v svojem imenu lahko rečem, da bom zelo bedel in lahko
               pričakujete, če prej ne, ob naslednjem poročilu najverjetneje še bolj ostro
               razmišljanje.</p>
               <p>Hvala lepa.</p>
            </sp>
            <sp xml:id="SDT7-OZP-redna-22-2016-05-27.sp51">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Pa bi v tej točki morda kar ministrstvo prosil za odgovor, glede na to da izhodišča
               za vsaj tri razprave izhajajo iz uvodnega poročila gospoda Furlana, izvolite.</p>
            </sp>
            <sp xml:id="SDT7-OZP-redna-22-2016-05-27.sp52">

               <speaker>DARKO STARE:</speaker>

               <p>Hvala lepa.</p>
               <p>Torej, bom poskušal biti tvoren in pa hkrati sporočilen, ker ne želim iti v polemiko.
               Je pa mislim da dobro znano vsem tudi na podlagi izkušenj, ki jih imamo zdaj že
               skupaj v temu parlamentu da imamo v naravi v tej skupnosti, da vedno najdemo razlog
               za to, da smo premalo učinkoviti izven sebe. Ali je to zakon ali je to drugi organ in
               tako naprej. To trditev se m izjavil zaradi tega, ker mi preprosto ni bila najbolj
               všeč teza gospoda Ferlana, da je ta šestmesečni rok v ZKP ki je pač instrukcijske
               narave in je izraz javnega interesa, da se morajo kazenski postopki in pa seveda v
               temu primer usodne preiskave izvajati čim hitreje, ker imamo znotraj ljudi in ta
               Damoklejev meč zaradi človekovih pravic in dostojanstva stalno visi nad pozitivno
               obveznostjo državnih organov, da vse postopke izvede čim hitreje.  Ni pa to nek prekludiran rok, ker
               enaka logika velja tudi za državna tožilstva kjer je rok, ne vem, v sumarnih
               postopkih da mora biti odločitev sprejeta v 30 dneh od sprejema ovadbe ali pa v
               notranjih pravilih državnega tožilstva v 90 oziroma 120 od prejema kazenske ovadbe.
               Pa se to ne zgodi, ker je veliko objektivnih in opravičljivih razlogov. Kar zadeva
               specializacije v okviru sodne veje oblasti, dejstvo je da imamo dva specializirana
               oddelka za tako imenovane X zadeve oziroma te najbolj zahtevne, ki so najbolj v
               pristojnosti SDT in pa dve neformalni sestavi v okviru sodišč v Kopru in pa v
               Mariboru. Ampak, to je ta zgodba, ko vedno, po mojem mnenju prelagamo odgovornost iz
               enega na drugi organ.</p>
               <p>Da pa bi bili mi tvorni smo v ministrstvu ta trenutek je v strokovnem usklajevanju,
               poiskali pot, predlagali rešitve, ki lahko tovrstne stvari in tovrstna tveganja in
               omejitve tako v procesni kot organizacijski zakonodaji zmanjšajo. In sicer, kar se
               tiče zahtevnosti dokazovanja v primeru krivde pri najbolj tipičnem kaznivem dejanju,
               to je zloraba položaja pri opravljanju gospodarske dejavnosti, je v strokovnem
               usklajevanju ta trenutek Kazenski zakonik kjer smo črtali <stage>/ nerazumljivo/</stage> naklep, ker
               smo unikum v Evropi, da imamo takšen zakon, ki je bil sprejet leta 2008. Bile so neke
               novele vendar nobena politika, noben organ, niti bi rekel državno tožilstvo vsaj po
               mojem vedenju v arhivi Ministrstva za pravosodje ni predlagal, da bi se to spremenilo
               in to se zdaj predlaga sprememba.</p>
               <p>Kar se tiče mehanizmov in pa inštitutov, ki jih ima že zdaj državno tožilstvo na
               razpolago, zdaj govorim kot dejstvo ne kot kritiko, lahko pa vsak sam prepozna v sebi
               svoje potenciale in pa izkoriščanje zmožnosti znotraj organizacije. Poglejte, mi
               imamo zdaj institut sodne preiskave in pa institut neposredne obtožnice. V procesnih
               postopkih in pa mehanizmih, ki jih ima na razpolago tožilstvo se lahko, če v
               predkazenski preiskavi v sodelovanju s policijo zbere zadostno količino in pa
               kvaliteto dokazov in pa materiala se lahko odloči, da gredo v neposredno obtoževanje.
               Če pa dvomijo v to pa lahko predlaga uvedbo preiskave, da se še kaj v bistvu potrdi
               oziroma pridobi nekaj, kar sami niso mogli narediti.</p>
               <p>V ta namen je bil leta 2004 v ZKP uveden tako imenovani 165.a člen ki omogoča izvedbo
               preiskovalnih dejanj, torej zaslišanje prič, raznih preiskovalnih dejanj, da jih ne
               bom našteval, tudi brez preiskave in se s tem ustvarja substrat in podlaga za
               tožilca, da se lažje odloči in ugotovi ali ima dovolj dokazne podlage za učinkovito
               obtoževanje. Ta institut v praksi pač ni zaživel, po našem prepričanju, v zadostni
               meri, eden izmed razlogov je tudi v tem, da je prav v okviru državnega tožilstva
               prišlo do interpretacije, da se ta procesni institut lahko uporabi samo enkrat, torej
               samo eno preiskovalno dejanje. In je to zapisano tudi v komentarju ZKP, ki pa vemo da
               ni obvezujoč, čeprav je v zakonu in pa v razlogih za spremembo oziroma uvedbo tega
               instituta bilo napisano, da se to lahko uporablja večkrat.</p>
               <p>Enaka logika je pri specializiranih preiskovalnih skupinah, kar veliko let je že od
               kar so pa kot mehanizem kot instrument, ki je po svoji naravi organizacijski zato, da
               mogoči čim bolj tvorno in pa skoncentrirano delovanje vseh deležnikov pri preiskavi
               kaznivih dejanj v predhodnem ni bil v zadostni meri uporabljen in to ugotavlja tudi
               samo državno tožilstvo.</p>
               <p>No in da grem zdaj naprej, vse to kar je bilo zdaj izpostavljeno, ti problemi, ki so
               procesne narave, organizacijske, jih mi zdaj želimo preseči in to je že v strokovnem
               usklajevanju zakonodaje. Na način, da v bistvu omogočamo zdaj še večjo možnost,
               procesno, da se tako imenovana dokazna sredstva in pa dokazi pridobivajo s policijsko
               preiskavo pod vodstvom tožilstva, da bo policija lahko zaslišala osumljence v
               primeru, da tudi če ne bo odvetnik navzoč. Da bo lahko zasliševala tudi priče in
               tovrstna dejanja pod nadzorom oziroma lahko bo prevzel tudi tožilec, tako je
               predlagano, protokolira v obliki zapisnika, ki je dokazno sredstvo.</p>
               <p>Torej, v predkazenski fazi bodo imeli že tudi tožilci in policija možnost in
               priložnost, da zberejo dokaze, dokazna sredstva, ki so lahko boljši substrat za odločitev ali gre v
               pregon in ni potrebna sodna preiskava ki iz razlogov, kot jih je navedel gospod
               Furlan včasih terja veliko časa. Ampak po naši analizi, ki ni zelo temeljita je bila
               hitra zaradi tega lahko tudi površna ampak je kar nekaj podatkov bilo obdelanih je
               največji razlog za dolgotrajnost sodnih preiskav, vročanje. Namreč v sodnih
               preiskavah v zahtevanih primerih je običajno več obdolžencev, pet, šest sedem in tako
               naprej. In preden postane pravnomočna uvedba preiskave mora biti vsem vročeno.</p>
               <p>Vemo pa da se eni zelo spretno izogibajo in dokler zadnje ne dobi poteče včasih tudi
               po pol leta, da sploh postane pravnomočna uvedba preiskave in potem, preden je
               zaključena je to samo zaradi vročanja, včasih po leto in leto in pol. Ne zaradi
               posameznih dejanj, ko predlaga potem znotraj preiskave naj se zasliši dve, tri ali
               štiri osebe.</p>
               <p>Tako da, razlogi so zelo različni, zelo kompleksni in zaradi tega mi zdaj predlagamo
               rešitve, ki dajejo večjo ali pa boljšo možnost uporabe tovrstnih orodij tudi v
               predkazenskem postopku. In verjamemo, da bomo s tem lahko bistveno pospešili izvedbe
               preiskave, ne na račun kakovosti, da se razumemo ampak na račun v bistvu izgube časa,
               ki ga neka trenutna ureditev terja ampak ga terja vedno po presoji vsakega tožilca
               posebej, ker on je tisti, ki se odloči in oceni, nimam dovolj da bi šel neposredno ob
               tožbo ampak bom dal raje zadevo v preiskavo. In ideja, da bi centralizirali tako kot
               sem prej uvodoma rekel, tudi v sodni veji oblasti in bi imeli centralno sodišče za
               specializirane zadeve, zdaj imamo štiri oddelke oziroma dva formalna, je bila prav
               tudi na naši strani, ker smo identificirali in analizirali vse te X zadeve v zadnjih
               dveh letih, ki se kopičijo. Tako kot je rekel, gospod Furlan, večina na ljubljanskem
               sodišču. Da bi razmišljali v tej centralizaciji, če bo prispevala k temu. Vendar radi
               bi o tem imeli res temeljito strokovno razpravo, ki smo jo začeli in na enem izmed
               teh sestankov, kjer je bil tudi gospod Furlan je bilo izraženo, tudi to stališče
               posameznih predsednikov višjih sodišč.</p>
               <p>Zato je pomembno, da v nadaljevanju temeljito pogledamo kje so tisti dejanski
               organizacijski vzroki, ali so res v tem, da ni specializiranega sodišča ali je razlog
               v tem, da tisti, ki so danes imenovani kot specializirani sodniki so ta sodišča pač
               organizacijo dela znotraj sodišč ne izvedejo tako, da bi samo to delali.</p>
               <p>Dejstvo namreč je, da imamo ta trenutek v Sloveniji 35 sodnikov, ki se ukvarjajo samo
               s specializiranimi zadevami, torej s temi pristojnostmi. Samo na ljubljanskem sodišču
               18 od skupaj 25 kazenskih sodnikov. Vendar, njihov delež teh zadev z rednimi je
               minoren, je v bistvu 5 %. Čeprav bi bila logika in tudi ideja zakonodajalca takrat
               2009 in tudi kasneje s temi novelami je bila, da je to v bistvu primarno delo teh
               sodnikov.</p>
               <p>In pristopov in organizacijskih možnosti je veliko ampak to je vse v pristojnosti na
               eni strani tožilcev in na drugi strani, kar se tiče sodišča predsednikov sodišč
               oziroma vodij teh oddelkov. Na to mi težko vplivamo, razen da s kvalitetnim
               substratom, ki jim nastane in ga prikaže tudi v letnih poročilih skupaj najdemo v
               bistvu boljše rešitve. Mi, kot rečeno smo jih zdaj kar nekaj predlagali v Zakonu o
               kazenskem postopku, v Kazenskem zakoniku in računamo na splošno podporo, ker so
               usmerjeni ravno k tem ciljem in odpravi teh ovir, ki jih tožilci in pa tudi sodišča
               izpostavljajo. Je pa, kot rečeno zelo težko razpravljati, ker običajno v tovrstnih
               debatah predstavniki posameznih ustanov izpostavljajo robne primere, ki niso nujno
               pravilo. Da karikiram, tako kot sem prej vse hvalevredno poročilo in pa delo SDT
               ampak moje sporočilo je bilo, da to ni edini dejavnik, ki kaže na uspešnost dela. Ker
               lahko bi imeli 100 % uspeh, če bi imeli samo eno tožbo pa bi ta uspela ampak ali je
               to uspešnost, če imaš 30 tožilcev pa samo eno obtožbo v enem letu? O tem je
               govora.</p>
               <p>Skratka, gre za to, da mora biti čim več mehanizmov, ki bodo spodbudili tudi
               učinkovito rabo resursov in pa organizacijo dela. Vrhovno državno tožilstvo,
               specializirano po dosedanjih strokovnih pogovorih si v tej smeri zelo intenzivno
               prizadeva, mi po svoji moči podpiramo, smo dovzetni za vse pobude tudi sprememb
               zakonodaje in nekaj je zdaj v strokovnem usklajevanju. In mi smo prepričani, da je to
               ta smer in tisti ukrepi, ki lahko pomembno prispevajo tudi k odpravi teh ovir, ki jih
               je izpostavil gospod Furlan.  Kako bo pa zadeva v končni fazi sprejeta v Državnem zboru, bomo pa
               tudi videli. Namreč tam so tudi ukrepi, ki pa, tako kot naš minister vedno reče, niso
               vedno všeč vsem deležnikom, ker po naravi stvari smo pa vendarle tudi v neki
               konfliktni situaciji v konstruktivnem smislu kot neki pravosodni nadzorniki, ne
               moremo vedno videti stvari isto. In mislim, da je to prav. Če pa je debata prava,
               potem je pa ta konflikt porodil novo kvaliteto in verjamem, da v tej razpravi v
               okviru KZ in pa ZKP, ker sta sedaj že v teku, da bomo ustvarili novo kvaliteto in bo
               prispevalo k odpravi tega kar je gospod Ferlan rekel.</p>
               <p>Hvala lepa.</p>
            </sp>
            <sp xml:id="SDT7-OZP-redna-22-2016-05-27.sp53">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Kar predajam štafeto gospodu Furlanu.</p>
            </sp>
            <sp xml:id="SDT7-OZP-redna-22-2016-05-27.sp54">

               <speaker>MAG. HARIJ FURLAN:</speaker>

               <p>Hvala.</p>
               <p>Kar dosti vprašanj, saj sploh ne vem kje naj začnem. Najboljše, da kar pri
               sekretarju, ki je bil zadnji, da bi kar direktno odgovoril. Glede tega šestmesečnega
               roka in tega predpisanega v Zakonu o kazenskem postopku. Hotel sem povedati, da v
               realnosti take zadeve kot jih mi vlagamo v primeru gospodarskega in bančnega
               kriminala se v šestih mesecih ne morejo končati, in da ta člen je mrtva črka na
               papirju. Samo to sem hotel povedati. V šestih mesecih ni pogojev, da končamo. Ni
               pogojev, da mi bančne zadeve ali pa te zahtevne gospodarske neposredno tožimo. Tudi,
               če imamo formalno...</p>
            </sp>
            <sp xml:id="SDT7-OZP-redna-22-2016-05-27.sp55">

               <speaker>PREDSEDNIK JAN ŠKOBERNE:</speaker>

               <p>Saj se slišimo, gospod Furlan.</p>
            </sp>
            <sp xml:id="SDT7-OZP-redna-22-2016-05-27.sp56">

               <speaker>MAG. HARIJ FURLAN:</speaker>

               <p>Slišite? Tudi, če imamo formalno podlago. Ni, enostavno ni pogojev.</p>
               <p>Potem naslednje. Zagotovo, da obsodilnost ni edini kriterij za dosego uspešnosti. S
               tem se strinjam. Vendar tudi kr se tiče zavrže, mi imamo samo 30 % ovadb zavrženih za
               razliko od ostalih tožilstev, ki jih imajo vsaj še enkrat več in med temi zavrženimi
               so tudi poročila, ki jih dobimo po 10. Členu, se pravi, že policija sama je
               ugotovila, da ne gre za kaznivo dejanje.</p>
               <p>Kar se tiče primerjave z germanskim redom, če gremo za ta pregon kaznivih bančnih
               dejanj, pri zlorabi položaja poznajo tam, je dovolj za dokazovanje krivde eventualni
               naklep v teh državah, Nemčiji, Avstriji, pri nas ni. Pri nas se zahteva obarvan
               direktni naklep in tudi zakon, ki bo sedaj popravljen v tem smeri, je treba vedeti,
               da bo to veljalo za naprej. Zadeve, ki jih obravnavamo že sedaj, pač sprememba
               zakona, njih ne bo doseglo, ne bomo, bomo morali po starem to.</p>
               <p>Sedaj kar se tiče pesimizma glede tega kdaj bomo videli koga na prestajanju kazni
               zaradi teh bančnih zadev. Mislim, da ne gre za neko pesimistično poročilo. Jaz sem
               zgolj opozoril na realne probleme. Mi skozi Zakon o kazenskem postopku, skozi to
               realnost poskušamo stvari pripeljati do sodišča, ki bo o tem odločilo. Recimo, da so
               postopki pri preiskovanju recimo te, tudi predkazenske bančne ali gospodarske
               kriminalitete dolgi. Poglejte, recimo v decembru 2014 je Ustavno sodišče s sklepom
               zadržalo izvrševanje odredb treh okrožnih sodišč, ko je šlo za preiskovanje
               elektronskih naprav odvetnikov in preiskave odvetniških pisarn zaradi varovanja tako
               odvetniške zasebnosti, se pravi, da se do odločitve Ustavnega sodišča, ki je bila
               sprejeta januarja 2016, pač tudi te že zasežene elektronske naprave in dokumentacija
               ni preiskovala. In po tej odločbi Ustavnega sodišča sicer sodišče zelo na, pri
               varovanju te odvetniškega odnosa, zasebnosti, pri varovanju te pravice ni sedaj
               prepovedalo kakršnokoli preiskovanje nadaljnje, vendar v svoji odločitvi, kar je
               naložilo tudi zakonodajalcu, zagotovo da bodo postopki preiskovanja teh zaseženih
               elektronskih naprav ali pa dokumentacije še bolj zahtevni v predkazenskem postopku in
               še bolj dolgotrajni. 
               To je dejstvo in to je tudi ta vsa realnost, s katero smo soočeni pri našem delu.
               Glede primerjave zaseženega premoženja po ZOPNI z nekaterimi drugimi državami, veste
               nekatere druge države Hrvaška, Srbija in druge imajo sistem razširjenja konfiskacije,
               ni enak sistem odvzema premoženja nezakonitega izvora kot ga poznamo mi po ZOPNI, gre
               za nek drug sistem. Če gledamo pa mi tudi naše primerjave odvzema po Zakonu o
               kazenskem postopku in 502. členu, ker gre iz kaznivega dejanja, pa imamo tudi tam
               začasno zavarovanega 185 milijonov evrov začasno zavarovanega premoženja. Tako, da te
               primerjave znajo biti včasih vprašljive, dejansko pa nimam odgovora na vsa vprašanja.
               vem, da delamo v okviru zmožnosti, v okviru danih zakonskih pooblastil. In za enkrat,
               toliko smo še optimisti, da vztrajamo na tem, če ne, verjetno ne bi <stage>/ nerazumljivo/</stage>.
               Hvala.</p>
            </sp>
            <sp xml:id="SDT7-OZP-redna-22-2016-05-27.sp57">

               <speaker>PREDSEDNIK JAN ŠKOBERNE:</speaker>

               <p>Najlepša hvala. Besedo ima državna svetnica Potočan. Izvolite.</p>
            </sp>
            <sp xml:id="SDT7-OZP-redna-22-2016-05-27.sp58">

               <speaker>BOJANA POTOČAN:</speaker>

               <p>Najlepša hvala za besedo. Glede na to, da se je ta razprava nekoliko razširila, da se
               pogovarjamo zdaj tukaj tudi o spremembah na kazenskem področju na sploh, če sem prav
               razumela, bi pa tukaj vendarle opozorila na eno dejstvo, da je pa zelo pomembno, da
               se v vseh teh postopkih, ki jih danes sicer ne obravnavamo, pa vendarle v veliki meri
               upošteva varstvo človekovih pravic in pa pravica tudi tistih, ki bodo obtoženi, da
               bodo uspešno lahko branili svoje pravice. Ker vsekakor je škodljivo, če se storilci
               kaznivih dejanj ne obsodijo in ne sprocesirajo. Rekla bom pa tako za pravno državo je
               vsekakor še bolj škodljivo, če ljudje, ki so nedolžni v nekem postopku, ne morejo
               ubraniti svojih pravic in če so obsojeni nedolžni ljudje. Mislim, da je pa to še
               veliko hujši problem, kakor problem o katerem se pogovarjamo. Zato mislim, da vsa ta
               vnema za spremembo predpisov jo je treba sprejemati s tresočo roko na način, da ne
               bomo, kot je bilo že omenjeno na Ustavnem sodišču glede odvetnikov, ampak verjetno bo
               takih problemov več, če bodo s postopki, s predpisi, ki bodo sprejeti onemogočene
               osnovne človekove pravice. To se je treba zavedati in končna inštanca je Evropsko
               sodišče za človekove pravice v Strasbourgu. Ne bi si želela, da bi to lahko postalo
               problem v preveliki vnemi za procesiranje nekih zadev. Hvala.</p>
            </sp>
            <sp xml:id="SDT7-OZP-redna-22-2016-05-27.sp59">

               <speaker>PREDSEDNIK JAN ŠKOBERNE:</speaker>

               <p>Najlepša hvala. Seveda ne širimo na splošno razpravo, da ne bi to narobe izpadlo, v
               kontekstu poročila o poslovanju specializiranega državnega tožilstva. dr. Gorenak,
               imate besedo. Izvolite.</p>
            </sp>
            <sp xml:id="SDT7-OZP-redna-22-2016-05-27.sp60">
               <speaker>DR. VINKO GORENAK (PS SDS):</speaker>
               <p>Hvala lepa. </p>
               <p>Jaz sem malo razočaran nad tem kar pravite. Ja, saj
               človekove pravice bla, bla, bla, saj te obstajajo tudi v Islandiji, pa tudi nad
               Islandijo mislim, da je ESČP. Zakaj je tam šlo in zakaj pri nas ne gre? Jaz nimam
               namena zapletati pri tem vašem poročilu, ampak jaz odgovora tako nisem dobil
               nobenega. Državni sekretar malo pokaže na tožilca, da bi lahko več naredil, tožilci
               pravijo, da se trudijo, slovenski državljani so pa ob 5 milijard evrov. So, fertik,
               gotovo, tu nimamo kaj, pa še ob 5 bodo kakor so stvari napovedane. Jaz bom rekel, da
               dajem eno generalno pobudo, čisto tako generalno pobudo. V tej državi je Ministrstvo
               za pravosodje tisto, kjer je zadnji čas, da se usede skupaj tako z vodstvom sodišča
               tako z vodstvom tožilstva, policije, če želite, koalicije, če želite, nas itak na
               rabite, to vem, ampak glejte vi ste na potezi, vi ste danes tam zato, da ta voz
               potegnete naprej. To državljani pričakujejo in fertik, tu nimamo kaj. Usedite se pa
               kaj naredite na to temo. Jaz vam pa povem, da bom septembra ali oktobra v poslanski
               skupini predlagal kakšno sejo tukaj v Državnem zboru na to temo, ker je nujno, to je
               nujno, da se to naredi, pa pustimo zdaj koalicija in opozicija. Resno vam predlagam
               državni sekretar, usedite se in odgovorite na to temeljno vprašanje, ki sem ga  v bistvu… Ne meni,
               državljanom, ki sem ga postavil. Zakaj tam lahko, govoril sem o Islandiji, zakaj pri
               nas ne. In kdo mora kaj ukreniti ali na tožilstvu ali na policiji ali pri vas na
               ministrstvu zato da bi ti postopki stekli tako kot sodijo ker drugače ne bomo prišli
               nikamor.</p>
               <p>Hvala lepa.</p>
            </sp>
            <sp xml:id="SDT7-OZP-redna-22-2016-05-27.sp61">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Državni sekretar, izvolite.</p>
            </sp>
            <sp xml:id="SDT7-OZP-redna-22-2016-05-27.sp62">

               <speaker>DARKO STARE:</speaker>

               <p>Hvala.</p>
               <p>Rad bi samo rekel sledeče, absolutno si v tej smeri prizadevamo. Mislim pa da ni
               primerno da vaš predlog implicira dejstvo, da se to ne dogaja. Namreč ravno to se
               dogaja že zadnje leto, aktivno sodelujemo tako s tožilci, sodišči, posredno tudi s
               policijo, predlagamo rešitve zakonske in tako naprej. Je pa absolutno naša zaveza in
               pa skrb tudi to kar je gospa predstavnica Državnega sveta povedala, da vse te rešitve
               za učinkovitejše postopke, kazenske postopke iščemo v okviru dopustnega, z vidika
               človekovih pravic.</p>
               <p>To je pa aksiom in absolutno je to tudi naša maksima. Tako da ne bo nesporazuma.
               Verjamemo pa da priložnosti je veliko, tudi tožilci jih vidijo, sodišča in zaradi
               tega te razprave potekajo in kaj se že odraža v teh dveh zakonih, ki sta zdaj v
               strokovnem usklajevanju kot sem rekel. Tako da to ni nič novega in to kar ste vi
               predlagali, zdaj to že vse teče in verjamem da bo v nadaljevanju tudi potem v
               Državnem zboru tvorna debata in mogoče tudi še kakšne dodatne rešitve, ki bodo
               prispevale k temu cilju, ki ga imamo vsi, kot državljani absolutno.</p>
               <p>Hvala lepa.</p>
            </sp>
            <sp xml:id="SDT7-OZP-redna-22-2016-05-27.sp63">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Dr. Gorenak, izvolite.</p>
            </sp>
            <sp xml:id="SDT7-OZP-redna-22-2016-05-27.sp64">

               <speaker>DR. VINKO GORENAK (PS SDS):</speaker>

               <p>Samo en stavek.</p>
               <p>Poglejte, isto sem jaz poslušal gospoda Zalarja, enako od njegovega naslednika
               gospoda Pličaniča in zdaj od vas. Prav, jaz sem vesel, če to poteka ampak tam enkrat
               septembra vas vabim, da gremo na Povšetovo pa vprašava kdo je tam prišel na novo. In,
               če ne bo potem ni učinkovitosti, hvala.</p>
            </sp>
            <sp xml:id="SDT7-OZP-redna-22-2016-05-27.sp65">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Štejem, da so bile torej izpolnjene vse želje za razpravo pri tej točki. Zato
               zaključujem obravnavo Poročila o poslovanju specializiranega državnega tožilstva za
               leto 2015 in prehajam na predlog sklepa, da Odbor za pravosodje se je seznanil s
               Poročila o poslovanju specializiranega državnega tožilstva za leto 2015 in ga
               ocenjuje kot ustreznega, torej meni, da njegova obravnava na seji Državnega zbora ni
               potrebna.</p>
               <p>Glede na to da ni drugih idej za predlog sklepa dajem sklep na glasovanje.
               Glasujemo.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je bil predlog sklepa sprejet.</p>
               <p>S čimer zaključujem to točko dnevnega reda.</p>
               <p>In prehajamo na <title>3. TOČKO DNEVNEGA REDA – TO JE NA OBRAVNAVO POROČILA O
                  POSLOVANJU ODDELKA ZA PREISKOVANJE IN PREGON URADNIH OSEB S POSEBNIMI POOBLASTILI
                  PRI SPECIALIZIRANEM DRŽAVNEM TOŽILSTVU REPUBLIKE SLOVENIJE ZA LETO 2015.</title>
               </p>
               <p>Poročilo je bilo objavljeno na spletni strani Državnega zbora, 20. aprila 2016. Poleg
               tega pa imamo na razpolago še mnenje Komisije Državnega sveta za državno ureditev z
               dnem 26. maja. K tej točki dnevnega reda so bili vabljeni Oddelek specializiranega
               državnega tožilstva za preiskovanje in pregon uradnih oseb s posebnimi pooblastili,
               specializirano državno tožilstvo, vrhovno državno tožilstvo, državno-tožilski svet,
               Ministrstvo za pravosodje ter Državni svet Republike Slovenije.</p>
               <p>Poročilo o poslovanju Oddelka za preiskovanje in pregon uradnih oseb s posebnimi
               pooblastili pri specializiranem državnem tožilstvu Republike Slovenije za leto 2015
               je bilo posredovano Državnemu zboru na podlagi 148. člena Zakona o državnem
               tožilstvu. Odbor za pravosodje ga bo obravnaval na podlagi četrtega odstavka 41.
               člena Poslovnika.</p>
               <p>Pričenjam torej z obravnavo poročila o poslovanju Oddelka za preiskovanje in pregon
               uradnih oseb s posebnimi pooblastili. In predlagam, da uvodno predstavitev opravi
               gospa Mojca Gruden, izvolite.</p>
            </sp>
            <sp xml:id="SDT7-OZP-redna-22-2016-05-27.sp66">

               <speaker>MOJCA GRUDEN:</speaker>

               <p>Hvala lepa, lepo pozdravljeni.</p>
               <p>Jaz bom v predstavitvi poročila kratka, sploh glede na to, da se zadnja tri leta
               številke niso bistveno spremenile, sploh ne  v škodo. Nekaj je bilo več napredka pri reševanju
               zadev tako da letošnje leto, leta 2015 smo rešili približno 14 % zadev več kot leto
               pred tem. Sicer pa statistika ostaja približno enaka kar ocenjujem da je dobro. Morda
               edino, da je bil pripad zadev lani nekoliko manjši, 77 ovadb smo prejeli manj kar
               ocenjujem kot posledico stavke policistov, saj je bilo manj postopkov so imeli
               policisti z občani, govorim predvsem v postopkih, ki jih imajo občani glede varnosti
               cestnega prometa, saj tam največkrat prihaja do konfliktov in potem do prijav s
               strani občanov in do policistov.</p>
               <p>Sicer kadrovska zasedba ostaja zadnja tri leta enaka. Ocenjujem, da s takšno
               kadrovsko zasedbo ob teh pristojnostih, ki jih ima posebni oddelek sedaj, da bo
               mogoče tudi naprej delati v kolikor se bodo pa pristojnosti posebnega oddelka
               razširile še morda na kakšne druge uradne osebe pa menim, da bo težje tekoče
               opravljati delo. Tudi prostorski pogoji za morebitne nove zaposlitve niso ugodni.
               Lani smo se preselili v nove prostore, last Ministrstva za pravosodje, kar se tiče
               plačevanja najemnine je ta problem odpadel, so pa prostori precej manjši tako da
               kadrovske okrepitve že zato ni mogoče pričakovati.</p>
               <p>Glede pripada zadev, kot sem dejala nekoliko manjši kot leto pred tem, rešitev
               nekoliko več. Približno isti delež obtoženih in isti delež obsojenih. Torej
               statistika posebnega oddelka je iz leta v leto približno enaka so pa seveda
               odstopanja v primerjavi s povprečjem vseh tožilstev v Sloveniji in to kar glede vseh
               kriterijev, kar pa je glede na delo posebnega oddelka in na stvarno pristojnost
               povsem normalno, glede na to da preganja posebni oddelek, preiskuje in preganja
               kazniva dejanja v katerih so osumljeni policisti, teh je dobre tri četrtine. Jaz
               seveda logično posledica da je največ ovadb na posebnem oddelku zavrženih, največ v
               letu prejmemo tudi <stage>/ nerazumljivo/</stage> ovadb, katere tožilec že brez preiskovanja lahko
               zavrže. Da je posledično najmanjši delež obtoženih, posledično tudi najmanjši delež
               obsojenih, v končni fazi so to policisti. Postopki so na sodišču oteženi namreč prič
               načeloma ni, če so zoper policiste marsikdo ne želi pričati. Policistom je tudi
               večinoma vsem zagotovljena pravna pomoč. Tako da so dolgotrajni, dokazovanje pa
               precej oteženo.</p>
               <p>Glede alternativnih postopkov, to vsako leto poudarjam, glede na to da večina
               kaznivih dejanj, storjenih za zlorabo uradnega položaja, alternativni postopki niso
               primerni zato imamo malo poravnav oziroma lani celo nič. Malo odloženih pregonov, s
               kaznovalnimi nalogi ne uspemo, ker policisti praviloma dajejo ugovor, ker seveda v
               kolikor je policist obsojen, lahko tudi izgubi službo. Posledično tudi ni priznanj,
               ni pogajanj. Tako da zato statistika posebnega oddelka odstopa od statistike od
               povprečja ostalih tožilstev, kar mislim da sem tudi pri vseh tabelah obrazložila.</p>
               <p>Edino težavo, ki jo vidim že zadnja tri leta je težava pri sodelovanju s policijo.
               Jaz ocenjujem, da je večinoma sodelovanje dobro, največ seveda glede na naravo dela
               posebnega oddelka sodelujemo s policijo vendar bi si pa želela, da bi v vseh zadevah
               bilo sodelovanje enako dobro. Pač so nekatera odstopanja, v nekaterih zadevah nas
               policija ali ne obsveti takoj ali nas sploh ne obvesti. Včasih je to posledica
               napačnega razumevanja, kdaj so podani razlogi za sum, včasih je posledica dejstva, da
               manjše policijske enote enostavno pozabijo na ta posebni oddelek, včasih je posledica
               želje da bi najprej policija v svojih notranjih postopkih preverila ali je policist
               storil kaznivo dejanje ali ne. Menim,da je to trenutna največja težava posebnega
               oddelka, da posebni oddelek o vseh zadevah ni takoj, ažurno obveščen s strani
               policije. Seveda v takšnem primeru se lahko posebni oddelek udeleži oziroma opravi
               ogled, zavaruje vse dokaze in izvede takojšnjo nepristransko in učinkovito
               preiskavo.</p>
               <p>Kot sem že rekla, jaz ta oddelek vidim kot oddelek, ki je namenjen temu da policija
               ne preiskuje samo sebe.  Torej, je prav, da preiskujemo tudi dejanja, ki jih policisti storijo
               zasebno, teh je malo, manj kot četrtina.</p>
               <p>Želela bi si, da bi policija morda na ta oddelek gledala tudi s tega stališča, da pa
               ni to nek diskriminatorna obravnava policistov, da so morda hitreje obravnavani kot
               bi bili sicer. Da policisti posebnega oddelka, ki jih preiskujejo nimajo nekih
               posebnih interesov in motivov pri preiskovanju, da jih seveda ne bodo preiskovali v
               njihovo škodo niti v njihovo koristi. Da lahko zaupajo, da so policisti posebnega
               oddelka pri svojem delu res nepristranski. Da morda včasih posebni oddelek tam kjer
               policija vidi kaznivo dejanje ga niti posebni oddelek ne vidi, kar hočem povedati, da
               ni vedno posebni oddelek tisti, ki bi jih hotel na vsak način policista spraviti v
               kazenski postopke in mu škodovati.</p>
               <p>Zadeva je precej preprosta, če je podan utemeljen sum, da je policist storil kaznivo
               dejanje tožimo sicer pa ne. Tukaj ni nobenih interesov drugih v ozadju kar pa za
               policijo žal včasih ne morem reči.</p>
               <p>Drugih posebnosti se lani, lansko leto ni zgodilo. Glede na več rešenih zadev upam,
               da bo tudi naslednje leto tako si pa želim, da bi se skrajšal čas preiskovanja še za
               kakšen mesec, dva, tri, ravno tako čas vložitve obtožnih aktov in potem tudi čas, ko
               potrebuje sodišče da o zadevi razsodi, to so obdolženci, so policisti in večina jih
               je še v službi in je prav, da se o teh zadevah tudi prioritetno odloči. Dostikrat
               posebni oddelek sam poziva sodišča, naj čim prej razpiše obravnavo tako menim, da bi
               bilo prav, da bi bili ti postopki hitrejši.</p>
               <p>Hvala za besedo.</p>
            </sp>
            <sp xml:id="SDT7-OZP-redna-22-2016-05-27.sp67">

               <speaker>PREDSEDNIK JAN ŠKOBERNE:</speaker>

               <p>Najlepša hvala za uvodno predstavitev.</p>
               <p>Besedo pa dajem državni svetnici, gospe Potočan, izvolite.</p>
            </sp>
            <sp xml:id="SDT7-OZP-redna-22-2016-05-27.sp68">

               <speaker>BOJANA POTOČAN:</speaker>

               <p>Hvala lepa za besedo.</p>
               <p>Komisija je tudi to poročilo pohvalila in tudi menila, da je pripravljeno korektno,
               da je dobro. V razpravi pa je bilo omenjenih nekaj vprašanj in sicer eno od teh je,
               da bi se pristojnosti posebnega oddelka razširile tudi na druge institucije in sicer
               na uslužbence FURS in pa še nekatere druge. Tukaj je komisija opozorila, da je
               potrebna določena previdnost, gre seveda za specifične zadeve. Poleg tega pa ne
               vidimo razlogov zakaj ne bi policija mogla preiskovati teh ostalih inštitucij. Tako
               da to je bil eden od takšnih pomislekov. Drugi pomislek je bil izražen tudi na dano
               poročilo pa je bilo v zvezi s tem, da sodelovanje med samo policijo in posebnim
               oddelkom ni dobro, tako da smo tukaj nekako apelirali na pristojna ministrstva, da
               raziščejo za kaj gre in da se seveda tudi policija potem bolj vključi v sodelovanje,
               konec koncev je to tudi v korist te inštitucije.</p>
               <p>Hvala.</p>
            </sp>
            <sp xml:id="SDT7-OZP-redna-22-2016-05-27.sp69">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Želite besedo gospod Furlan? <stage>(Ne.)</stage> Gospod generalni? <stage>(Ne.)</stage> Državni? <stage>(Ne.)</stage> Želi dr.
               Gorenak? Izvolite.</p>
            </sp>
            <sp xml:id="SDT7-OZP-redna-22-2016-05-27.sp70">

               <speaker>DR. VINKO GORENAK (PS SDS):</speaker>

               <p>Jaz pa sigurno.</p>
               <p>Sprašujem državnega sekretarja kaj je s spremembo zakonodaje? Namreč minister je ob
               nastopu funkcije ob svoji predstavitvi napovedal spremembo zakonodaje. Zdaj, mene
               skrbi, namreč policija čisto isto pravi, to kar ste vi rekla, da ni dobrega
               sodelovanja s policijo. Policija pove čisto isto, jaz pač imam še kakšno komunikacijo
               kje in torej neka težava sigurno obstaja, kakšna težava je se mi zdi da boste morala
               najverjetneje vidva rešiti z generalnim direktorjem. Ker je tam ista ocena, veste, da
               je sodelovanje slabo. Ampak oni kritizirajo vas. Tako da bo to treba po mojem
               narediti.</p>
               <p>Kar se tiče pa tega področja je treba reči nekaj, poglejte, obstaja jaz sem vam že
               mislim da vi veste to, obstaja neka magistrska naloga na to temo, jaz sem vam jo
               mislim da celo poslal v kateri je zelo jasno razvidno, da so slovenski policisti
               najstrožje obravnavani v Evropi. Jaz ne zagovarjam tega, da bi bilo treba ukiniti
               oddelek ali kaj takšnega, to je vse v redu ampak mi moramo priti na neko stanje, ki
               bo primerljivo z drugimi državami Evrope. Ali bodo policisti preganjani samo za
               kazniva dejanja vezana na službo in ne na tisto, bom rekel, popoldne, ko, kaj naj
               rečem, ukrade čokolado. Ali pa bodo, če bomo pa obdržali sedanji sistem potem pa
               uslužbenci FURS pa DURS pa ne vem kaj še vse obstaja na temu področju,  sodijo v ta sistem. In
               jaz sem potem, če že mora tako biti, sem potem na stališču, da naj tudi te uslužbence
               zajame zakon, ker se mi zdi, da bi bilo to potem nekako korektno, in da se pač potem
               vi okrepite, in da delujete naprej. Ne zdi se mi pa prav, da so samo policisti
               sedajle takole priviti in to edini v Evropi, poudarjam. Zato bi bilo prav, da državni
               sekretar tudi kakšno reče kaj je s spremembo zakonodaje in v kakšni smeri jo je
               pričakovati.</p>
               <p>Hvala.</p>
            </sp>
            <sp xml:id="SDT7-OZP-redna-22-2016-05-27.sp71">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Želi še kdo od poslank in poslancev? Če ne, gospod državni sekretar, izvolite.</p>
            </sp>
            <sp xml:id="SDT7-OZP-redna-22-2016-05-27.sp72">

               <speaker>DARKO STARE:</speaker>

               <p>Hvala.</p>
               <p>Torej problemi in pa težave v praksi, ki jih je bodisi izpostavljalo samo Državno
               tožilstvo, to kar ste vi gospod poslanec sedajle izpostavil, nenazadnje na te stvari
               opozarja tudi policija, kažejo na to, da je na tem področju treba nekaj narediti.
               Razlogi so pa različni glede tudi na namen. Eno je to kar ste vi govoril glede
               primerljivosti naših policistov z drugimi po Evropi in pa s tega vidika torej
               funkcionalne pristojnosti oziroma stvarne pristojnosti posebnega oddelka. Na tem
               področju je v letošnjem letu predvidena novela Zakona o državnem tožilstvu in se
               razmišlja na ministrstvu tudi v tej smeri kakšna bo končna odločitev glede
               pristojnosti in pa katera kazniva dejanja, ki jih recimo izvršujejo pooblaščene
               uradne osebe bodisi v okviru izvajanja oblasti ali pa v zasebnem času popoldne
               zvečer, to bo pač stvar razprave, ampak glede na dosedanje izkušnje se razmišlja v
               smeri, da bo ta distinkcija ustvarjena za razliko od sedanje ureditve. Kar se pa tiče
               kakovosti sodelovanja v obstoječem pravnem okviru, pa mislim, da je najprej treba
               pogledati kakšni mehanizmi obstajajo že sedaj za to, da se to sodelovanje oziroma
               identificirani problemi odpravijo. Imamo uredbo o sodelovanju državnega tožilstva,
               policije in drugih organov. Tam je predviden tipičen upravljavski mehanizem med vodji
               posameznih enot, da te zadeve uredijo in če jih ne morejo, če vidijo, da je razlog v
               predpisu, potem pač predlagajo spremembo predpisa. S tega naslova za enkrat tega
               nismo dobili niti ne poznamo kaj v bližnji preteklosti se je na to temo izvajalo v
               obliki naporov vodstev posameznih enot oziroma obeh organov, da bi se to preseglo.
               Problem, ki ga je gospa državna tožilka izpostavila glede kakovosti obveščanja ali
               neobveščanja, je po našem mnenju, na to smo bili tudi opozorjeni, zelo enostavno
               rešljiv brez da se spreminja zakonodaja, ker kot rečeno imamo zelo jasen zakon, imamo
               zelo jasno uredbo in ni nobene ovire, da se znotraj Državnotožilske organizacije
               uredi tudi z, ne vem, mogoče splošnim navodilom generalnega državnega tožilstva, kako
               pride informacija do funkcionalne pristojne organizacijske enote v Državnem
               tožilstvu. Bom dal primer, če pač neka policija enota, ki vsak dan se ne sooča s
               tovrstnimi kaznivimi dejanji kot je sama gospa tožilka rekla, neka policijska postaja
               obvesti pristojno Okrožno državno tožilstvo, ki pa funkcionalno ni pristojno, bi
               mogli ta oddelek v SDT, ne vidim nobene ovire, da državni tožilec zagotovi, da pride
               do pristojnega tožilstva informacija. Če pa je kakršnakoli ovir, taka ali drugačna
               znotraj sistemov, pa ne vidim nobene ovire, da se vodstva tožilstva in policije
               dogovorijo kakšen je informacijski in dokumentacijski tok, zato je pač tudi uredba na
               razpolago in nudi ta orodje. Skratka, pod črto gre za kakovost sodelovanja tudi na
               upravljavski ravni.</p>
               <p>Kar se tiče, kot rečeno, spremembe zakonodaje, pa v bodoče stvarne in funkcionalne
               pristojnosti tega oddelka so pa na mizi prav ta vprašanja, ki ste jih tudi vi
               izpostavil, samo tožilstvo in policija in bomo pač skupaj iskali rešitve, ki bodo
               odgovorile na vsa ta vprašanja, predvideno je pa, da bo to do konca letošnjega leta
               že v Državnem zboru. Tudi novela ZDT-1.</p>
               <p>Hvala lepa.</p>
            </sp>
            <sp xml:id="SDT7-OZP-redna-22-2016-05-27.sp73">

               <speaker>PREDSEDNIK JAN ŠKOBERNE:</speaker>

               <p>Najlepša hvala.</p>
               <p>Želi na tej točki še kdo besedo? Če ne, zaključujem tudi obravnavo tega poročila in
               predlagam naslednji sklep:</p>
               <p>Odbor za pravosodje se je seznanil s poročilom o poslovanju oddelka za preiskovanje
               in pregon uradnih oseb s posebnimi pooblastili pri specializiranem državnem tožilstvu
                   Republike
               Slovenije za leto 2015 in ga ocenjuje kot ustreznega ter meni, da njegova obravnava
               na seji Državnega zbora ni potrebna. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da sklep potrjen.</p>
               <p>In zaključujem to točko dnevnega reda.</p>
               <p>Ter prehajam na <title>TOČKO RAZNO.</title>
               </p>
               <p>Želi kdo besedo pod to točko? Če ne, se vam zahvaljujem za potrpljenje pri mojem
               prvem vodenju seje tega odbora. Vsem se zahvaljujem za prisotnost in za vaš čas in
               vam želim lep vikend in uspešno delo še naprej.</p>
               <p>Hvala lepa. <stage type="time">Seja se je končala 27. maja 2016 ob 12.21.</stage>
               </p>
            </sp>
         </div>
      </body>
   </text>
</TEI>
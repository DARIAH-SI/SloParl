<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="Skupna-2016-02-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranje zadeve, javno upravo in lokalno samoupravo</title>
            <title>Odbor za pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session" corresp="#Skupna-2016-02-09.OZNZJUILS">02DAFBC8919A783CC1257F4D002ABC50</idno>
               <idno type="custom" subtype="session" corresp="#Skupna-2016-02-09.OZP">D82C15CBE05D74D9C1257F4D0028BB0E</idno>
               <idno type="custom" subtype="day" corresp="#Skupna-2016-02-09.OZNZJUILS">46E5A096AF009933C1257F62003B12F4</idno>
               <idno type="custom" subtype="day" corresp="#Skupna-2016-02-09.OZP">93E6D26246AF94F3C1257F62003B012E</idno>
               <idno type="URI" corresp="#Skupna-2016-02-09.OZNZJUILS">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=46E5A096AF009933C1257F62003B12F4</idno>
               <idno type="URI" corresp="#Skupna-2016-02-09.OZP">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=93E6D26246AF94F3C1257F62003B012E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Skupna-2016-02-09.OZNZJUILS" n="33">
               <name>nujna seja</name>
               <date when="2016-02-09"/>
            </setting>
            <setting who="#Skupna-2016-02-09.OZP" n="16">
               <name>nujna seja</name>
               <date when="2016-02-09"/>
            </setting>
         </settingDesc>
         <particDesc>
            <listOrg>
               <org xml:id="Skupna-2016-02-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="Skupna-2016-02-09.OZNZJUILS">
                        <orgName key="OZNZJUILS">Odbor za notranje zadeve, javno upravo in lokalno samoupravo</orgName>
                     </org>
                     <org xml:id="Skupna-2016-02-09.OZP">
                        <orgName key="OZP">Odbor za pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA PRAVOSODJE</stage>
            <stage type="session">16. nujna seja</stage>
            <stage type="title">in REPUBLIKA SLOVENIJA DRŽAVNI ZBOR ODBOR ZA NOTRANJE ZADEVE, JAVNO UPRAVO IN LOKALNO SAMOUPRAVO</stage>
            <stage type="session">33. nujna seja</stage>
            <stage type="date">(9. februar 2016)</stage>
            <stage type="chairman">Sejo sta vodila Matjaž Nemec, predsednik Odbora za pravosodje in mag. Lilijana
            Kozlovič, predsednica Odbora za notranje zadeve, javno upravo in lokalno
            samoupravo.</stage>
            <stage type="time">Seja se je pričela ob 15.36.</stage>
            


            <sp who="SDT7:NemecMatjaž">

               <speaker>PREDSEDNIK MATJAŽ NEMEC:</speaker>

               <p>Spoštovani, lep pozdrav. Vse članice in člane Odbora, vabljene ter ostale prisotne
               lepo pozdravljam.</p>
               <p>Začenjamo 16. nujno sejo Odbora za pravosodje.</p>
               <p>Obveščam vas, da so zadržani in se seje ne morejo udeležiti naslednji člani Odbora:
               dr. Matej T. Vatovec.</p>
               <p>Kot nadomestni člani so pa prisotni: namesto dr. Jasne Murgel Jani Möderndorfer in
               namesto mag. Aleksandra Kavčiča gospa Jasna Sluga.</p>
               <p>S sklicem ste prejeli dnevni red seje Odbora. S sklicem seje ste prejeli dnevni red
               seje Odbora. Ker v poslovniškem roku nisem prejel predlogov za njegovo spremembo, je
               določen takšen dnevni red seje, kot ste ga prejeli s sklicem.</p>
               <p>Besedo dajem mag. Kozlovič, predsednici Odbora za notranje zadeve, javno upravo in
               lokalno samoupravo.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala za besedo. Spoštovane članice in člani Odbora, vsi vabljeni ter vsi prisotni,
               prav lepo pozdravljam.</p>
               <p>Začenjam 33. nujno sejo Odbora za notranje zadeve, javno upravo in lokalno
               samoupravo.</p>
               <p>Obveščam vas, da so zadržani in se seje ne morejo udeležiti: dr. Franc Trček, medtem
               ko so odsotni in z ustreznim nadomestilom pooblastilom, torej, Tomaž Lisec nadomešča
               ga Eva Irgl, nadalje, dr. Dragan Matič, ki ga nadomešča Irena Kotnik, odsoten je
               Dušan Radič, nadomešča ga mag. Dušan Verbič, odsoten je dr. Mitja Horvat in ga
               nadomešča Igor Zorčič, odsotna je mag. Bojana Muršič, nadomešča jo Matjaž Nemec,
               odsotna je Anita Koleša in jo nadomešča Ksenija Korenjak Kramar, odsoten je Jernej
               Vrtovec in ga nadomešča Iva Dimic in Janja Sluga, katero nadomešča mag. Aleksander
               Kavčič.</p>
               <p>S sklicem seje ste prejeli dnevni red Odbora.</p>
               <p>Ker v poslovniškem roku nisem prejela predlogov za njegovo spremembo, je določen
               takšen dnevni red seje, kot ste ga prejeli s sklicem.</p>
               <p>Sedaj pa besedo dajem predsedniku Odbora za pravosodje.</p>
            </sp>
            <sp who="SDT7:NemecMatjaž">

               <speaker>PREDSEDNIK MATJAŽ NEMEC:</speaker>

               <p>Prehajamo na <title>1. TOČKO DNEVNEGA REDA - OGLEDI KRAJEV KAZNIVIH DEJANJ IN IZVAJANJE
                  ZAKONSKIH DOLŽNOSTI PRISTOJNIH ORGANOV.</title>
               </p>
               <p>Zahteva Poslanske skupine Slovenske demokratske stranke za sklic nujne seje Odbora za
               pravosodje in Odbora za notranje zadeve, javno upravo in lokalno samoupravo z dne 26.
               1. 2016 je objavljena na spletni strani Državnega zbora s sklicem.</p>
               <p>Kot gradivo imamo na voljo še: dopis Vrhovnega državnega tožilstva z dne 5. februar
               2016, dopis Vrhovnega sodišča z dne 9. 2. 2016.</p>
               <p>K tej točki dnevnega reda smo vabili: Predlagatelja zahteve ‒ Poslansko skupino
               Slovenske demokratske stranke, Ministrstvo za notranje zadeve, Ministrstvo za
               pravosodje, Ministrstvo za notranje zadeve oziroma Policijo, Vrhovno državno
               tožilstvo in Vrhovno sodišče, ki se je tik pred začetkom seje v dopisu
               opravičilo.</p>
               <p>Pričenjamo z obravnavo zadeve.</p>
               <p>Želi besedo predstavnik predlagatelja ‒ Poslanske skupine Slovenske demokratske
               stranke? Dr. Vinko Gorenak, izvolite.</p>
            </sp>
            <sp who="SDT7:GorenakVinko">

               <speaker>DR. VINKO GORENAK (PS SDS):</speaker>

               <p>Hvala lepa.  Tema,
               ogledi krajev kaznivih dejanj odnosno izvajanje zakonskih pooblastil v zvezi s tem.
               Na relaciji policija – tožilstvo – sodstvo, je ena tema, s katero sem se jaz srečal
               pravzaprav že, recimo pred 35 leti. Zakaj gre? Gre preprosto za to, da naša
               zakonodaja, Zakon o kazenskem postopku zelo jasno opredeljuje in postavlja stvari na
               svoje mesto. In sicer, na način, da je preiskovalni sodnik, pravzaprav, gospodar
               postopka, postopka ogleda kraja kaznivega dejanja, da ima tožilec določeno svojo
               vlogo, in da je Policija na neke vrste, če smem tako reči, pa to ni slabšalno, servis
               na ogledu kraja kaznivega dejanja.</p>
               <p>Preiskovalni sodnik je torej tisti, ki dejansko vodi ogled kraja kaznivega dejanja,
               tako zakonodaja. Vsi ostali, zlasti pa Policija, pa so tisti, ki mu pri tem
               asistirajo in pomagajo.</p>
               <p>V zvezi s tem je treba izpostaviti 164. člen Zakona o kazenskem postopku, ki v drugem
               odstavku pravi takole: Če preiskovalni sodnik ne pride takoj na sam kraj, sme
               Policija tudi sama opraviti ogled ter odrediti potrebno izvedensko delo in tako
               dalje. Iz česar jasno izhaja, da bi naj odsotnost preiskovalnega sodnika bila prej
               izjema kot pa pravilo.</p>
               <p>Nekaj podobnega je v nadaljevanju tudi v Zakonu o državnem tožilstvu zapisanega, in
               sicer v 19. členu ZDT-1, ki pravi takole: Če državni tožilec v okviru temeljne
               funkcije vlaganja in zastopanja kazenske obtožbe, je pristojen opravljati vsa
               procesna dejanja upravičenega tožilca, usmerja Policijo in druge pristojne organe,
               uporabljati sem odložen pregon in tako dalje in tako dalje.</p>
               <p>Če gledate poročila o delu sodišča vrhovnega, ali če gledate poročilo o delu
               tožilstva za katero koli preteklih let, boste ugotovili, da pravzaprav ne vsebujejo
               podatkov o tem, koliko ogledov krajev kaznivih dejanj so opravili preiskovalni
               sodniki odnosno, na koliko ogledih so bili tožilci. Policijska poročila te podatke
               imajo. Recimo, za leto 2014, policijsko poročilo govori o tem, da je bilo opravljenih
               16.823 ogledov krajev kaznivih dejanj. Ta podatek je brez Policijske uprave Novo
               mesto. Namreč, Policijska uprava Novo mesto nima objavljenega poročila na spletu. Za
               leto pred tem pa je, recimo Policija poročala, da je opravljenih 21.887 ogledov
               krajev kaznivih dejanj.</p>
               <p>Če se malo dotaknem nekaterih reči, je treba reči naslednje. Jaz sem na eni strani
               vesel, da sta oba predsednika spoznala potrebo, bom rekel, čeprav vedno ni tako, da
               to materijo uvrstimo na sejo tega Odbora. Zakaj? Namreč, če vzamete to, kar je
               sporočil generalni državni tožilec, jaz se z njim skoraj nikoli ne strinjam, to tak
               veste, ni kar nekaj posebnega. Namreč, vse tisto, kar je napisano, pa mislim, da je
               gospod Jenull pripravil, tisti dopis, se je s tistim dopisom treba v celoti
               strinjati. V celoti strinjati.</p>
               <p>Namreč, Slovenija je pravzaprav edina država Evropske unije, poudarjam za tiste, ki
               se mogoče s to problematiko prvič srečujete, edina država Evropske unije, ki ima tako
               imenovano sodno preiskavo. Pomeni, da v času preiskovanja kaznivega dejanja ima
               preiskovalni sodnik določeno vlogo, da vodi sodno preiskavo. To je neka cokla, jaz
               upam, da se bo tudi gospod Jenull strinjal, cokla socializma, bi rekli, ali ne, ne
               vem, no bom rekel, ampak, to je nek relik<stage>(?)</stage> preteklosti, ki ga nihče v Evropi več ne
               pozna.  In vse te naše
               postopke, torej predkazenske postopke, enostavno zavlačuje popolnoma po nepotrebnem.
               In zato se je s tožilstvom za strinjati, ko pravi, da bi moral zakonodajalec, zlasti
               pa pravosodno ministrstvo kot zakonodajalec, kot predlagatelj zakonodaje na tem
               področju, odpraviti sodno preiskavo. Poudarjam, odpraviti sodno preiskavo in seveda
               tožilsko-policijski navezi dati dokazno vrednost na sodišču.</p>
               <p>Torej, s tožilstvom se je in dopisom tožilstva se je mogoče v celoti strinjati, zato
               smo mi tudi sklepe, predsednika, oba, predsednica in predsednik, dopolnili, in sicer
               tako, da Odbor poziva Ministrstvo za pravosodje, da pripravi spremembo kazenske
               zakonodaje Zakona o kazenskem postopku, in da ukine sodno preiskavo, ter da
               tožilsko-policijski preiskavi dokazno vrednost na sodišču. Kar govorimo že vsaj od
               leta 2008, odkar sem jaz v tem parlamentu, verjetno pa že veliko, veliko pred
               tem.</p>
               <p>Tisto, kar pa je sporočil gospod Masleša, spoštovani predsednik, predsednica, to je
               žalitev vaju. To je žalitev vaju, kar je on sporočil. In žalitev Odbora. In žalitev
               Državnega zbora, če želite. Zakaj? Iz temeljnega razloga, ker se on postavlja nad
               vse. Postavlja se nad tožilstvo, postavlja se nad Policijo, postavlja se nad ta
               Državni zbor. Namreč, za njega je Državni zbor servis, ki ga sme izvoliti, ki njegovo
               veličanstvo, gospoda Maslešo, lahko samo izvoli, potem ga pa ne sme več vprašati, kaj
               dela. Jaz mislim, da bi moral Državni zbor tovrstne postopke gospoda Masleše
               obsoditi. In tako pismo, ki ga je poslal za danes, grobo in ostro zavrniti. To bi jaz
               naredil, če bi bil predsednik Odbora. To vama lahko povem.</p>
               <p>Sicer pa je treba reči eno stvar. Ne gre danes za obtoževanje v tej verigi med
               Policijo, tožilstvom in sodstvom. Namreč, gre preprosto za to, da Policija tako ali
               tako opravi zadeve, in kar se jaz spomnim, kar sem prvi dan uniformo oblekel, leta
               1975, smo se ukvarjali s tem, zakaj, vedno je nastalo vprašanje, zakaj obveščamo
               preiskovalne sodnike. Ja zato, da si gospodje telefon dvignejo, pa si zabeležijo kako
               pripravljenost pa nočno delo, verjetno. Saj, potem pa tak rečejo, hvala, da ste me
               obvestili, odložijo slušalko, in Policija je prepuščena sama sebi. In to traja že,
               odkar jaz se spomnim, in mislim, da je še danes tako. In to stanje je potrebno
               enostavno spremeniti. Enostavno ga je treba spremeniti tako, da se spremeni Kazenski
               zakonik, in da se tožilsko-policijski navezi, po domače povedano. Vidim, da oba
               predstavnika Policije kimata, in notranjega ministrstva, jaz sem vesel, da mislita
               enako. In torej dati tej navezi, kot sem že rekel, dokazno vrednost na sodišču in
               izključiti preiskovalne sodnike preprosto ven iz tega postopka.</p>
               <p>Jaz bi za zaključek, predsedujoča, oba, povedal, vendarle nekaj primerov in zakaj se
               mi zdi to, dva tri primere, in zakaj se mi zdi to pomembno, da pridemo do takega
               rezultata. Tam nekje, jaz mislim, da je bilo, ne vem, ali je bilo leto 2008, ali je
               bilo leto 2009, smo imeli tam nekje v Murski šumi, če se boste spomnili predstavniki
               Policije, eno truplo je bilo najedeno, in preiskovalni sodnik gospod Palatin je kar
               iz pisarne odločil, da je na hrvaški strani. Še na kraj ni šel. On je iz pisarne
               videl. In jaz ga poznam kot srednješolca in je zelo sposoben fant. Ja, ampak je torej
               iz pisarne vedel, da je to na hrvaški strani. Ali ni to zanimiva zadeva? Torej, ni
               niti vstal iz postelje, da bi kaj naredil.</p>
               <p>Potem, recimo, če vzamete en primer, pa to zdaj ni očitek, zlasti ne Policiji, bom
               rekel, na Policijo tokrat nimam res nič. Glejte, tam nekje leta 2012, maja 2012, smo
               imeli en tak primer na Ptuju.  Namreč, policista sta zasledovala, če smem tako reči, s
               službenim vozilom 21-letnega fanta, ki je pred njima bežal, in zbežal je potem s tem
               motorjem tudi po koruznem polju. Policisti so ga sledili in povozili. Poudarjam, obe
               kolesi so šli čez fanta, čez medenico in prsni koš. Fant je sicer ostal živ. V takem
               primeru bi najverjetneje, glede na to, daje policist, ki je povozil tega fanta,
               skoraj avtomatsko lahko pričakujemo, da je storil neko kaznivo dejanje. To mora
               verjetno prvo obvestilo Policije že povedati in tudi je povedalo. Tako preiskovalni
               sodnik kot državni tožilec, tokrat gre za Specializirano državno tožilstvo, Oddelek
               za preiskovanje in pregon uradnih oseb s posebnimi pooblastili, so se odločili, da ne
               bodo prišli na kraj. In potem preiskuje, pa to sem poudaril, da ni očitek Policiji,
               Policija preiskuje Policijo. Se pravi, mariborski prometni policisti so preiskovali
               policista iz Ptuja, zato ker se nekomu iz sodne veje oblasti ni zdelo vredno iti na
               kraj.</p>
               <p>Nekaj podobnega smo imeli lani v jeseni, če se spomnite, na Ptuju tudi, ko je prišlo
               do policijske intervencije. In v tisti intervenciji je možakar, proti kateremu je
               bila policijska intervencija izvršena, začel streljati na policiste. Policisti so
               odgovorili z orožjem in možakarja ubili. Kaj očitati policiji? Nič. Jaz sem s
               poslanskim vprašanjem ugotovil, to, da je bilo opravljeno vse. Tožilec je bil
               obveščen, preiskovalni sodnik je obveščen bil, in, ne boste verjeli, odpovedali so se
               ogledu kraja kaznivega dejanja. In spet Policija preiskuje sama sebe. Pa to ni očitek
               Policiji, saj je morala Policija to opraviti, kaj pa bi drugega naredila.</p>
               <p>Za to torej gre pri teh zadevah in mi smo predlagali 3 sklepe. Prvi je seznanitveni,
               drugi in tretji sta vsebinska. Meni se zdi zlasti tretji pomemben iz temeljnega
               razloga, ker predlagamo tisto, kar pravzaprav govorimo že desetletje ali pa še veliko
               več, da bi vendarle Kazenski zakonik spremenili tako, kot sem prej rekel, da bi to
               sodno preiskavo umaknili iz kazenskega zakonika, s čimer bi postali enaki Evropski
               uniji in državam Evropske unije. In drugič, da bi to veljavo, če temu tako reči,
               dokazno vrednost pridobil postopek, ki ga peljeta tožilstvo in Policija. To se mi zdi
               zelo pomemben sklep. In saj ta država bo prej ali slej morala ta korak narediti, ker
               je nujen. Ker je preprosto nujen. In mislim, da se tako ali tako vsi strinjamo. To
               zdaj ni moja pogruntavščina. Mi smo ta sklep dodatno predlagali na podlagi dopisa, ki
               ga je gospod Jenull pripravil, iz tožilstva, podpisal pa generalni državni tožilec.
               In se je za strinjati s tisto vsebino, zato torej predlagamo dodatno ta sklep. Za
               enkrat, hvala lepa.</p>
            </sp>
            <sp who="SDT7:NemecMatjaž">

               <speaker>PREDSEDNIK MATJAŽ NEMEC:</speaker>

               <p>Hvala lepa predstavniku predlagatelja dr. Vinku Gorenaku.</p>
               <p>Preden dajem besedo predstavniku za notranje zadeve, naj omenim še, da je namesto
               gospoda Dušana Radiča tukaj prisoten Marko Ferluga. Gospod državni sekretar Andrej
               Špenga, izvolite, beseda je vaša.</p>
            </sp>
            <sp who="SDT7:ŠpengaAndrej">

               <speaker>ANDREJ ŠPENGA:</speaker>

               <p>Predsedujoči, hvala za besedo. Dejstvo je, da je državni tožilec pristojen za
               usmerjenje predkazenskega postopka. Policija deluje v skladu z ZKP in uredbo. Kot
               element usmerjanja pa uredba določa, torej v 16. členu tudi njegovo možnost, da
               sodeluje pri kateremkoli procesnem dejanju Policije v predkazenskem postopku. Dejstvo
               je, da je Policija strokovno usposobljena, tako za forenzična opravila, vendar pa je
               funkcija tožilca in preiskovalnega sodnika ravno tako pomembna z vidika procesnih
               postavk.  Poleg tega pa
               je treba povedati, da lahko pri okraju kaznivih dejanj v predkazenskem postopku
               sodelujejo tudi katerikoli ustrezni strokovnjaki.</p>
               <p>Spoštovani poslanec Gorenak je omenjal in se skliceval na 164. člen ZKP. Res je, kot
               je povedal, da preiskovalni sodnik, če ne pride takoj na sam kraj, sme Policija tudi
               sama opravljati ogled ter odrediti potrebno izvedensko delo. Torej, tukaj, razen
               obdukcije in izkopa trupel, treba je vzeti<stage>(?)</stage>. Vendar v prvem odstavku Policija sme
               že pred začetkom preiskave tudi zaseči predmete po 120. členu, po 220. členu, če bi
               bilo nevarno odlašati in potem tudi opravljati torej hišno preiskavo in osebno
               preiskavo. In tukaj v 164. členu pa v tretjem odstavku je tudi opredeljeno, da pa
               mora o dejanjih iz prejšnjih odstavkov, torej Policija oziroma preiskovalni sodnik
               brez odlašanja obvestiti tudi državnega tožilca.</p>
               <p>Mogoče, toliko za začetek. V postopku je Policija ustrezno strokovno usposobljena za
               vsa opravila, ki ga v predkazenskem postopku opravlja, kot sem povedal, pa je
               pristojen za usmerjanje državni tožilec. Hvala lepa.</p>
            </sp>
            <sp who="SDT7:NemecMatjaž">

               <speaker>PREDSEDNIK MATJAŽ NEMEC:</speaker>

               <p>Hvala lepa za enkrat. Besedo pa dajem namestnici generalnega direktorja Policije mag.
               Tatjani Bobnar, izvolite.</p>
            </sp>
            <sp who="SDT7:BobnarTatjana">

               <speaker>MAG. TATJANA BOBNAR:</speaker>

               <p>Hvala lepa. Lep pozdrav. Torej, kot je bilo že navedeno, se je seveda za strinjati,
               da ZKP predvideva opravo preiskovalnih dejanj s strani Policije pravzaprav samo v
               tistih primerih, ko bi bilo nevarno odlašati. Sicer zaradi pomembnosti teh
               preiskovalnih dejanj tudi v predkazenskem postopku, seveda, daje to vlogo
               preiskovalnemu sodniku kot garantu, bom rekla, varovanja človekovih pravic oziroma
               predposegi v človekove pravice. Policija lahko opravi tista dejanja, ki ne trpijo
               odlašanja, in kot je bilo rečeno, hišna in osebna preiskava brez odredbe, zaseg
               predmetov in pa ta ogled.</p>
               <p>Ogled se seveda opravi oziroma se mora opraviti vedno tam in takrat, kadar je za
               razjasnitev nekega pomembnega dejstva potrebno neposredno opazovanje. In na ogled se
               lahko pritegne kateregakoli strokovnjaka, lahko tudi izvedenca.</p>
               <p>Za Policijo je seveda vloga ali pa pomen preiskovalnega dejanja, kot je ogled kraja
               dejanja zelo pomembno, bistvenega pomena. Sicer je funkcija tega preiskovalnega
               dejanja kot ogleda, dvojna. In sicer, na eni strani govorimo o tej tako imenovani
               hevristični funkciji, torej gre za opravljanje teh forenzičnih aktivnosti, kot jih
               opravljajo tudi kriminalistični tehniki, ki so posebej izurjeni in usposobljeni za
               izvajanje teh nalog. Po drugi strani je pa seveda, glede na princip našega Zakona o
               kazenskem postopku zelo pomemben tudi ta dokazni vidik ogleda, za katerega pa seveda
               skrbi preiskovalni sodnik oziroma, če na ogledu sodeluje tudi državni tožilec v
               smislu, da tako rečem, zapisovanja ali pa dokumentiranja teh dokazov, ki jih Policija
               najde, odkrije in zavaruje med opravljanjem preiskovalnega dejanja.</p>
               <p>Za kakršnokoli pooblastilo preiskovalnemu sodniku, za katera kazniva dejanja naj se
               udeleži ogleda in za katera ne, seveda v zakonu po našem mnenju ni neke pravne
               podlagi ali pa nekega pooblastila. Dejansko, Policija takoj ko, največkrat je to na
               telefonsko številko 113, izve za nek primer, za kateri obstajajo razlogi za sum, da
               je bilo storjeno kaznivo dejanje oziroma, da gre za nek tak dogodek, za katerega je
               seveda potrebno opraviti ogled kraja, ravna po določbah ZKP in ravna po določbah
               Uredbe.</p>
               <p>Se pravi, takoj obvešča preiskovalnega sodnika glede na Uredbo o sodelovanju med
               Policijo in drugimi državnimi organi in tožilstvom, tudi državnega tožilstva, in
               sicer takoj. In Uredba tudi določa, da mora državnega tožilca obvestiti pravočasno
               zato, da se lahko državni tožilec, kot seveda dominus litis predkazenskega postopka
               vendarle udeleži tega ogleda. Istočasno ga je potrebno seznaniti o vseh dejstvih,
               katere je do takrat Policija že pridobila ali pa jih kakorkoli ima.</p>
               <p>Dejstvo je, da je Policija na nek način dolžna spoštovati in to vedno tudi spoštuje, odločitev
               preiskovalnega sodnika ali državnega tožilca o udeležbi ali neudeležbi teh dveh
               deležnikov na ogledu kraja dejanja. Če preiskovalni sodnik ne pride na kraj, včasih
               lahko tudi pride, pa vendarle ne prevzame opravljanje ogleda kraja dejanja, ravna po
               določilih ZKP, Uredbe oziroma kriminalistično-tehnične stroke.</p>
               <p>Prej je bila omenjena statistika. Mi jo vodimo, tako kot je bilo rečeno. V letu 2013
               je bilo opravljenih 23.821 ogledov krajev dejanj, in v letu 2014 20.211. Udeležba
               državnega tožilca 2013 je bila 0,24 % in v letu 2014 0,31 %. In udeležba
               preiskovalnega sodnika v letu 2013 je bila 0,20 % in v 2014 0,27 %. Toliko za uvod.
               Hvala.</p>
            </sp>
            <sp who="SDT7:NemecMatjaž">

               <speaker>PREDSEDNIK MATJAŽ NEMEC:</speaker>

               <p>Hvala tudi vam. Besedo pa dajem Ministrstvu pa pravosodje, državnemu sekretarju Darku
               Staretu. Izvolite besedo.</p>
            </sp>
            <sp who="SDT7:StareDarko">

               <speaker>DARKO STARE:</speaker>

               <p>Hvala lepa gospod predsednik. Lep pozdrav še enkrat vsem poslankam, poslancem in
               prisotnim na seji.</p>
               <p>Z ozirom na to, da se je dosedanja razprava osredotočila zgolj na pravni vidik
               ureditve tega tako imenovanega preiskovalnega dejanja ogleda kraja kaznivega dejanja,
               bi rad opozoril za nadaljnjo razpravo, da je to samo en vidik tega preiskovalnega
               dejanja.</p>
               <p>Drug pomemben vidik je tudi časovni značaj, predvsem pa je pomembno, kdo to opravilo
               izvaja. Dejstvo je, da, če gledamo zgodovinsko ureditev tega instituta v Zakon o
               kazenskem postopku, se je koncept ureditve, sploh kar zadeva dolžnost oziroma
               pristojnost preiskovalnega sodnika za vodenje tovrstnih preiskovalnih dejanj v letu
               1994 spremenila. Namreč, že leta 1994 je v Zakonu o kazenskem postopku izrecno
               pisalo, da mora opraviti preiskovalni sodnik ogled kraja, razen, če zaradi drugih
               nujnih obveznosti tega ne more storiti. V letu 1994 se je ta koncept prilagodil
               praksi. Namreč, tudi v tedanji ureditvi je bilo po, se spominjam še iz poročil
               Policije v letu 1996, 1997 v več kot 97% ogled opravljen brez navzočnosti
               preiskovalnega sodnika oziroma državnega tožilca.</p>
               <p>Po tej spremembi, ki je na nek način poskušala normo uskladiti z dejanskim stanjem,
               kar je tudi logično, namreč vedeti je treba, da ogled kraja kaznivega dejanja v
               formalnem smislu kot preiskovalno dejanje je v bistvu dokazni vir potencialnih
               dokazov, ki so lahko pomembni in protokoliran zapisnik, ko je dokazno sredstvo v
               nadaljnjih fazah postopka.</p>
               <p>Sposobnost, znanje, tehniko, predvsem tehnična sredstva ima Policija, kot poseben
               organ, specializirana služba za odkrivanje dokazov in njihovo zavarovanje. Funkcija
               preiskovalnega sodnika je, da skrbi za zakonitost tega postopka, ampak de facto v
               praksi, kot ste sami ugotovili, to vedno izvaja Policija. In mislim, da je prav tako.
               Tudi za to so usposobljeni, za to imajo tudi sredstva, še posebej, ko gre za
               odkrivanje tako imenovanih nevidnih sledov.</p>
               <p>In iz tega vidika, je tudi treba razumeti idejo te spremembe v letu 1994. Namreč, v
               1994 letu je bila ta določba spremenjena tako, kot je predlagatelj pravilno navedel,
               da če ne pride na sam kraj, sme Policija tudi sama opraviti ogled. Če pa pride na
               kraj, lahko prevzame. To pomeni, da glede na namen ogleda kraja dejanja, je treba ta
               časovni vidik in pa pristojnost preiskovalnega sodnika in njegovo funkcijo v
               kazenskem postopku razlagati drugače, ne da, on mora praviloma, ampak da v bistvu
               praviloma Policija to naredi, zaradi tega, ker je prva na kraju, glede na
               organizacijo, in zaradi tega, ker je tukaj pomembno, da se čim prej zavarujejo
               dokazi. Ni poanta v tem, da pride preiskovalni sodnik ogleda, ampak poanta in namen
               ogleda je, da se strokovno in učinkovito zavarujejo dokazi, ki morajo biti zavarovani
               in protokolirani na predpisani način. Tukaj je pa pomembna funkcija preiskovalnega
               sodnika. Zaradi tega je tudi de facto v mnogih primerih, in po našem prepričanju je
               prav tako. Policija, tisti organ, ki to dejansko izvede in ima tudi pooblastilo kot
               nujno preiskovalno dejanje, ker je prva na kraju. In kot rečeno, gre za zavarovanje
               dokazov.  Je pa dejstvo,
               da vsako kaznivo dejanje, po svoji naravi in posledicah, ni enako in primerljivo. In
               z vidika pozitivne obveznosti države pri izvajanju državnih oblasti, med temi je tudi
               odkrivanje kaznivih dejanj in pa pregon, in v končni fazi sojenje, je prav, da v
               skladu z zagotavljanjem človekove pravice do varnosti in pa dostojanstva, državni
               organi izvedejo to svojo funkcijo v skladu s profesionalnimi standardi učinkovito,
               hitro in pa strokovno.</p>
               <p>To poudarjam zaradi tega, ker običajno v teh debatah se potem zreducira na pravno
               ureditev nekega člena. Bistvo, ideja te ureditve je pa v tem, in tudi dolžnosti
               državnih organov, da zadevo izvedejo strokovno, ne samo v smislu zavarovanja, kar je
               bilo uvodoma rečeno, ampak tudi zato, da se zagotovi nepristranskost, objektivnost in
               pa tudi poštenost nadaljnjega postopka.</p>
               <p>To velja še posebej v primerih, ko so v posameznih kaznivih dejanjih, ali pa
               domnevnih kaznivih dejanjih udeleženi organi oblasti. Policisti, drugi državni
               organi, ki ukrepajo, bodisi z uporabo prisilnih sredstev zoper posameznika in tako
               naprej, ki ima na drugi strani tudi svojo pravico, da je deležen poštenega postopka
               in pa tudi učinkovitega sodnega varstva.</p>
               <p>In iz tega vidika se presoja nek standard, strokovni. In mislim, da odraz tega
               zavedanja in strokovnega standarda je tudi navodilo generalnega državnega tožilca, ki
               govori, kdaj praviloma se tožilci udeležijo tovrstnih ogledov kaznivih dejanj ravno
               zaradi tega, da se na nek način, v prvi fazi, zagotovi nek kvazi sodni nadzor, plus v
               tisti generični originarni funkciji gospodarja postopka, da se zadeve izvedejo
               učinkovito, pravilno, da je potem lahko nadaljnja odločitev, kakovostna, tožilcev, v
               smislu pregon da ali ne.</p>
               <p>In iz tega vidika se mi zdi zelo pomembno, da se pri presoji tovrstnih vprašanj in
               sprememb normativne ureditve upošteva predvsem osnovni nameni, ideje in pa pomeni
               posameznih institutov. In v tem oziru, kot vam je znano, to je tudi minister
               napovedal v svojem hiringu, se bodo določbe našega Zakona o kazenskem postopku
               postopoma spreminjale v tej smeri. To se je začelo že kar pred mnogimi leti, 10 in
               več, da se postopoma uveljavlja ta tako imenovani akvizitorni postopek, ki ne
               predvideva sodne preiskave. In to, v nadaljevanju, sem prepričan, da bomo uspeli tudi
               v tem mandatu, če ne drugega, pripraviti vsaj osnutek tega novega Zakona o kazenskem
               postopku, kjer sodne preiskave v tej obliki in v takem obsegu, kot je zdaj
               predvidena, ni.</p>
               <p>Rad bi pa poudaril, ko običajno govorimo in nehote zamenjamo tezo, da je razlog v
               neki ureditvi postopka zato, da smo včasih premalo učinkoviti. Naš Zakon o kazenskem
               postopku že sedaj, kar nekaj let, več kot 10, omogoča, da se pregon oziroma vlaganje
               obtožnic vlaga neposredno. 170. člen to izrecno govori. Za kazniva dejanja, za katere
               je predpisana 8 let zapora, lahko tožilec to naredi brez kakršnegakoli soglasja ali
               kakršnegakoli predloga za uvedbo preiskave. Če gre pa za kazniva dejanja, za katera
               je predpisana nad 8 let, pa to lahko naredi s soglasjem preiskovalnega sodnika.</p>
               <p>In v letu 2004, z novelo ZKP-E je bilo tudi zagotovljeno, da državni tožilci, takrat
               je bil dopolnjen 165. a člen, ki je dal državnim tožilcem pooblastilo, da lahko v
               predkazenskem postopku predlagajo izvedbo posameznih preiskovalnih dejanj, ko gre za
               znanega storilca, tudi v tej fazi, da ni potrebna sodna preiskava. Žal, ne glede na
               to, da imamo to urejeno, se to v zadostni meri, po našem prepričanju ne uveljavlja,
               je pa na razpolago to orodje, in je neka priložnost, da se tudi po nepotrebnem ne
               izvajajo sodne preiskave, ki seveda so dolgotrajne in sploh v primerih, ko je več
               obtožencev oziroma obdolžencev, že zaradi čisto postopkovnih problemov in težav
               zaradi vročanja, mogoče mednarodni namen. Že samo ta, bi rekel, logistični del terja
               kar nekaj časa, kaj šele tisti vsebinski, da se presodi. Ker vedeti je treba, da
               namen preiskave je preprosto v tem, da tožilec dobi informacijo od sodišča, ali je
               zadostna podlaga za obtožbo. To je nek pripomoček.</p>
               <p>In ob dejstvu, da vsi pričakujemo, in tako tudi je izraženo v mnenju, ki ga seveda
               absolutno pozdravljam in ga podpiram, vrhovnega državnega tožilca, da bi bilo
                  treba te zadeve
               spremeniti. Samo opozarjam, da kar nekaj orodij na to temo že je, in so priložnosti,
               da bi bili tudi v tem duhu, kot sem uvodoma rekel, z vidika pozitivnih obveznosti
               državnih organov pri izvajanju državnih oblasti, še bolj učinkoviti.</p>
               <p>Kar pa zadeva sam ogled, kot tak, bi pa rad poudaril še to, da je dejansko ta določba
               relativno stara, če pogledamo historiat, sega že v obdobje mnogo mnogo let nazaj, in
               v bistvu tudi ni skladen, niti sodobno forenzično prakso in spoznanji na tem
               področju, ker kot vidite, v našem besedilu piše neposredno začutili v bistvu ugotovi
               neka dejstva.</p>
               <p>Danes pa, sploh kar zadeva nevidnih sledov in tako naprej, vemo, da so za to potrebna
               neka sredstva, tehnična, kemična, fizikalna, pripomočki in tako naprej. Poleg tega je
               pa druge ureditve, še posebej v zahodnem delu sveta, imajo poleg tega, kot rečejo v
               kriminalistiki, pasivnega ogledala, funkcijo ogleda tudi, miselni procesi, evokacija
               tega, kaj se je na podlagi sledov in lastnosti kraja dejanja sploh dogajalo. To v
               našem primeru, ker je tako določba zapisana, na nek način, ne bom rekel, da omejuje,
               ampak ne spodbuja preiskovalcev, oglednikov, da v bistvu so tudi miselno aktivno in
               poskušajo evocirati dogajanje. In to lahko bistveno prispeva nenazadnje k odkrivanju
               storilca in pa posredujejo k dokazovanju kazenske odgovornosti nadaljnjega
               postopka.</p>
               <p>Tako da, za uvod bi jaz toliko, in absolutno se mi zdi pomembno povedati, da vsaj po
               našem razumevanju, tudi praksa to kaže, da veljavno besedilo, spremenjeno leta 1994,
               ni mogoče razumeti, kot da mora ogled praviloma opraviti le preiskovalni sodnik,
               ampak ravno obratno, iz razloga, kot sem rekel, Policija je na terenu, prva pride na
               kraj in funkcija ogleda je, da se zavarujejo dokazi. To je pa v bistvu čas, najbolj
               pomembna komponenta. Hvala lepa.</p>
            </sp>
            <sp who="SDT7:NemecMatjaž">

               <speaker>PREDSEDNIK MATJAŽ NEMEC:</speaker>

               <p>Hvala tudi vam. Besedo dajem še zadnjemu gostu, in sicer predstavniku Vrhovnega
               državnega tožilstva, gospodu Hinku Jenullu. Izvolite, beseda je vaša.</p>
            </sp>
            <sp who="SDT7:JenullHinko">

               <speaker>HINKO JENULL:</speaker>

               <p>Hvala lepa, gospod predsednik. Lep pozdrav poslankam in poslancem. Jaz bom zelo
               kratko dodal nekaj k temu, kar je že bilo napisano in poslano. Jaz sem to poslal v
               odsotnosti generalnega državnega tožilca, ki ga iz objektivnih razlogov v tem obdobju
               ni v službi. In želim povedati, da je to, kar smo mi napisali, je bilo korektno
               povzeto. Jaz se zahvaljujem, tudi prepoznano, tisto, kar smo pa tožilci želeli
               povedati.</p>
               <p>Kar zadeva gradivo, ki je podlaga za sejo, je korektno pripravljeno. Nimamo proti
               temu nobenih ugovorov. Zakonske določbe so citirane v celoti. Državni sekretar je
               dodal še, da obstaja eno navodilo o dodelovanju pri nujnih procesnih dejanjih. Ni
               dvoma, da so tudi statistični podatki korektno povzeti in kolegica Bobnarjeva jih je
               dopolnila. Ti procenti udeležbe, ki so še nižji, kot bi si predstavljal, potrjujejo,
               da 164. člen v praksi ne živi. In rad bi še enkrat ponovil, da ne živi zato, ker je
               preživel. Ker je obsoleten.</p>
               <p>Razlogi so bili povedani. Povzel jih je poslanec dr. Gorenak. Delno tudi državni
               sekretar gospod Stare. Na eni strani gre za spremembo narave predkazenskega postopka.
               Je treba tudi upoštevati, da je preiskovalni sodnik v primerjavi z obdobjem, ko je
               bil ta člen napisan, dobil veliko novih pooblastil, ki v precejšnji meri zaposlujejo
               preiskovalne sodnike. Jaz sem prepričan, če bi šli statistiko gledati, o prejšnjih
               časih, jaz sem tudi sam delal kot preiskovalni sodnik, imam izkušnje, smo se
               udeleževali v večjem odstotku zadev, ker smo imeli praktično samo oglede in
               zaslišanje privedenih oseb. Danes je vrsta preiskovalnih dejanj, prikritih ukrepov, o
               katerih mora odločati preiskovalni sodnik, in to jih precej zaposluje. To je eden od
               razlogov, zakaj je uporaba te določbe v praksi tako zelo omejena.</p>
               <p>Drug razlog, ki je tudi bil naveden, je sprememba v sami naravi ogleda, kot
               preiskovalnega dejanja.
               Če pogledate samo zakonsko besedilo, kako je v globokem nasprotju z življenjsko
               situacijo. Pravi, to je tudi kolega Stare opozoril, ko je potrebno neposredno
               opazovanje. Danes ti z opazovanjem skoraj nič ne moreš narediti. Tudi preiskovalni
               sodnik ne. Če lahko malo ponazorim, kdorkoli gleda vsaj eno nadaljevanko tipa CSI ali
               podobno, ne bo tam videl preiskovalnega sodnika. Tam so strokovnjaki, tam so
               forenziki.</p>
               <p>Ogled kot nujno preiskovalno dejanje, ni tak ogled, da bi si nekdo, ki bo sodil v tej
               zadevi, to ogledal, da bi imel lažjo predstavo, ampak služi zavarovanju sledov
               kaznivih dejanj njihovemu iskanju, skiciranju, merjenju, fotografiranju in tako
               dalje. In jasno je že, da zakon sploh ne odraža dobro tega.</p>
               <p>Če pogledamo primerjalno zakonodajo, že v naši soseščini govori, ne o neposrednem
               opazovanju z očmi, ogled, tudi to pogledati, ampak govorijo o zaznavanju s čutili in
               tehničnimi pripomočki. Tako, da, bi rekel, že samo besedilo je dokaz, da zakonska
               določba kot taka ne ustreza. Ne ustreza tudi s tega vidika, da preiskovalni sodniki
               pa tudi tožilci, verjetno, vseh teh znanj, ki jih sodobni napredek forenzike zahteva,
               nimajo, in se morajo praviloma opirati na to, kaj jim bodo predlagali tisti
               strokovnjaki, ki tja pridejo, in zato jim raje prepustijo, naj sami opravijo svoje
               delo. To vse drži.</p>
               <p>In povedal bi, še en zadnji razlog, zaradi katerega se zdi ta ureditev ogleda, kot
               nujnega preiskovalnega dejanja neprimerna, zato ker je pravzaprav v enem globokem
               nasprotju s celotnim konceptom predkazenskega postopka danes. Ogled je še edino
               preiskovalno dejanje, ki ga sodnik opravi, da tako rečem, na klic Policije. Nobenega
               drugega. Povsod je tožilec tisti, ki mora predlagati: od hišne preiskave, do
               prikritih ukrepov, do izvedbe nujnih preiskovalnih dejanj. Tu pa kar Policija
               pokliče, tako da tako izstopa ta člen, da moram reči, da je prav tipičen primer
               zastarelosti tega našega koncepta predkazenskega postopka oziroma sodne preiskave in
               kar naravnost že, tudi glede na to, kar je bilo predočeno, kliče po spremembi, tako
               da lahko samo rečem, da nas veseli, če bo projekt novega ZKP-1, ki je do tri četrt že
               bil napisan. Pod ministrom dr. Šturmom je do 343. člena že napisan bil leta 2008. Od
               takrat, žal ni šel naprej, da bi bilo zelo dobro, če bi se v tem mandatu dokončal.
               Hvala lepa.</p>
            </sp>
            <sp who="SDT7:NemecMatjaž">

               <speaker>PREDSEDNIK MATJAŽ NEMEC:</speaker>

               <p>Hvala tudi vam. Preden odpremo razpravo, da je, kolegice in kolegi, naj omenim, da v
               kolikor se bo skozi njo izkazalo, da imamo podobne poglede, bova s kolegico
               predsedujočo predlagala 10 minutni odmor, da se poskušamo uskladiti.</p>
               <p>Začenjamo z razpravo. Izvolite kolegice, kolegi, kdo želi razpravljati na to točko
               dnevnega reda? Izvolite gospod Zorčič, beseda je vaša.</p>
            </sp>
            <sp who="SDT7:ZorčičIgor">

               <speaker>IGOR ZORČIČ (PS SMC):</speaker>

               <p>Hvala za besedo. Slišali, prebrali smo ta mnenja, ki smo jih dobili v pisni obliki.
               Nekaj dopolnitev smo danes slišali s strani gostov tudi v besedi. Pa me zanima, morda
               za predstavnike, tako Ministrstva za pravosodje kot Ministrstva za notranje zadeve in
               gospoda Jenulla iz Vrhovnega državnega tožilstva, če nam morda lahko pojasnijo, zdaj
               glede na to, da smo morda enotni, da imamo člen v Zakonu o kazenskem postopku, ki je
               obsoleten, kakšne ima to posledice v praksi, zdaj bom rekel za neke konkretne
               postopke oziroma v nekih primerih.</p>
               <p>Torej, ali ocenjujete, da je sprememba tega člena oziroma, da je ta člen tako
               obsoleten, da ga je potrebno spremeniti nemudoma, ali pa gre za zadevo, ki se rešuje
               nekako v praksi in pravzaprav nima nekih posledic na primere, ki jih rešujeta
               Policija in tožilstvo, in na koncu, o katerih sodi tudi sodišče. Jaz bi potreboval ta
               podatek, morda za nadaljnjo razpravo, pa morda tudi za odločanje o morebitnih sklepih
               tega Odbora. Jaz se sicer strinjam s stališčem, ki je bilo tudi  v tem gradivu, da imamo ločene veje
               oblasti, da moramo biti zelo pozorni pri tem, kaj in na kakšen način obravnavamo, na,
               recimo temu, tematski seji Državnega zbora, in predvsem tudi, da ne odločamo o
               nekaterih zadevah, in jim ne dajemo prevelike politične teže samo na podlagi nekih
               osamljenih primerov.</p>
               <p>Prav zato me morda tudi zanima, kolikokrat se takšna neka neskladja, če se, zaradi
               obsoletnosti členov, pojavljajo v praksi. Ali pa praksa v resnici funkcionira in gre
               za nekatere primere, za katere smo šli za zgolj osamljene primere.</p>
               <p>Torej, zdi se mi pomembno, da danes ne vlečemo nekih zaključkov in ne spreminjamo,
               bom rekel, z neko politično konotacijo zadev, ki so po moji oceni zelo strokovne
               narave.</p>
               <p>Jaz sem nekje v šali povedal, da je to podoben primer, če se obrnem na tisti
               konkreten primer, ko naj preiskovalna sodnica, naj bi prišla, ko ni prišla na mesto
               kaznivega dejanja, da je to podobno, kot če bi se na odborih spuščali v neko
               konkretno operacijo nekega pacienta, pa bi rekli, da bi moral zdravnik tako narediti
               ali tako. Skratka, gre za zadevo, ki je strogo v domeni strokovne presoje tožilcev
               oziroma preiskovalnega sodnika.</p>
               <p>Torej, jaz bi prosil, za morda en tak kratek odgovor vseh treh v tej smeri, kako zelo
               je problematično oziroma morda tudi za predstavnike Ministrstva za pravosodje, kdaj
               približno se načrtuje sprememba zakonodaje. Hvala.</p>
            </sp>
            <sp who="SDT7:NemecMatjaž">

               <speaker>PREDSEDNIK MATJAŽ NEMEC:</speaker>

               <p>Če smem mogoče kar iskati odgovor, preden nadaljujemo. Izvolite gospa.</p>
            </sp>
            <sp who="SDT7:BobnarTatjana">

               <speaker>MAG. TATJANA BOBNAR:</speaker>

               <p>Hvala lepa. Dejstvo je, da obstajajo tudi judikati, da seveda ne vpliva na zakonitost
               dokaza, pridobljenega ali pa zavarovanega na ogledu kraja dejanja, če preiskovalni
               sodnik, na primer s strani Policije, niti ne bi bil obveščen. Se prati to, da
               preiskovalni sodnik ne pride na kraj dejanja in ne prevzame ogleda, seveda ne vpliva
               na zakonitost, bom rekla, tega preiskovalnega dejanja, če seveda niso druge
               nezakonitosti dokazane, ali pa kakšno neprofesionalno, nestrokovno delo.</p>
               <p>Policija ima seveda vedno interes, da prideta preiskovalni sodnik in državni tožilec
               na kraj in sodelujeta pri ogledu, bom rekla, s tega svojega pravnega aspekta. Vedno
               smo zainteresirani za sodelovanje v predkazenskem postopku, tudi s strani državnega
               tožilca kot dominus litis predkazenskega postopka. Dejstvo pa je, da je glede
               obremenjenosti, tako kot je povedal kolega iz Vrhovnega državnega tožilstva.</p>
               <p>Zainteresirani smo tudi zaradi morebitnih odredb za izvedenstvo, torej za
               preiskovalnega sodnika, ki seveda Policija ne more odrediti, kot je recimo odredba za
               sodno obdukcijo. To je dejstvo. In s tem seveda lahko pohitrimo postopek na kraju in
               opravimo svoje delo učinkoviteje.</p>
               <p>Policija je seveda usposobljena, da opravlja ogled po pravilih
               kriminalistično-tehnične stroke in forenzike, tako kot je povedal tudi kolega Jenull
               oziroma državni sekretar. Seveda kriminalist, ki opravlja ogled, ali pa policist,
               sestavlja, da tako rečem, verzije, izvaja ta miselni spoznavni proces. Ampak vloga
               preiskovalnega sodnika in državnega tožilca se nam pa zdi ravno tako pomembna, zlasti
               v tistih primerih, kot jih je naštel dr. Gorenak.</p>
               <p>Dejstvo je, da praksa deluje. In večjih problemov v nezakonitosti dokazov zavarovanih
               na ogledu kraja dejanja s strani Policije, pa po meni znanih podatkih, ni. Hvala
               lepa.</p>
            </sp>
            <sp who="SDT7:NemecMatjaž">

               <speaker>PREDSEDNIK MATJAŽ NEMEC:</speaker>

               <p>Hvala tudi vam. Izvolite, gospod Stare, beseda je vaša.</p>
            </sp>
            <sp who="SDT7:StareDarko">

               <speaker>DARKO STARE:</speaker>

               <p>Hvala lepa gospod predsednik. Jaz bom kratek. Mislim, da pod nujno določb, ki urejajo
               ogled, kot preiskovalno dejanje, ni potrebno spreminjati iz procesnih razlogov
               oziroma iz razlogov, ki so privedli do današnje obravnave.</p>
               <p>Če pa pomembno, staro pravilo je, da dober zakon je odraz razuma. In glede na to, da
               se okoliščine, znanost in tako naprej, spreminjajo, bi bilo smiselno dodati to, kar
               je tudi gospod Jenull povedal, da se iz tega neposrednega čutenja ogleda doda tudi
               tehnična sredstva. Ampak to je tehnikalija.</p>
               <p>Bolj se mi zdi pomembno poudariti sledeče: zakaj mislim da ni nujna sprememba takoj,
               samo tega dela. 
               Dejstvo je, da v letu 2005, če me spomin ne vara, statistični podatki govorijo, da je
               bilo pri enakem korpusu kaznivih dejanj, ki jih na letni ravni Policija obravnava, to
               je tam med 85, 90 tisoč, je bilo v letu 2005 31 tisoč ogledov krajev kaznivih dejanj.
               Zdaj smo v letu 2014, 2013, 2015, se ta številka v bistvu za tretjino zmanjšala.</p>
               <p>Ko pa pogledamo korelacijo z raziskanostjo kaznivih dejanj, to, ker je bistvo
               ugotavljanja in zavarovanja sledov, da se odkrije, ali sploh gre za kaznivo dejanje,
               ali gre za kazensko odgovornost in tako naprej, neke negativne posledice ni.</p>
               <p>Enako kaže tudi nabor statističnih drugih preiskovalnih dejanj: hišne preiskave,
               zaseg predmetov in tako naprej. To kaže, po mojem razumevanju, stvari na višjo
               stopnjo kakovosti sodelovanja tožilstva in Policije, in hkrati bolj osredotočeno
               zbiranje dokazov, ker veste, da struktura kaznivih dejanj je zelo različna. Pri
               nekaterih kaznivih dejanjih ogled sploh ne pride v poštev. Pride najbolj tipično pri
               teh tako imenovanih malum in se, seksualni, krvni in podobni delikti, vlomi in
               podobno, in tukaj je treba gledati to kot relacijo, ker ena številka sama po sebi,
               ogledov, 16 tisoč, 20 tisoč, ne pove nič. Sporoča, za moje pojme, podatek, kako je
               učinkovita Policija in tožilstvo pri odkrivanju storilcev. In tukaj ta odstotek, ki
               se giblje v zadnjih 5, 10 letih, okoli 47, se ne spreminja, ne glede na to, da se je
               delež ogledov bistveno zmanjšal. In to je ključno sporočilo.</p>
               <p>Kar pa zadeva spremembe zakonodaje, zdajle, mislim, da najkasneje, pa se že težko
               poslušam, ker smo že dvakrat pregrizli besedo, bilo je predvideno že pred novim
               letom, ampak najkasneje do konca meseca oziroma sredine marca bomo dali v medresorsko
               usklajevanje novelo ZKP-N, ki ureja tudi del, ki se nanaša na sodno preiskavo.
               Dejstvo je, da v tem trenutku, do tega trenutka nismo razmišljali o spremembi tega,
               mislim, da je 245. člen, ki definira ogled kot tak. Ampak to ne pomeni, da ne bi vsaj
               v tem delu, da se uskladi z dejanskim stanjem, z dejansko situacijo, kot je bilo
               povedano, da se doda vsaj še ta tehnična sredstva, kot pomagalo pri ugotavljanju
               dejstva na kraju kaznivega dejanja, da se to doda. To je možno. Hvala.</p>
               <p>Še nekaj, če dovolite, se opravičujem. Zakaj nisem samo v delu? Gospod poslanec, vaše
               razmišljanje, po mojem razumevanju, je zelo na mestu. Namreč, preiskovalno dejanje v
               tem konceptu, o sistematiki našega ZKP, ima v bistvu seveda različne implikacije. Ker
               če preiskovalni sodnik vodi zadevo in če je znan osumljenec v času ogleda kraja
               kaznivega dejanja, to pomeni tudi dolžnost, da se obvešča osumljenca, njegovo
               obrambo, da sodeluje pri teh zadevah.</p>
               <p>In te stvari se malo spreminjajo, postopkovno, ali vodi Policija, ali ne. Praviloma,
               verjetno v veliki večini primerov bi bilo nič nič nič cela<stage>(?)</stage>, da je že takoj ob
               ogledu znan storilec. Tudi to je, ampak, hočem reči, ni tako enoznačna sprememba,
               samo to črtamo, ker ima implikacije na zelo različne določbe ZKP na koncept, in iz
               tega razloga je potreben premislek in pa premišljena sprememba, tudi v tem delu.</p>
               <p>Kar se pa tiče tehničnih pripomočkov, pa sam, no, ta trenutek si bom rekel, dovolil
               na izust, je pa potreben razmislek. To, prosim, upoštevajte. Ne vidim nobene ovire,
               da bi s tem se zadeva dopolnila in uskladila tudi z dejanskim stanjem in situacijo.
               Hvala lepa.</p>
            </sp>
            <sp who="SDT7:NemecMatjaž">

               <speaker>PREDSEDNIK MATJAŽ NEMEC:</speaker>

               <p>Preden dam, gospod predlagatelj, vam besedo, zdaj, ta element časovnice je nekaj
               novega in spodbudnega. Zato se obračam tudi na vas, predlagatelj, ali je ena taka
               oblika za vas sprejemljiva, ali nadaljujemo s pogovori glede sklepa. Ker mogoče je ta
               časovnica nek nov element v tej zgodbi. Hvala.</p>
               <p>Izvolite besedo, dr. Gorenak.</p>
            </sp>
            <sp who="SDT7:GorenakVinko">

               <speaker>DR. VINKO GORENAK (PS SDS):</speaker>

               <p>Hvala lepa. Zdaj, jaz nisem razumel tega, kar ste vi govorili. Čeprav se mi zdi, da
               smo precej blizu neki konstruktivni rešitvi.</p>
               <p>Če ta sprememba ZKP pomeni, bom rekel, korak v smeri legalizacije tega, da bo
               Policija še naprej glavni nosilec ogledov, hkrati bomo pa še vedno imeli tako
               imenovano sodno preiskavo, potem nismo naredili nič. Odnosno, smo naredili premalo.
               Ker, glejte, dopis tožilstva je relativno jasen. In jaz nimam nič težav s tem, da
               preiskovalni sodniki, da tožilci in tako dalje, nimajo znanja.  Saj to ni nobena sramota. Niti tehničnih
               sredstev nimajo. Niti nič, če temu tako rečemo, da bodo res tam, z nekimi lupami
               okoli hodili. Saj je meni logično, da bo Policija počela.</p>
               <p>Ampak Slovenija rabi jasen in glasen korak. To pa je, seveda ne z enim členom, ker vi
               ne morete tega narediti z enim členom, da boste en člen spremenili, to je jasno, da
               ne. Je treba koncept menjati. Sodno preiskavo črtati in je ni več. In dati
               tožilsko-policijski navezi, če smem tako reči, vlogo, ki ji gre povsod drugod po
               Evropi. To pa je, dokazna vrednost na sodišču.</p>
               <p>Gospod Jenull, kot dolgoletni tožilec, sodnik, ne vem, kaj vse je bil, vidim, da se
               strinja, saj tudi dopis tako pravi. To bi bil korak v pravo smer. Zdaj, če
               Ministrstvo za pravosodje še ni pripravljeno tega koraka narediti, ali iz
               kakršnihkoli razlogov to še ne, potem si vzemite še pol leta, zaradi mene. Samo
               naredite neko novelo, ki bo šla v tej smeri. Ukinitev sodne preiskave in dokazna
               vrednost tožilcem in Policistom pri njihovemu delu. Po mojem je to smisel, in če mi
               danes, glejte, vsi kimajo, jaz ne morem verjeti, ali sem v opoziciji, ali kje sem.
               Glejte, in če Odbora sprejmeta nek sklep, da je potrebna modernizacija te zakonodaje
               v smislu, ki sem ga predstavil, pa tudi, če bo pravosodno ministrstvo to naredilo čez
               pol leta, bomo naredili največ, kar lahko naredimo. In to je, po mojem, bistvo te
               zadeve. Hvala lepa.</p>
            </sp>
            <sp who="SDT7:NemecMatjaž">

               <speaker>PREDSEDNIK MATJAŽ NEMEC:</speaker>

               <p>Spoštovani predstavnik sodišča oziroma tožilstva, se opravičujem, ali lahko iščemo
               tukaj neka stičišča med izvajanjem gospoda Zorčiča in gospoda Gorenaka, da bi le
               našli skupni jezik.</p>
            </sp>
            <sp who="SDT7:JenullHinko">

               <speaker>HINKO JENULL:</speaker>

               <p>Hvala lepa. Jaz dolgujem gospodu poslancu odgovor, poleg kolegov. Vi ste prav
               prepoznali stališče stroke, tako si ga upam povzeti. S tem členom, takim kot je,
               lahko praksa še naprej živi. Ker tu ni praznine. Skratka, kot vidite, v 99 %
               primerov, Policija pride in opravi svoje delo kakovostno in s tem delom smo mi
               zadovoljni. Jaz moram tudi izrabiti to priložnost, da povem, da je to delo na visoki
               ravni, tako da člen, ta lahko ostane tak kot je, če se bo prilagodil v smislu, da se
               tam namesto neposrednega opazovanja napiše zaznavanje. To ne bo nič slabega, ampak
               nujno ni.</p>
               <p>Predlog, da se pospeši sprememba kazenskopravnega sistema v smislu, da Slovenija dobi
               to, kar ima že praktično cela Evropa, ne vem, če še kakšna država ostala, ki ima
               sodno preiskavo, to pa gotovo podpiramo, in čeprav razumem, je tu podpora obeh
               Odborov, tak da lahko samo pritrdim.</p>
            </sp>
            <sp who="SDT7:NemecMatjaž">

               <speaker>PREDSEDNIK MATJAŽ NEMEC:</speaker>

               <p>Dajem besedo še gospodu državnemu sekretarju. Izvolite.</p>
            </sp>
            <sp who="SDT7:StareDarko">

               <speaker>DARKO STARE:</speaker>

               <p>Hvala gospod predsednik. Gospod poslanec Gorenak, če ne kimam, še ne pomeni, da se z
               vami ne strinjam. Sicer pa, bi rad nekaj poudaril. Absolutno si bomo mi prizadevali,
               da se te zadeve čim prej realizirajo, tako je tudi napovedal minister na hiringu. Je
               pa dejstvo, da smo mi vezani tudi pri tej noveli na neke odločbe Ustavnega sodišča na
               roke in zadeve, ker so tako kompleksne, se tako hitro ne da. Je pa predvidena
               rešitev, in glede na izvajanje gospoda Jenulla, absolutno pričakujemo, glede na
               vsebino, da bo to podprto tudi na VDT.</p>
               <p>Trenutna določba 168. člena, drugi odstavek govori, da tožilec predlaga, edini,
               uvedbo sodne preiskave. To je tisto, kar naj bi konceptualno ukinili. Zdaj se zelo
               pogosto dogaja, da se to predlaga. Ker namen sodne preiskave je, da tožilec dobi
               podatke, ali ima podlago za obtožbo, se pravi, neko dodatno potrditev, ali pa če je
               potrebno nekaj narediti, kar bi bilo post festum nemogoče in je treba nujno kot
               preiskovalno dejanje opraviti.</p>
               <p>Zaradi tega bomo mi zdaj predlagali in spodbudili tožilstvo, da bo lahko predlagalo
               to sodno preiskavo samo pod pogojem, da bodo prej uporabili pooblastila 165. a pa
               165. člena. Šele takrat bo možen predlog za preiskavo. To pomeni, vsa orodja, ki so
               že 10 let, in če bodo pač neki objektivni razlogi, da to ne bo mogoče ali pa zadosti,
               bo pa potem še institut preiskave. Tako, da se bo na ta način  še zreducirala situacija in primeri, ko
               bo preiskava. Ker tako kot je tukaj praksa in de facto stanje, kot rečemo, pokazalo,
               da v 99 % preiskovalni sodnik ne pride na kraj, je tudi pokazala praksa, da v 99,9 %
               sodna preiskava ne odkrije novih dokazov, ampak samo potrdi obstoj tistih, ki so bili
               že pridobljeni, in da so pridobljeni na zakonit način in podobno. Ali pa da se nekaj
               še dodatno opravi, neko preiskovalno pravilo, ki ga pa sicer lahko tožilec predlaga v
               predkazenskem postopku, zdaj, ko je 165. a, od leta 2004 uzakonjen, tudi ko gre za
               znane storilce.</p>
               <p>Tako da tukaj, jaz razumem, da bo lahko to orodje in ta sprememba s to novelo
               bistveno prispevala k temu, da sodna preiskava ne bo zdaj zelo pogost pojav, ampak še
               bolj redek. In to gre za neko gradualno postopno spremembo koncepta, da se tudi
               sistemi in podsistemi na to prilagodijo. Tako je začrtan vsa geneza, če gledate
               spremembe našega ZKP, od 1994 leta naprej, sploh v zadnjih 10 letih, ko gre za to
               tako imenovano postopno uveljavljanje akuzatornega postopka in na koncu bo brez
               preiskave. Mislim, da je to dobra stvar.</p>
               <p>Ker, nekaj bi pa še rad poudaril, v tem primeru. Lastnosti instituta sodne preiskave
               niso samo slabe. Nenazadnje v Evropski uniji, Francija, Španija, Portugalska,
               Belgija, kolegi me bodo dopolnili, imajo tudi sodne preiskave. In izkušnje kažejo v
               nekaterih primerih, da to ni tako slabo. Avstrija je v preteklosti spremenila na vrat
               na nos in se pogovarjamo zdaj o teh delovnih stikih. Je v bistvu ta pristop, ki
               pomeni gradualno spremembo, postopno, lahko bistveno boljši. Sploh z vidika, tudi
               nenazadnje udeležencev v tej triadi in pa strank v postopku. Vsaka stvar ima več
               plati, dobre in slabe. In se mi zdi, da je to tako pomembno orodje in v končni fazi
               tisto zadnje sredstvo, ki ga lahko država pri posameznikih uporabi, da je naša
               odgovornost, da to delamo po premisleku, v sodelovanju z vsemi deležniki in pa seveda
               čim bolj temeljito. Hvala lepa.</p>
            </sp>
            <sp who="SDT7:NemecMatjaž">

               <speaker>PREDSEDNIIK MATJAŽ NEMEC:</speaker>

               <p>Hvala tudi vam. Gospod Jenull, izvolite besedo.</p>
            </sp>
            <sp who="SDT7:JenullHinko">

               <speaker>HINKO JENULL:</speaker>

               <p>Jaz se opravičujem, ampak moram povedati, da jaz prvič slišim danes tukaj za tak
               predlog, da se črta inštitut sklepov o preiskavi na zahtevo tožilca in to nadomesti s
               preiskovalnimi dejanji. To je neka delna rešitev, ki je zunaj tega, o čemer sem jaz
               mislil, da govorimo o konceptualni spremembi, ki bo nadomestila sodno preiskavo s
               policijsko, tožilsko preiskavo, kar predvideva spremembo številnih členov v zakonu,
               predvsem, kar je bilo poudarjeno, tudi dokaznih vrednosti, dokazne veljave tistih
               dejanj, ki jih bo izvedla Policija, ki jih bo izvedel tožilec, ali pa Policija in
               tožilec skupaj z obrambo, ali pa preko preiskovalnega sodnika. Tako, da jaz moram
               reči, da si težko predstavljam, da bi z odpravo enega člena, ali pa s tem, da mora
               državni tožilec zahtevati najprej preiskovalna dejanja, potem pa preiskavo, lahko ta
               problem razrešili. Tudi ne vidim kakšno pravno varstvo bo imel potem državni tožilec,
               če mu preiskovalni sodnik ne izvede tistega preiskovalnega dejanja. To ga bo
               postavilo še v slabšo situacijo, kot je sedaj, ko v primeru, če se preiskovalni
               sodnik ne strinja, lahko zahteva odločitev senata in tako dalje. Bi rekel tu, prvi
               hip mi odpira vrsto vprašanj in bi odsvetoval tako, bi rekel, provizorično rešitev na
               hitro roko, in bi se vrnil k temu, o čemer govorimo, da se tisto, kar je že do 343.
               člena napisano, kvalitetno, kot rezultat večletnega dela in o čemer je bila tudi že
               strokovna razprava in se ve, kje so kritične točke, da se tisti projekt nadaljuje.
               Hvala.</p>
            </sp>
            <sp who="SDT7:NemecMatjaž">

               <speaker>PREDSEDNIK MATJAŽ NEMEC:</speaker>

               <p>Hvala lepa. Kolegice, kolegi, želi še kdo razpravljati pri tej točki? Kolega Marko
               Ferluga, beseda je vaša.</p>
            </sp>
            <sp who="SDT7:FerlugaMarko">

               <speaker>MARKO FERLUGA (PS SMC):</speaker>

               <p>Hvala za besedo. Lep pozdrav tudi z moje strani. Ta zadeva verjetno ni nova. To
               stanje, zatečeno, katere je tudi predlagatelj že povedal, traja kar neko desetletje.
               Tako, da očitno je gospod Gorenak vedel, da je zdaj zavel pravi veter, da so prišle
               tudi nove moči in novi obrazi, ki mogoče razmišljajo o neki smeri, da je potrebna
               neka sprememba tudi na tem segmentu. In moram povedati, da z naše strani, ali pa z
               moje strani, je zagotovo to vprašanje  smiselnosti ohranjanje instituta preiskovalnega
               sodnika, eno od takih zanimivih, in bi bilo verjetno dobro prevetriti ga. Zakaj to
               govorim? Gospod Gorenak, pa še moja malenkost, pa še kdo tukaj izmed nas, je tudi
               deloval v določenem organu, ki je imel precej stika s temi zadevami in točno ve, kako
               so postopki bili vodeni in kako je to delovalo.</p>
               <p>Vsa ta statistika, ki je bila povedana je jasna. Policija je opravila svoje delo
               profesionalno. OK, kot ljudje, so bile tudi napake, to je nedvomno. Ampak v večini
               primerov so vse te, se pravi oglede krajev kaznivega dogodka opravljali v večini
               Policisti, in so opravili korektno. Tukaj ni nobenih sporov. Kakor tudi jaz razumem,
               velja, da je v praksi ta zadeva neproblematična. Vprašanje je pa res smiselnosti, se
               pravi tega preiskovalnega sodnika, če hočemo biti v koraku s časom. In tukaj, jaz
               mislim, da je napor vseh strani, kakor sem razumel tudi z današnje razprave v temu,
               da poskušamo narediti korak naprej, da tudi s tem novim ZKP-1 omogočimo neko bolj
               hitro operativnost, ker je nedvomno potrebna pri temu. Ker, saj vemo vsi sami, da je
               tudi kaznivo dejanje, vse skupaj, so v današnjem času tudi velika in potem s tem
               preiskovalnim obveščanjem se izgublja veliko časa.</p>
               <p>Tako da je zelo pomembno to, da začnemo razmišljati, res o tem nekem policijsko
               tožilskem preiskovalnem postopku, ki bi olajšal vse te zadeve, ki so verjetno zdaj še
               zmeraj iz <q>»tistih starih časov«</q>. In potem, da res tale postopek poskuša narediti neko
               dodano vrednost pri vseh teh zadevah.</p>
               <p>Toliko z oje strani, se pa sprašujem, zakaj je toliko časa bilo potrebno to, da
               naredimo te premike, ki v operativi veliko pomenijo. To je edino moje tako vprašanje.
               Hvala.</p>
            </sp>
            <sp who="SDT7:NemecMatjaž">

               <speaker>PREDSEDNIK MATJAŽ NEMEC:</speaker>

               <p>Nekdo je rekel, nikdar ni prepozno, ampak dobro. Podpredsednica, beseda je vaša,
               Ksenija Korenjak Kramar.</p>
            </sp>
            <sp who="SDT7:KorenjakKramarKsenija">

               <speaker>KSENIJA KORENJAK KRAMAR (PS SMC):</speaker>

               <p>Hvala lepa. Vidim, da je torej to vprašanje resnično strokovno in tudi operativno,
               tako da, vsekakor se strinjam z mojimi predhodnimi razpravljavci, da je v bistvu
               današnja razprava pokazala na to, da je potrebno resno razmisliti o vprašanju
               smiselnosti ohranjanja instituta preiskovalnega sodnika, in da je to vprašanje
               potrebno strokovno zelo dobro pretehtati. Tukaj se strinjam z mnenjem oziroma s tem
               priporočilom, ki ga je spoštovani gospod Jenull izrazil.</p>
               <p>Jaz mislim, da je neprimerno to reševati s spremembo enega člena, ampak, da je
               potrebno dejansko zakon kot tak ustrezno preoblikovati, strokovno dodelati in ga
               nadgraditi na tistih delih, kjer je to potrebno. Tako da, tukaj se vsekakor strinjam
               z vami.</p>
               <p>Pa še en pomislek ob tem je pa, ali je potemtakem sploh smiselno govoriti o noveli,
               ali ne morda o novem zakonu, zato ker gre le za zelo veliko členov. Torej, če se zdaj
               pogovarjam o tej spremembi ali pa nekem novem konceptu, ki ga bi ta zakon zaobjel in
               pa razdelal, da bi potem bilo bolj primerno govoriti o novem zakonu. Ne o noveli, ker
               z novelo le gre za spremembo manjšega števila členov oziroma za neke manjše
               spremembe, ne pa tako temeljne, v smislu spremembe koncepta, ki bi se skozi ta ZKP
               potem tudi kazal.</p>
               <p>Jaz podpiram ta predlog v smislu, da gre za odpravo instituta preiskovalnega sodnika
               in sodne preiskave, in da se vzpostavi policijsko-tožilski preiskovalni postopek.
               Seveda, tukaj pod ustreznim sodnim nadzorom in pa ob spoštovanju človekovih pravic in
               temeljnih svoboščin. To je v bistvu zelo zelo pomembno, ker nam to tudi zagotavlja
               potem neko varnost, tako sodno kot pa tudi, v bistvu, ta vidik, človeški, torej
               spoštovanja človekovih pravic.</p>
               <p>Predlagam, da bi  tudi
               ta, drugi, mogoče postopkovni predlog, da bi v zvezi s tem sklepom, ki smo ga
               prejeli, naredili 10 minutni premor, in potem tudi skupaj ustrezno oblikovali
               eventualni skupni sklep, ki bi potem tudi bil sklep Odbora. Torej, skupni sklep obeh
               Odborov. Hvala.</p>
            </sp>
            <sp who="SDT7:NemecMatjaž">

               <speaker>PREDSEDNIK MATJAŽ NEMEC:</speaker>

               <p>Hvala tudi vam. Gospod Stare, izvolite. Beseda je vaša.</p>
            </sp>
            <sp who="SDT7:StareDarko">

               <speaker>DARKO STARE:</speaker>

               <p>Hvala. Rad bi samo posebej poudaril, da je predviden ZKP-1, ki bo uvedel to. To je že
               v izhodišču ideja. Zdaj pa, gospod predsednik, če dovolite, bi, če lahko dobi besedo
               še kolega Peter Pavlin. Hvala lepa.</p>
            </sp>
            <sp who="SDT7:PavlinPeter">

               <speaker>PETER PAVLIN:</speaker>

               <p>Hvala. Peter Pavlin za pravosodje.</p>
               <p>Najprej glede konkretnega člena, o katerem govorimo. Novela francoskega zakona o
               kazenskem postopku, ki ima še vedno sodno preiskavo, je leta 2010 spremenila prvi
               odstavek 92. člena v smer, preiskovalni sodnik lahko opravi ogled kraja kaznivega
               dejanja, in če se za to odloči, k temu povabi še državnega tožilca. Beri, državni
               tožilec se je pa potem dolžan udeležiti.</p>
               <p>Sicer toliko, da bo čisto jasno, kakšni so primerljivi sistemi. Ker primerljivi
               sistemi slovenskemu so francoski, belgijski, portugalski, španski, morda nekoliko še,
               morda, poudarjam, ker to je pa zdaj že res za globoko debato, stroko, morda nekoliko
               še bosanski in italijanski.</p>
               <p>Glede bosanskega in italijanskega, čisto, pač primerjalno-pravna formacija, ki jo
               omenjam, samo zaradi tega, ker je tam situacija še veliko bolj zapletena. Ko so
               ukinili, recimo sodno preiskavo, Bosna in Hercegovina, konkretno, so uvedli dva, v
               bistvu, kontrolna sodnika plus državnega tožilca in kvečjemu še dodatno
               zakomplicirali postopek. Kajti preiskavo so seveda dali v pristojnost državnemu
               tožilcu, ki pa ga kontrolirata, ali iz dokaznega ali iz pripornega vidika, dva
               sodnika.</p>
               <p>Da je stvar res morda ni še, vsaj terminološko jasna, bi kazalo tudi to, da so bile
               vse razprave do zdaj, tudi v času mandata 2004–2008, izrecno v smeri uvedbe tožilske
               preiskave, in da beseda policijsko-tožilska preiskava ali policijsko-tožilska naveza,
               nekako ni bila uporabljena. Samo po spominu, šlo se je v povezavo z, recimo temu, bom
               iskren, z reformami južno od, dobro, južno od Hrvaške, tako bom rekel, in v povezavi
               z reformami v Italiji. Govorilo se je torej o tožilski preiskavi in ni bilo variante
               s policijsko-tožilsko preiskavo.</p>
               <p>Še, mislim, da je bilo še eno, recimo temu, primerjalno vprašanje, ki se postavlja.
               Aha, Avstrija. Ta vprašanja postopnosti, kjer ima tožilstvo pravico imeti drugačno
               mnenje kot Ministrstvo za pravosodje. Vprašanje postopnosti. Bila je objavljena v
               Pravni praksi lansko leto. Ne morem povedati kdaj. Oktober ali november 2015. Posebna
               analiza, ki jo je naročilo avstrijsko ministrstvo za pravosodje, kako učinkuje za
               novi zakon o kazenskem postopku Avstrije v praksi. Pokazalo se je, da so se znatno
               poslabšale pravice obrambe in pravice poštenega postopka.</p>
               <p>Sedaj, v tem novem sistemu, ko ni bilo več preiskovalnega sodnika, imam tudi kontra
               primerjavo s tem. OK, pokaže, da naj bi se po neodvisni raziskavi, ki je bila
               opravljena za ministrstvo za pravosodje Avstrije, poslabšale pravice obrambe in
               pravice do poštenega sojenja, in da trenutno ni možno predlagati kontra ukrepov.</p>
               <p>Potencialni kontra ukrep, čisto za primerjavo, je sicer sistem Bosne in Hercegovine,
               samo je situacija potem neverjetno bolj zakomplicirana. Dva sodnika plus državni
               tožilec.</p>
               <p>Čisto samo za primerjavo, zakaj se je morda ideja o postopnosti, pa seveda je tudi
               kritika državnega tožilstva upravičena, ampak zakaj je morda ideja o postopnosti
               delno upravičena. Zagotovo je pa res, da spremembe 164. člena Zakona o kazenskem
               postopku ne pomenijo sprememb koncepta sedanjega modela kazenskega ali predkazenskega
               postopka, ampak kvečjemu dodatno operativno stabilizacijo, okrepitev, ali pa novo
               razporeditev silnic znotraj Zakona o kazenskem postopku.</p>
               <p>Če bi bilo potrebno, lahko na to temo damo tudi kakšne, glede na temo sprememb Zakona
               o kazenskem postopku damo tudi kakšne dodatne informacije, na primer tudi primer
               Belgije, bi kdaj v prihodnosti bil zelo zanimiv. Hvala.
               </p>
            </sp>
            <sp who="SDT7:NemecMatjaž">

               <speaker>PREDSEDNIK MATJAŽ NEMEC:</speaker>

               <p>Hvala tudi vam. Želi še kdo razpravljati pri tej točki? V kolikor ne, predlagam
               10-minutno pavzo, da se skušamo, tako predlagatelj, koalicija in stroka poenotiti v
               skupnem koraku. 10 minut. Hvala lepa.</p>
               <p><stage type="time">(Seja je bila prekinjena ob 16.50.)</stage>
               </p>
               <stage type="time">(Seja se je nadaljevala ob 17.04.)</stage>
            </sp>
            <sp who="SDT7:NemecMatjaž">

               <speaker>PREDSEDNIK MATJAŽ NEMEC:</speaker>

               <p>Hvala lepa. Zaključujemo razpravo in prehajamo na glasovanje o predlaganih
               sklepih.</p>
               <p>Obveščam vas, da bomo glasovali ločeno po Odborih. In sicer, bomo najprej glasovali
               članice in člani Odbora za pravosodje, in sicer, številke glasovalnih naprav od 1 do
               20, to je sistem A.</p>
               <p>O prvem sklepu ni potrebno glasovati, ker je ugotovitvene narave, če se
                  strinjate. Ugotavljam,
               da se je Odbor za Pravosodje seznanil s stanjem na področju ogledov krajev kaznivih
               dejanj v Republiki Sloveniji.</p>
               <p>Drugi sklep je bil umaknjen.</p>
               <p>Tako da, na glasovanje dajemo nov predlog sklepa, ki se glasi, in dajem besedo dr.
               Vinku Gorenaku, ki bo predlagal predlog sklepa v imenu Odbora. Izvolite, dr. Vinko
               Gorenak, beseda je vaša.</p>
            </sp>
            <sp who="SDT7:GorenakVinko">

               <speaker>DR. VINKO GORENAK (PS SDS):</speaker>

               <p>Hvala lepa. In bom rekel, da me veseli, če smo našli, to bo rezultat glasovanja sicer
               pokazal, ampak ta predlog sklepa glasi takole: Odbor za pravosodje in Odbor za
               notranje zadeve, odnosno, potem bo ločeno, javno upravo in lokalno samoupravo
               predlaga Ministrstvu za pravosodje, da nadaljuje s pripravo novele Zakona o kazenskem
               postopku, ki bo sledila sodobnim razmeram. Pika.</p>
               <p>Mislim, da je to usklajeno tako s pravosodnim ministrstvom in upam, da tudi s
               koalicijskimi poslanci. Hvala.</p>
            </sp>
            <sp who="SDT7:NemecMatjaž">

               <speaker>PREDSEDNIK MATJAŽ NEMEC:</speaker>

               <p>Dr. Vinko Gorenak, vi ste mislili novelo ali novega zakona.</p>
            </sp>
            <sp who="SDT7:GorenakVinko">

               <speaker>DR. VINKO GORENAK (PS SDS):</speaker>

               <p>Jaz bi si želel, da je nov kazenski zakonik, ampak nekako ni bilo soglasja
               predstavnikov pravosodnega ministrstva, zato sem rekel novelo.</p>
            </sp>
            <sp who="SDT7:NemecMatjaž">

               <speaker>PREDSEDNIK MATJAŽ NEMEC:</speaker>

               <p>Hvala lepa. Obrazložitev glasu v imenu Poslanske skupine SMC, podpredsednica Ksenija
               Korenjak Kramar. Izvolite, beseda je vaša.</p>
            </sp>
            <sp who="SDT7:KorenjakKramarKsenija">

               <speaker>KSENIJA KORENJAK KRAMAR (PS SMC):</speaker>

               <p>Hvala lepa. Predlagani sklep bomo podprli. S tem, da jaz bi še enkrat prosila
               Ministrstvo, da razmisli o tem, da bi kljub temu obdržali besedo novega, ne novele.
               Čeravno, torej tudi, če pa seveda, pa bomo pristali tudi na novele, če ravno mislim,
               da bolj ustrezno novega. Sicer pa, je stališče takšno, obrazložitev, torej, da
               podpremo.</p>
            </sp>
            <sp who="SDT7:NemecMatjaž">

               <speaker>PREDSEDNIK MATJAŽ NEMEC:</speaker>

               <p>Izvolite, državni sekretar, beseda je vaša.</p>
            </sp>
            <sp who="SDT7:StareDarko">

               <speaker>DARKO STARE:</speaker>

               <p>Hvala gospod predsednik. Mislim, da je pomembno povedati sledeče. Sklep ima neko
               sporočilo. In zdaj, če je ves substrat današnje razprave vezan na ukinitev preiskave,
               da ali ne, je to enako, v postopkovne smislu, glede zakona, nov zakon ZKP-1, ki se
               pripravlja že dalj časa na ministrstvu. In to nima nič zveze z novelo, ki v bistvu,
               zdaj nadaljuje po odločbah Ustavnega sodišča, direktivo moramo implementirati in tako
               naprej.</p>
               <p>To poudarjam samo zaradi tega, da se zavedamo, kaj bo substrat tega sklepa. Se pravi,
               ukinitev preiskave je enako ZKP-1, ki se pripravlja že od začetka mandata, kar je
               minister napovedal. Seveda, konceptualno stvari niso popolnoma enake, kot so bile
               pred 8 leti, ker se stvari spreminjajo, tako kot na ogledu in razvoju tehnike,
               znanosti in tako naprej. Ampak to nima zveze s to novelo. To je bistvo, da ne bo
               nesporazuma.</p>
               <p>Hvala.</p>
            </sp>
            <sp who="SDT7:KorenjakKramarKsenija">

               <speaker>KSENIJA KORENJAK KRAMAR (PS SMC):</speaker>

               <p>Se opravičujem, samo da razjasnimo. Razprava je šla v smer potrebe po spremembi
               instituta. In to pomeni, v bistvu, potem, da je bolj ustrezno reči novega, kot pa
               noveli, ker pomeni razliko, veliko. Mislim, če se prav razumemo. Jaz bi pač rada, da
               je jasno določeno.</p>
            </sp>
            <sp who="SDT7:NemecMatjaž">

               <speaker>PREDSEDNIK MATJAŽ NEMEC:</speaker>

               <p>Predlagatelj, ste želeli besedo, mogoče? Dr. Vinko Gorenak? A vas smem prosit, še
               enkrat sklep, če lahko preberete. Hvala lepa.</p>
            </sp>
            <sp who="SDT7:GorenakVinko">

               <speaker>DR. VINKO GORENAK (PS SDS):</speaker>

               <p>Sklep glasi takole: torej, ločena bosta dva sklepa, kolikor vem, ampak jaz bom
               prebral, kot da je eden.</p>
               <p>Odbor za pravosodje in Odbor za notranje zadeve, javno upravo in lokalno samoupravo
               predlaga Ministrstvu za pravosodje, da nadaljuje s pripravo novele Zakona o kazenskem
               postopku, ki bo sledila sodobnim razmeram.
               </p>
            </sp>
            <sp who="SDT7:NemecMatjaž">

               <speaker>PREDSEDNIK MATJAŽ NEMEC:</speaker>

               <p>Preden glasujemo, želi še kdo obrazložitev glasu? Gospod Zorčič, beseda je vaša.
               Izvolite.</p>
            </sp>
            <sp who="SDT7:ZorčičIgor">

               <speaker>IGOR ZORČIČ (PS SMC):</speaker>

               <p>Glejte, jaz o takšnem sklepu ne bom glasoval, se bom vzdržal. Povsem razumljivo je,
               da Državni zbor podpira tako spremembo zakonov, ki sledijo sodobnim razmeram. Tako,
               da jaz ne vem, kje je potreba po podpiranju takšnih sklepov, ki imajo sami sebi
               namen. Hvala.</p>
            </sp>
            <sp who="SDT7:NemecMatjaž">

               <speaker>PREDSEDNIK MATJAŽ NEMEC:</speaker>

               <p>Bi želel pred glasovanjem še kdo besedo? V kolikor ne, dajem prebran sklep na
               glasovanje.</p>
               <p>Glasuje Odbor za pravosodje in že, tako kot prej rečeno, od številke 1 do 20, sistem
               A. Začenjamo z glasovanjem, Odbor za pravosodje. Glasujemo. Zaključujem
               glasovanje.</p>
               <p>Nekdo je še glasoval iz številke 32, se pravi, da odštejemo enega.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>S tem zaključujem 1. točko dnevnega reda in 16. nujno sejo Odbora za pravosodje.</p>
               <p>Besedo dajem mag. Kozlovič, predsednici Odbora za notranje zadeve, javno upravo in
               lokalno samoupravo. Izvolite.</p>
            </sp>
            <sp who="SDT7:KozlovičLilijana">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala za besedo.</p>
               <p>Torej, tudi v Odboru za notranje zadeve, javno upravo in lokalno samoupravo
               ugotavljamo, da se je Odbor seznanil s stanjem na področju ogledov krajev kaznivih
               dejanj v Republiki Sloveniji.</p>
               <p>Glede na to, da je bil drugi sklep umaknjen, da jem sedaj na glasovanje tretji sklep,
               ki ga je prej prebral predlagatelj. Tako, da, če želi kdo obrazložiti glas, glede
               tretjega sklepa? Ugotavljam, da ne, zato pričenjamo z glasovanjem. Glasujemo.
               Zaključujem glasovanje.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>In ugotavljam, da je s tem sklep sprejet.</p>
               <p>S tem zaključujem 1. točko dnevnega reda in 33. nujno sejo Odbora za notranje zadeve,
               javno upravo in lokalno samoupravo in se vsem zahvaljujem za današnjo udeležbo. <stage type="time">Seja se je končala 9. februarja 2016 ob 17.12.</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZG-nujna-50-2017-06-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">6744C2CDD032534EC12581330028F19A</idno>
               <idno type="custom" subtype="day">87A0A46F08F695EAC125815B00303904</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=87A0A46F08F695EAC125815B00303904</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZG-nujna-50-2017-06-15.OZG" n="50">
               <name>nujna seja</name>
               <date when="2017-06-15"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZG-nujna-50-2017-06-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZG-nujna-50-2017-06-15.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA GOSPODARSTVO</stage>
            <stage type="session">nadaljevanje 50. nujne seje</stage>
            <stage type="date">(15. junij 2017)</stage>
            <stage type="chairman">Sejo je vodil Marko Ferluga, podpredsednik odbora.</stage>
            <stage type="time">Seja se je začela ob 8.01.</stage>


            <sp xml:id="SDT7-OZG-nujna-50-2017-06-15.sp1">

               <speaker>PODPREDSEDNIK MARKO FERLUGA:</speaker>

               <p>Dobro jutro vsem članom in članicam, tudi sekretarju.</p>
               <p>Hvala, ker ste prišli.</p>
               <p>Se pravi, nadaljujemo 50. nujno sejo Odbora za gospodarstvo.</p>
               <p>Obveščam vas, da so zadržani, se seje ne morejo udeležiti naslednje članice in člani:
               Namesto poslanca gospoda Tonina je pooblaščen gospod Horvat, namesto gospoda
               Škodnika, ga nadomešča gospod Matić, namesto Vojke Šergan nadomešča gospod Simon
               Zajc, namesto gospoda Ranca nadomešča poslanka gospa Kotnik, in namesto gospe
               Potočnikove nadomešča gospa Irena Grošelj Košnik. In ob tem imam še eno opravičilo,
               da je zadržan gospod Danijel Krivec. <title>Nadaljujemo prekinjeno točko dnevnega reda,
                  torej obravnavo predloga stališča Republike Slovenije do predloga direktive
                  Evropskega parlamenta in Sveta o krepitvi vloge organov držav članic, pristojnih
                  za konkurenco, da bodo učinkoviteje izvajali pravila konkurence in zagotavljali
                  pravilno delovanje notranjega trga, EPA 2011-7 EU U 747.</title>
               </p>
               <p>Nadaljujemo s predstavitvijo predloga stališča predstavnika Vlade, gospoda državnega
               sekretarja, gospoda Cantaruttija.</p>
               <p>Prosim za dopolnilno obrazložitev.</p>
            </sp>
            <sp xml:id="SDT7-OZG-nujna-50-2017-06-15.sp2">

               <speaker>MAG. ALEŠ CANTARUTTI:</speaker>

               <p>Hvala, predsedujoči. Spoštovane poslanke, spoštovani poslanci. Lepo pozdravljeni.</p>
               <p>Najprej globoko in iskreno opravičilo za prejšnji petek. Šum v komunikaciji pri nas
               je nastal zaradi sklicane izredne seje Državnega zbora in napačnega razumevanja
               udeležb državnih sekretarjev na dogodkih tistega dne. Tako da, še enkrat vas prosim
               za opravičilo.</p>
               <p>Torej, kar se tiče današnje teme. Pred vami, kot ste slišali, predlog stališča
               Republike Slovenije do predloga direktive Evropskega parlamenta in Sveta o krepitvi
               vloge organov držav članic, pristojnih za konkurenco, da bodo te učinkoviteje
               izvajale pravila konkurence in zagotavljale pravilno delovanje notranjega trga.</p>
               <p>Cilj tega predloga direktive je okrepiti delovanje nacionalnih organov za varstvo
               konkurence, torej v našem primeru Javne agencije Republike Slovenije za varstvo
               konkurence. S sprejemom direktive se želi zagotoviti, da bodo nacionalni organi imeli
               sredstva za neodvisno delovanje in izvajanje pravil varstva konkurence. Na ta način
               se lahko v celotni Evropski uniji zagotovi učinkovito izvajanje pravil varstva
               konkurence.</p>
               <p>Vlada Republike Slovenije predlaga, da Slovenija načelno podpre predlog direktive,
               pri čemer pa ima pri nekaterih rešitvah iz predloga direktive pomisleke, kar bom
               pojasnil tudi v nadaljevanju še malce podrobneje. Prav tako velja izpostaviti, da so,
               glede na široko področje uporabe predloga direktive, ki vpliva na temeljne ureditve
               varstva konkurence torej, določbe premalo jasno in določno urejene, zlasti pa so
                   nezadostno pojasnjene
               v uvodnih določbah predloga direktive.</p>
               <p>Nekaj o glavnih pomislekih, ki jih imamo. Naj takoj povem, da so to tudi pomisleki,
               kar nekaj, da ne rečem večine, držav članic Evropske unije. Vse pravzaprav podpirajo
               to uredbo, večina pa, kot rečeno, pa meni, da je tekst še ne dovolj jasno zapisan
               oziroma predstavljen, da bo potrebno, po domače rečeno, teči še nekaj krogov. In to
               se tudi zdaj dogaja in tudi Slovenija, tako kolegi in kolegice iz Ministrstva za
               gospodarski razvoj in tehnologijo, kot tudi Javne agencije za varstvo konkurence, smo
               pri tem aktivni in aktivno sodelujemo pri uveljavljanju tistih delov, za katere
               mislimo, da je nujno, da jih ta tekst tudi vsebuje.</p>
               <p>Zdaj pa k pomislekom. Ti se nanašajo predvsem na obseg uporabe predloga direktive,
               saj ni razvidno, ali se direktiva uporablja samo v postopkih zoper podjetja ali tud
               za fizične osebe, na primer odgovorne osebe v podjetjih.</p>
               <p>Glede definicij na splošno menimo, da ni potrebno določati vseh definicij v
               normativnem delu predloga direktive, ampak, da bi zadostovalo, če bi se posamezne
               izraze pojasnilo v uvodnih določbah. Poleg tega se predlaga uskladitev definicij
               nacionalno-konkurenčno pravo, skrivni kartel in poravnava z definicijami iz direktive
               2014-104 Evropske unije, razen, če za to obstajajo utemeljeni razlogi. Torej, tudi
               definicija podjetja po našem mnenju ni ustrezna, ker iz besedila definicije in določb
               predloga direktive ni razvidno, kakšen je odnos te definicije do podjetniških
               združenj.</p>
               <p>Glede obsega neodvisnosti organov, pristojnih za varnost oziroma varstvo konkurence,
               in glede razlogov za razrešitev članov odbora odločanja, je treba dodatno pojasnilo
               Evropske komisije, saj določba ni jasna. Torej, tukaj potrebujemo še nekaj več
               pojasnil in jasnosti.</p>
               <p>Predlagali bomo tudi dopolnitev določb 6. in 7. člena predloga direktive, predvsem
               glede dokaznih standardov, ki morajo biti podani za izvedbo preiskave.</p>
               <p>Poleg tega iz določb predloga direktive, ki se nanaša na globe in periodične denarne
               kazni, ni jasno razvidno, ali predlagana ureditev posega oziroma prepoveduje dvojne
               postopke oziroma prekrškovne postopke. V splošni določbi, člena 28 in 29 predloga
               direktive, sta nejasno in nedoločno urejeni, zlasti pa so določbe nezadostno
               pojasnjene v uvodnih določbah predloga direktive oziroma so v določenih delih
               nesorazmerne glede na cilj direktive.</p>
               <p>To so torej ti ključni, glavni pomisleki, kot rečeno, do katerih so kritični
               pravzaprav v večini držav članic Evropske unije.</p>
               <p>Delovna skupina za konkurenco na Svetu Evropske unije je začela obravnavo predloga
               direktive dne 12. maja letošnjega leta. Splošen odziv držav članic je bil, torej še
               enkrat, načeloma podpirajo namen in cilje, ki jih zasleduje predlog direktive, vendar
               imajo glede predlogov nekaterih členov, kot rečeno, podobno kot mi, torej tiste
               člene, ki sem jih navedel, pomisleke in pripombe, kar se obravnava na naslednjih
               sestankih delovne skupine za konkurenco, torej bo takrat potekala obravnava o teh
               konkretnih členih.</p>
               <p>Torej, glede na izražene pomisleke, bo Republika Slovenija besedilo navedenih členov
               lahko podprla, ko bodo ustrezno popravljeni oziroma dopolnjeni.</p>
               <p>Toliko.</p>
            </sp>
            <sp xml:id="SDT7-OZG-nujna-50-2017-06-15.sp3">

               <speaker>PODPREDSEDNIK MARKO FERLUGA:</speaker>

               <p>Hvala lepa za obrazložitev gospod državni sekretar.</p>
               <p>Sedaj pa odpiram razpravo in prvi se je k razpravi prijavil gospod Trček.</p>
               <p>Izvolite, gospod Trček.</p>
            </sp>
            <sp xml:id="SDT7-OZG-nujna-50-2017-06-15.sp4">

               <speaker>DR. FRANC TRČEK (PS ZL):</speaker>

               <p>Hvala za besedo, predsedujoči.</p>
               <p>Lep pozdrav vsem skupaj.</p>
               <p>Zdaj, govoriti o konkurenci na notranjih trgih Evropske unije, si moramo postaviti
               vprašanje, kakšni so ti trgi, kakšni so ti sektorji. Glejte, že za največje evropske
               države, ali če hočete, po številu prebivalcev večje države, od Romunije, Poljske,
               proti Franciji, Nemčiji, Italiji, zaenkrat še Veliki Britaniji, pogosto kažejo, da v
               številnih sektorjih imamo v najboljšem primeru oligopolne situacije s kartelnimi
               dogovarjanji. Za države, družbe, skratka, katere gabarit števila prebivalcev je tam
               ducat milijonov ali pa manj, pa praviloma zelo pogosto monopolne situacije brez neke večje možnosti izbire.
               Pa lahko bi vam tukaj navajal, ne vem, naročila o javnem zdravstvu v Sloveniji, ki
               jih obvladuje par ljudi, par firm. Jeseni bomo imeli končno naročila novih vlakovnih
               kompozicij v Sloveniji, ki jih spet obvladuje skoraj istih pet ljudi. Pa vse do neke
               teme, ko me je cel parlament, vključno z novo Levico čudno gledal, kaj se pa ima
               Trček s pivovarstvom ukvarjati, kjer je nek tak izraziti primer, ko imamo enega
               velikega monopolista, prodano tujcem po neumnosti slovenske politike, pragmatično
               rečeno bolj desnosučne, ampak tudi ob podpori stare levice. In da nekako ne bom
               predolg, v tej luči javne agencije oziroma organa za varstvo konkurence bi se morali
               v večji meri ukvarjati z monopolno-oligopolnimi <stage>(?)</stage> situacijami in s kartelnimi
               dogovarjanji. Glejte, jeseni bomo imeli dolgo obljubljeno spreminjanje stanovanjske
               zakonodaje, ko imamo nek položaj, ko vsi, ki živimo v večstanovanjskih stavbah, se
               dobesedno nekdo dela <q>»budalo«</q> iz nas, z dvojnim računovodstvom, s provizijami in tako
               naprej. Zdaj že iz tega, kar je zelo odkrito povedal državni sekretar, je ta
               direktiva, blago rečeno, dokaj nedorečena, če se tako malo nerodno izrazim.</p>
               <p>Veseli me, da nekako Slovenija končno ne zgolj pozdravlja <stage>/ nerazumljivo/</stage>, ampak ima
               tudi neke pomisleke, še bolj pa bi me veselilo, če bi slišal, kar pa iz tega nisem,
               kako se bomo bolj aktivno vključili v izboljšavo te direktive. Navsezadnje tudi s
               soudeležbo tiste male četice evropskih poslancev in poslank iz Slovenije, za katere
               lahko rečem, da nam v Bruslju delajo bolj škodo kot pa korist. To bi bilo recimo neko
               moje vprašanje, ampak že iz nedorečenosti tega, pa potem iz kakšnih zgodb, tipa, ki
               ga je zaenkrat še predsednik države zakuhal, kako obglaviš KPK, smo nekako v nekem
               položaju, ko imamo na eni strani, če hočete, neko politično ekonomijo moraliziranja
               ali naravnega stanja. Naravno stanje je konkurenca, vsi se bomo pojedli med sabo, kar
               po navadi bolj desnica tuli, moraliziranje je pa nekaj, kar tuli bolj center ali pa
               socialdemokracija, vse to ni fino, pa bomo to mi nekako malo <q>»poštimali«</q>, pa se v
               bistvu na koncu to ne naredi oziroma ne zgodi. V zadnjem času se nekako bolj pojavlja
               v stališčih Slovenije, kar tudi pozdravljam, čeprav se mi zdi to mogoče premalo
               jasno, pa delno tudi dvolično, teženje k socialni uniji. Glejte, jaz sem že večkrat
               rekel, podatek Europola: znotraj EU-ja se dogaja dve tretjini trgovanja z ljudmi, to
               je sektor, ki ima 30 milijard, pa še več letno oziroma to je takšna dokaj
               optimistična ocena, verjetno se vrti več, kot je naš BDP, od gradbeništva prek
               <q>»houseworka«</q> do, če hočete, kriminala in prostitucije. Tu, vprašanje, ki se ga
               lotevamo tukaj malo počez, je v bistvo vprašanje politične ekonomije ali če hočete,
               kritika politične ekonomije, če sem nekako marksističen, kljub temu, da sem
               nemarksistični ud Združene levice. Gre seveda za neko parafrazo Marxa, odgovora
               njegovemu francoskemu zetu, ampak dobro<gap n="…"/></p>
               <p>Da dejansko ne bom predolg <gap n="…"/> Glejte, če gremo na tromejo Slovenija-Madžarska-Avstrija
               boste imeli državljanko ali državljana Slovenije, ki dela, ne vem, v Sloveniji, v
               Avstriji, potem pa, dajva reči, bomo imeli nekega Porabskega Slovenca, ki dela na
               Madžarskem. Za isto delo bo Porabski Slovenec dobil petino avstrijske plače,
               slovenski delavec v Sloveniji pa v najboljšem primeru dve petini. To je neka zgodba
                   Evropske unije, nekdo
               bi to rekel celo neke notranje kolonizacije in tovrstne direktive se seveda te zgodbe
               ne dotaknejo v zadostni meri in to je v bistvu nek ključen problem in dvoličnost, če
               se izrazim, tovrstnih direktiv. Ampak dobro, se bom tu ustavil, ker moram v doglednem
               času teči na KNOVS.</p>
               <p>Neko vprašanje, ki sem ga postavil: kako bo Slovenija bolj aktivno sodelovala pri
               temu, da bo ta rahlo filozofski tekst postal bolj določen v dobrobit 3. členu
               slovenske Ustave? In seveda, kako se v to sodelovanje vključujejo dokaj dobro plačani
               evropski poslanci v Bruslju?</p>
               <p>Hvala za besedo.</p>
            </sp>
            <sp xml:id="SDT7-OZG-nujna-50-2017-06-15.sp5">

               <speaker>PODPREDSEDNIK MARKO FERLUGA:</speaker>

               <p>Hvala za vaše razmišljanje, gospod Trček.</p>
               <p>Še kdo? Izvolite, gospod Horvat, pa boste potem, gospod Cantarutti, odgovorili.</p>
            </sp>
            <sp xml:id="SDT7-OZG-nujna-50-2017-06-15.sp6">

               <speaker>JOŽEF HORVAT (PS NSi):</speaker>

               <p>Hvala lepa, gospod podpredsednik odbora. Lep pozdrav državnemu sekretarju s sodelavko
               in vam, kolegice in kolegi.</p>
               <p>Mi ocenjujemo, da gre za izjemno pomemben dokument, za pomemben predlog direktive
               Evropskega parlamenta in sveta, ki naj bi pomagal krepiti vlogo organov držav članic,
               to se pravi, konkretno našega nacionalnega organa za varstvo konkurence, povečal
               učinkovitost in predvsem želim to izpostaviti. Če nam bo to uspelo<gap n="…"/> Tukaj je takoj
               moje prvo vprašanje, gospod državni sekretar. Katera nacionalna, slovenska zakonodaja
               se bo morala spremeniti, ko se bo ta direktiva, upam, da bo sprejeta, tudi
               implementirala? Kakšen je vsaj okvirni terminski plan? Dejstvo je, da, kot pravimo
               ali pravijo, jaz se s tem strinjam, da je konkurenca gibalo napredka. To je
               vsepovsod. Morda smo zdaj nekoliko bolj osredotočeni na gospodarski sektor, ker
               govorimo o delovanju notranjega trga, ampak nenazadnje konkurenca mora biti po naši
               oceni vsepovsod. Veliko govorimo v zadnjem času o zdravstvu, ja, tudi v zdravstvu
               mora biti konkurenca. Morda so tam principi malo drugače postavljeni, ampak v osnovi
               pa konkurenca.</p>
               <p>Dr. Trček se je obregnil ob evropske poslance. Tukaj mu dam prav, čeprav o tem ni
               eksplicitno govoril. Mi jih pogrešamo predvsem na Odboru za zadeve Evropske unije. Ti
               odbori so pretežno v petek in evropski poslanci so ob petkih praviloma doma. Seveda
               imajo tudi službene poti, imajo tudi druge aktivnosti, ampak nekako nam v tem mandatu
               zelo slabo teče ta komunikacija med skupino slovenskih poslancev v Evropskem
               parlamentu in med Državnim zborom oziroma Odborom za zadeve Evropske unije. Jaz jih
               ne bom ocenjeval, ampak, ker je ravno 15. junij in ker je ravno danes nastopila v
               veljavo uredba, ki dejansko cene gostovanja v mobilnih omrežjih znotraj EU izenačuje
               z domačo ceno, še širše, ker v evropski gospodarski prostor ne spadajo samo države
               članice EU, ampak tu je treba dodati še Norveško, Islandijo, Lihtenštajn, vsaj
               najmanj te tri.</p>
               <p>Velikokrat zdaj, ko govorimo, da je Evropska unija v krizi, da je potrebna prenova in
               tako naprej, morda, morda velikokrat pozabljamo na to, da bi dosledno spoštovali
               tiste dogovore, ki so po napornih pogajanjih doseženi, tu mislim na zakonodajne
               dosjeje, ki se znotraj EU 28 po, ponavljam, hudih, težkih pogajanjih dosežejo, ampak
               potem je problem izvajanje.  In če izvajanja ni, potem moramo spet sprejemati neke
               prenovitve bodisi direktiv bodisi neke nove uredbe in zaradi tega se nam potem po
               moji oceni vsa ta zakonodaja kopiči in postaja vedno manj, tudi evropska zakonodaja,
               nepregledna tako kot slovenska, na kar gotovo ni nihče ponosen.</p>
               <p>No, tam sem pozabil seveda, pa če sem na nek način že kritičen do evropskih
               poslancev, pa sem le pozabil povedati <gap n="…"/> Zdaj, ko danes nastopajo enotne cene, veljajo
               enotne cene gostovanja v mobilnih omrežjih, pred leti je pa to zadevo začel s
               takratno komisarko Viviane Reding prav slovenski evropski poslanec, ki ga vsi poznate
               - Lojze Peterle.</p>
               <p>Pravila Evropske unije glede konkurence so izjemno ostra, ampak se jih je treba
               striktno držati. Zdaj, mene res zanima, gotovo ste na ministrstvu nekako simulirali,
               kako bodo ta pravila, predvsem kar zadeva krepitev vloge nacionalnega slovenskega
               organa, pristojnega za konkurenco, kako se bo ta zadeva odražala po implementaciji te
               uredbe.</p>
               <p>Toliko zaenkrat. Pripravil sem si kar nekaj zadev, pa ne bi rad tukaj mučil članov,
               bom mogoče razpravo nadaljeval na Odboru za zadeve Evropske unije.</p>
               <p>Hvala lepa.</p>
            </sp>
            <sp xml:id="SDT7-OZG-nujna-50-2017-06-15.sp7">

               <speaker>PODPREDSEDNIK MARKO FERLUGA:</speaker>

               <p>Hvala za vaše razmišljanje, gospod Horvat.</p>
               <p>Repliko ima gospod Trček.</p>
            </sp>
            <sp xml:id="SDT7-OZG-nujna-50-2017-06-15.sp8">

               <speaker>DR. FRANC TRČEK (PS ZL):</speaker>

               <p>Ja, hvala za besedo.</p>
               <p>Ker sem bil naslovljen, izkoriščam to možnost <gap n="…"/> Glejte, seveda gre tukaj za različno
               ideološko pozicijo. Z vsem dolžnim spoštovanjem, kolega je rekel: <q>»Konkurenca mora
               biti povsod. Konkurenca je osnova vsega.«</q> Seveda, sam osebno, pa v Združeni levici
               mislimo drugače. Osnova vsega je mišljenje, ki ni naravno stanje, in sodelovanje. Na
               celi vrsti področij si seveda ne želimo konkurence, zlasti ne tovrstne oligopolne,
               monopolne, kartelne konkurence. Glejte, zdaj smo ravnokar vsi starši, ki imamo otroke
               v šolah, dobili, koliko bodo stali učbeniki naslednje leto in to je neka <q>»hm, tri
               pike«</q> konkurenca. Tudi, če bom zdaj dobil <q>»mejl«</q> založnikov, ker se učbeniki menjajo
               vsakih nekaj let, jaz pa spadam v generacije, ko smo 20, 30 let imeli <q>»štalca«</q>, pa po
               osnovni izobrazbi sem naravoslovno-matematični tehnik, pa smo nekako bili dokaj dobri
               v matematiki. Zdaj, en tak primer.</p>
               <p>Strinjam pa se s kolegom glede neke hipernormiranosti, ki je pogosto tudi neka
               taktika, da se nekaj ne spremeni. Zdaj, če se dotaknem tega dejstva o cenejši mobilni
               povezanosti. Veste, na slovenskih vlakih smo še vedno na poti Maribor-Ljubljana,
               Ljubljana-Maribor večino časa nepovezani, čeprav ima Slovenska železnica svojo
               optiko, pa ELES ima svojo optiko, pa Dars ima svojo optiko, kar nas spet vrne nazaj,
               da mišljenje ni naravno stanje. Tukaj se bom ustavil.</p>
               <p>Hvala.</p>
            </sp>
            <sp xml:id="SDT7-OZG-nujna-50-2017-06-15.sp9">

               <speaker>PODPREDSEDNIK MARKO FERLUGA:</speaker>

               <p>Hvala lepa, gospod Trček. </p>
               <p>Sprašujem, če želi še kdo razpravo? Če dovolite, bi jaz zastavil samo eno vprašanje
               vam, gospod državni sekretar.</p>
               <p>Se pravi, če jaz prav razumem, Slovenija načelno podpira ta predlog, nima pa
               pridržka, ali kako? To bi rad, da nam poveste. Se pravi, zakaj nimamo pridržka,
               čeprav ste nam navedli kar nekaj stvari, ki niso jasne in tako.</p>
               <p>Hvala lepa in izvolite besedo.</p>
            </sp>
            <sp xml:id="SDT7-OZG-nujna-50-2017-06-15.sp10">

               <speaker>MAG. ALEŠ CANTARUTTI:</speaker>

               <p>Hvala.</p>
               <p>Če odgovorim najprej na to <gap n="…"/> Pričakujemo, da bo zdaj v naslednjih krogih usklajevanja
               te direktive prišlo do razjasnitve in odgovorov, na katera imamo tudi mi vprašanja.
               Tako da v tem trenutku podpiramo, ko proces še ni zaključen. Ampak kot rečeno, imamo
               pa konkretno deset pripomb h konkretnim členom, ki smo jih že posredovali, tako da
               pričakujemo, da se bodo vse te zadeve tudi upoštevale. V tej fazi postopka oziroma
               procesa priprave pa nimamo zadržkov, tako da lahko spustimo naprej.</p>
               <p>Če mi dovolite še odgovorim na ostali dve vprašanji oziroma na ti razpravi <gap n="…"/> Najprej
               mogoče tak splošen pogled, tudi moj, na dogajanje okoli Evropske unije in predvsem
               vloge Slovenije in moči,
               ki jo imamo, torej moje osebno prepričanje je, da morda bi se morali tudi tu
               zgledovati po kakšnih državah, ki so primerljive Sloveniji in znajo morda še bolj
               učinkovito uveljaviti svoje interese ampak mislim, da tudi tukaj delamo korake
               naprej. Pa bom zdaj čisto na osebnem primeru izpostavil neke stvari. Radi se
               zgledujemo po Avstriji in mislim, da imajo odlično diplomacijo tudi na tem področju,
               ko govorimo o konkurenčnosti oziroma Svetu za konkurenčnost Evropske unije kjer sem
               tudi sam udeležen, pa recimo takšen primer je tudi češka diplomacija, pa še kakšno bi
               lahko naštel, govorim o teh primerljivih državah in vsaj jaz izkoristim vsak
               trenutek, da se s tistimi kolegi predvsem po eni strani s katerim imamo podobne
               zgodbe, po drugi strani pa tudi s tistimi, ki vem, da imajo vpliv in moč znotraj
               Sveta za konkurenčnost, beri Evropske unije, čim več pogovarjamo, čim več izmenjujemo
               mnenja. To je edini način, na katerega lahko postopoma seveda tudi uveljavimo kakšen
               svoj parcialen interes, da tako rečem, glede na specifičnost Slovenije, ko govorimo o
               velikosti Slovenije, ko govorimo o nekih interesih kot relativno majhne članice. In
               tukaj je enostavno potrebno biti aktiven. Tu ni druge filozofije. Tukaj samo se
               zanašati na neka splošna mnenja, ki vam jih pripravijo strokovci, ni dovolj. Tukaj je
               potrebno angažirati svoj čas, biti aktiven, enostavno se, bom rekel pogovarjati,
               družiti, izmenjevati, tudi na neformalnih srečanjih, prav zato vsaj jaz poskušam
               izkoristiti kolikor se le da ta neformalna srečanja s kolegi državnimi sekretarji,
               tudi drugimi ministri, ravno zaradi tega, da nas umestijo na radar in da vejo, da
               obstajamo, vsaj za začetek, vsaj tako. Kar se pa tiče konkretnih akcij mislim, da smo
               vsaj pri težavah slovenskih, pa bomo rekli določenih evropskih prevoznikov in pa
               opravljanja čezmejnih storitev pokazali, da lahko tudi ena mala država je na čelu
               določene skupine držav Evropske unije, ki se soočajo z nekim problemom. Tam smo to
               pokazali, določene stvari so se tudi uredile in ne bo noben problem, da se tudi v tem
               primeru, če bo potreba, postavimo na čelo. To mislim, da nam mora biti vsem jasno, je
               pa res, potrebujemo dobre argumente, potrebujemo strokovno ekipo, potrebujemo seveda
               podporo tudi potem znotraj države. Jaz mislim, da te tri pogoje, ki sem jih zdaj
               naštel, tudi izpolnjujemo. Prav v ponedeljek boste imeli poslanci in poslanke na
               zasedanju v Državnem zboru tudi odločanje o imenovanju direktorja Agencije za
               varovanje konkurence. Jaz mislim, da je zdaj ta agencija nek, da tako rečem, ne bom
               rekel preporod ampak neko nadgradnjo, svoje poslanstvo in vloge vendarle opravilo, da
               imamo dobrega kandidata in da lahko v prihodnje pričakujemo, da bodo aktivno se
               seveda vključevali ne samo v postopke ampak tudi pri zadevah, ki se seveda tičejo
               normativnega okvirja, ki se tičejo evropske politike, ki se tičejo seveda vloge teh
               javnih agencij z različnih držav. Tako, da to je ta odgovor kako in na kakšen način
               bomo poskušali vplivati. Torej, najprej s tem, da uskladimo in pravzaprav vidimo kaj
               je tisto kar koristi v Sloveniji, v naslednjem koraku, da za začetek vsaj na nek en
               formalen način damo jasne pripombe na tiste stvari, ki nas motijo, potem pa skozi
               neformalna, ne bom rekel pogajanja ampak v tej fazi še pogovore, mimogrede, naslednji
               sestanek delovne skupine za konkurenco na Svetu Evropske unije je 3. julija,
               poskušamo te stvari tudi doseči. Jaz mislim, da v tem primeru te direktive ne bo tak
               problem, ker je res velika večina držav pravzaprav ima podobne pomisleke kot mi in se
               strinja s pravzaprav temi pripombami. Tako, da, torej na splošno biti aktiven, se
               pogovarjati, imeti kontakte, vzpostaviti odnose, tako z enimi, da rečem tistimi bolj
               vzhodnimi, s katerimi smo bolj primerljivi, kot s tistimi, ki imajo moč in vpliv
               znotraj EU, tukaj. So razlike, to brezveze, da si delamo utvare ampak jaz mislim, da
               vseeno tudi glas male članice kot je Slovenija, se lahko, če smo dovolj prepričljivi
               sliši. Tako, da tak splošen odgovor, kar se pa tiče konkretno na katere slovenske
               zakone oziroma normative bo vplivala ta direktiva, bi prosil pa kolegico Darjo, če še
               tukaj pojasni.</p>
            </sp>
            <sp xml:id="SDT7-OZG-nujna-50-2017-06-15.sp11">

               <speaker>GOSPA ____:</speaker>

               <p>Ja, zdaj to direktivo bomo mi prenesli v Zakon o preprečevanju omejevanja konkurence,
               ki določa pravila varstva konkurence in moram povedati, da na Svetu EU sodelujemo
               strokovnjaki z ministrstva in strokovnjaki z javne agencije in zelo dobro v zadnjem
               času sodelujemo in bomo tudi skupaj pripravili spremembe tega pravnega okvirja.
                   Zdaj pa ni še ni še
               popolnoma jasno seveda kdaj bo direktiva sprejeta glede na to, da se je pravzaprav
               šele začela sredi maja obravnavati, rok za prenos je pa po navadi dve leti, tako da
               ne bomo čakali do takrat z nekimi spremembami, ker ocenjujemo, da so spremembe
               potrebne že sedaj in sicer, na ministrstvu si prizadevamo za okrepitev javne agencije
               za varstvo konkurence, tako njihovo kadrovsko okrepitev, potem, želimo zagotoviti
               njihovo večjo finančno neodvisnost, ker sedaj je AVK proračunski porabnik kot so pač
               tudi druge javne agencije. Tako, da razmišljamo o tej smeri, kako zagotoviti še večjo
               finančno neodvisnost AVK, potem pa se bomo skupaj s strokovnjaki z AVK lotili
               sprememb, postopkovnih sprememb delovanja AVK, ker AVK trenutno vodi upravne
               postopke, v katerih ugotavlja kršitve. In ko v upravnem postopku ugotovi kršitev, se
               pravi na nekem monopolnem trgu, morda zlorabo prevladujočega položaja nekega
               podjetja, potem mora voditi še prekrškovni postopek, v katerem pa določi globo. Se
               pravi, AVK mora voditi dva postopka, da ugotovi kršitev in naloži sankcijo, za kar so
               potem pristojna tudi <gap n="…"/> Dve sodišči sta pristojni za presojo odločitve v upravnem
               postopku in pa v prekrškovnem in zato so tej postopki precej dolgotrajni, pride tudi
               do nekaterih odločitev, ko na primer upravno sodišče potrdi odločitev AVK v upravnem
               postopku, nato pa prekrškovni postopek ni potrjen. Se pravi, ugotovljena je kršitev,
               pravnomočno, globa pa ni naložena. Torej, to potem seveda ne deluje odvračilno na
               podjetja, ki sodelujejo v nekih omejevalnih ravnanjih na trgu in s tem konkurenca na
               trgu ni zagotovljena. Zato bomo mi proučili kako bi se dalo zagotoviti, da bi lahko
               AVK tako kot nekateri drugi organi za varstvo konkurence in tudi evropska komisija,
               ki ima sama pristojnost voditi postopke in odločati o kršitvah in nalagati sankcije
               podjetjem na trgu, kako bi zagotovili, da bi lahko AVK učinkovitejše vodil te
               postopke, se pravi zagotoviti morda nek enotni postopek, kar bo pa seveda odstop od
               naše sistemske ureditve in bo zelo zahtevna naloga, ker seveda moramo zagotoviti, da
               bodo varovane pravice vseh strank v teh postopkih in tako naprej. Tako, da to je ena
               od zelo zahtevnih nalog, ki nas čaka v prihodnosti in se je že lotevamo.</p>
            </sp>
            <sp xml:id="SDT7-OZG-nujna-50-2017-06-15.sp12">

               <speaker>MAG. ALEŠ CANTARUTTI:</speaker>

               <p>Hvala, Darja.</p>
            </sp>
            <sp xml:id="SDT7-OZG-nujna-50-2017-06-15.sp13">

               <speaker>PODPREDSEDNIK MARKO FERLUGA:</speaker>

               <p>Hvala za <gap n="…"/> Aha, še imamo za <gap n="…"/> Ja, ja, ja. Še imamo željo za razpravo tako, da gospod
               Trček, pa potem gospod Horvat. </p>
               <p>Izvolite.</p>
            </sp>
            <sp xml:id="SDT7-OZG-nujna-50-2017-06-15.sp14">

               <speaker>DR. FRANC TRČEK (PS ZL):</speaker>

               <p>Ja, hvala za besedo.</p>
               <p>Saj iz tega je bilo nekako jasno povedano, glejte, ljudje po navadi, ko gledajo
               politiko rečejo, pa teh agencij je milijon, zakaj jih sploh imamo. Seveda vedno je tu
               ključno kadri, penezi, avtonomija, odgovornost. Tu nimamo kaj. Nekako, če gledam ta
               sklic Državnega zbora, ob neki derogaciji dela nekako imamo vtis zlasti tudi na MGRT,
               da pogosto gospod minister pozablja, da on ni izpostava Gospodarske zbornice ali kaj
               podobnega. Zakaj to govorim? Ker v teh postopkih, dvofaznih seveda neki veliki
               <q>»playerji«</q> imajo tudi dobra advokatska ozadja in se pogosto zgodi kar se zgodi.
               Opozoril bi pa še na dve zadevi. Ena je ta, da imamo mi tudi Računsko sodišče in
               nekako jaz vidim, poslanci, mogoče sem krivičen ampak imam občutek, da ravno ne
               berejo to kaj producirajo na Računskem sodišču oziroma nas premalo in tam je kar
               nekaj informacij, ki bi jih morali v tej hiši upoštevati v amandmiranju zakonodaje,
               ki bi potem onemogočala tovrstne pajdaško koruptivne kleptokratske prakse, ki smo jim
               pogosto priča na številnih področjih. Večkrat je bila omenjena beseda sodelovanje. Seveda, mi vsi, ki resno
               delamo politiko v kakršnikoli že agregatnih stanjih, opravimo tudi ogromno tega
               nevidnega, neformalnega in še kakšnega dela, in čeprav prihajam iz Združene levice
               moram reči, da v tej luči bo potrebno, bi bilo potrebno premisliti tudi bonitete. Ne
               bonitete zaradi tega, ker je to nekomu fino, ampak veste, in nekako tudi jasno do
               vedno bolj rumenih medijev povedati. Zdaj, o čem govorim? Če gre neka slovenska
               delegacija nekam, pa vsi spijo v enem hotelu, mi bomo pa spali v drugem hotelu na
               drugem koncu mesta ker je 8 evrov cenejše. Če vse delegacije potujejo z nekim
               letalom, jaz se pa s strokovcem tepem na Ryanair kako bomo kovčke nekam notri dali,
               itn. Sicer zdaj me bodo kritizirali moji zaradi tega v pisarni, ampak se je pač treba
               zavedati neke odgovornosti funkcij in v tej luči končno odvirantovati, odzujfat s
               soodgovornostjo brez kršitev tudi te zadeve. Jaz, ko se pogovarjam s strokovkami v
               hiši, rečejo, saj to je norost. Sem rekel, ampak vi ste pristali na to neko norost
               leta takrat in takrat. Navsezadnje, mi imamo neke odgovorne funkcije in temu primerno
               tem funkcijam je treba tudi premisliti neko podporno, neke podporne mehanizme. In
               seveda to tudi obrazložiti in ne zlorabljati. In tukaj mora tudi politika postati
               dosti bolj zrela, ne v tistem smislu, da bom jaz ne vem kaj. Evo, kolega Jožkota
               namočil, da porabi več telefona mogoče kot jaz, ker je pač nek predsednik odbora, ker
               je malo logično, da ga porabi več kot jaz, pa se bom nekako tukaj ustavil. Zdi se mi,
               da ko bodo ti pogoji dela tudi rodili neke sadove, bo tudi javno mnenje vedelo, da to
               ni v bistvu nek luksuz, veste. Jaz osebno, lahko se z biciklom peljem v Bruselj pa
               spim pod mostom, ampak imam neko delo, ki ga moram tam opraviti, podobno kot vi ali
               kdorkoli drug in v tej luči seveda nisem zgolj slučajno omenil evropske poslance, ki
               bi morali dosti bolj resno delati svoje delo. Navsezadnje so to tudi moji poslanci,
               isto kot sem jaz po tistem 82. členu tudi predstavnik vseh vas in tudi obratno.</p>
               <p>Hvala za besedo.</p>
            </sp>
            <sp xml:id="SDT7-OZG-nujna-50-2017-06-15.sp15">

               <speaker>PODPREDSEDNIK MARKO FERLUGA:</speaker>

               <p>Hvala gospod Trček.</p>
               <p>Gospod Horvat, izvolite.</p>
            </sp>
            <sp xml:id="SDT7-OZG-nujna-50-2017-06-15.sp16">

               <speaker>JOŽEF HORVAT (PS NSi):</speaker>

               <p>Hvala lepa gospod predsedujoči.</p>
               <p>Olikano je, da se človek zahvali, če dobi dober odgovor in res se zahvaljujem,
               naredili ste na mene vi, državni sekretar in vaša sodelavka, dober vtis, ko ste
               opisali kaj se bo spremenilo tudi glede Agencije za varstvo konkurence in to, prav to
               pričakujemo. Ne pozabite, da se pripravlja ali pa je že pripravljen rebalans za 2018
               in dajte se izboriti za dodatna sredstva, ker bodo potrebna. Tako, da nekako<gap n="…"/> Sem pa
               vesel kar ste povedali, državni sekretar, in tega je premalo, da poveste kaj
               Slovenija doseže in kaj je dosegla recimo v trinajstih letih kar smo člani EU. V
               glavnem, splošno prepričanje velja, ne da se nič. Mi smo mala država, poglejte, ampak
               tam sedi in slovenski minister za gospodarstvo in en nemški minister za gospodarstvo.
               Vsaka država, ne glede na velikost ima samo en glas. In to se mi zdi ključno in to
               kar ste povedali, treba je biti aktiven, treba se je povezovati, najti somišljenike
               in potem se da. Jaz recimo kot poslanec Državnega zbora nisem vedel, da je Slovenija
               bila na čelu dogovora, izboljšave, ureditve glede avtoprevoznikov. Res, da ste morda
               na tem odboru to obravnavali, nisem član tega odbora, ampak tudi na Odboru za zadeve
               Evropske unije tega nisem slišal. In predlagam, da bi nekdo naredil en nabor, kaj smo
               pa v teh trinajstih letih dosegli na iniciativo Republike Slovenije, prav današnji
               dan je zelo pomemben glede enotne cene. To je ena od, ampak jaz jih ne znam našteti,
               ne vem, več kot na prste ene roke. Verjetno, in s tem zaključujem, pa se seveda
               vsakemu pojavi tudi asociacija, ko obravnavamo to gradivo, na merjenje
               konkurenčnosti. To je sicer ena druga zadeva, ta me,  konkurenčnost razumemo kot neko poslovno okolje, ki
               je atraktivno, ki omogoča konkurenčnost, tam nam zadeve ne gredo preveč dobro.
               Verjamem, da ne ministrstvo in verjetno tudi mi nismo, poslanci nismo s tem
               zadovoljni, so premiki naprej, generalno ostajamo zdaj po lestvici švicarskega
               inštituta za razvoj in menedžmenta ostajamo na skupni isti ravni kot lansko leto, 43.
               mesto od 60<gap n=".."/> Verjamem, in sem prepričan, da imamo več potenciala. Verjamem, da lahko
               pridemo kmalu med prvih dvajset.</p>
               <p>Kar se tiče digitalne konkurenčnosti, o kateri je malo govoril tudi dr. Trček, ki je
               zdaj šel, pa smo na 34.mestu. Ta kriterij se zdaj prvič meri in upam, da bo šla
               zadeva navzgor.</p>
               <p>Hvala lepa.</p>
            </sp>
            <sp xml:id="SDT7-OZG-nujna-50-2017-06-15.sp17">

               <speaker>PODPREDSEDNIK MARKO FERLUGA:</speaker>

               <p>Hvala.</p>
               <p>Ker vidim, da ni več želje po razpravi, zaključujem razpravo.</p>
               <p>K predlogu stališča ni bilo vloženih amandmajev, zato dajem v razpravo in na
               glasovanje naslednji predlog mnenja. Odbor za gospodarstvo podpira predlog stališča
               Republike Slovenije do predloga direktive evropskega parlamenta in sveta o krepitvi
               vloge organov držav članic pristojnih za konkurenco, da bodo učinkoviteje izvajali
               pravila konkurence in zagotavljali pravilno delovanje notranjega trga, ki ga je
               predložila Vlada in predlagam Odboru za zadeve EU, da predlog stališča sprejme.
               Glasujemo o tem mnenju. Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je mnenje sprejeto.</p>
               <p>Določiti moramo še poročevalca za sejo pristojnega odbora. Seveda, ker ni
               prostovoljcev, bom to z veseljem prevzel jaz.</p>
               <p>S tem tudi zaključujem to točko dnevnega reda in današnjo sejo odbora ter se vsem
               prisotnim zahvaljujem za družbo.</p>
               <p>Hvala lepa in lep dan še naprej! <stage type="time">Seja se je končala 15. junija 2017 ob 8.42.</stage>
               </p>
            </sp>
         </div>
      </body>
   </text>
</TEI>
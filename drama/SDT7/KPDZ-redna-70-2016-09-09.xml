<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-KPDZ-redna-70-2016-09-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Kolegij predsednika Državnega zbora</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">06200C353E67CE97C12580250023B450</idno>
               <idno type="custom" subtype="day">3E809DF6CF0CDE85C1258029002C4B99</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=3E809DF6CF0CDE85C1258029002C4B99</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-KPDZ-redna-70-2016-09-09.KPDZ" n="70">
               <name>redna seja</name>
               <date when="2016-09-09"/>
            </setting>
         </settingDesc>
         <particDesc>
            <listOrg>
               <org xml:id="SDT7-KPDZ-redna-70-2016-09-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-KPDZ-redna-70-2016-09-09.KPDZ">
                        <orgName key="KPDZ">Kolegij predsednika Državnega zbora</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOLEGIJ PREDSEDNIKA DRŽAVNEGA ZBORA</stage>
            <stage type="session">70. seja</stage>
            <stage type="date">(9. september 2016)</stage>
            <stage type="chairman">Sejo je vodil dr. Milan Brglez, predsednik Državnega zbora. </stage>
            <stage type="time">Seja se je začela ob 8.02. </stage>
            <stage type="mag"/>


            <sp xml:id="SDT7-KPDZ-redna-70-2016-09-09.sp1">

               <speaker>PREDSEDNIK DR. MILAN BRGLEZ:</speaker>

               <p>Spoštovani kolegi, spoštovane kolegice!</p>
               <p>Pričenjam 70. sejo kolegija ter pozdravljam vse prisotne. Obveščam vas, da sem vam z
               dopisom z dne, 7. 9. 2016 poslal gradivo k 6. točki dnevnega reda. Da sem vam z
               dopisom z dne, 8. 9. 2016 poslal novi gradivo k 3. in 4. točki dnevnega reda, in da
               sem vas obvestil, da bo na dnevni red uvrščena tudi točka A1 – predlog za obravnavo
               predlogov zakonov po nujnem postopku. Glede na nadomeščanje moram povedati, da danes
               Poslansko skupino Socialnih demokratov predstavlja podpredsednik gospod Matjaž
               Nemec.</p>
               <p>Prehajamo na <title>A1 TOČKO DNEVNEGA REDA – PREDLOG ZA OBRAVNAVO PREDLOGOV ZAKONOV PO
                  NUJNEM POSTOPKU.</title> Gradivo k tej točki ste prejeli z dopisom, včeraj, to je 8.
               9. 2016. Razpravljali in odločali bomo o treh predlogih za obravnavo predlogov
               zakonov po nujnem postopku katerih predlagatelj je Vlada Republike Slovenije. Ker vsi
               trije predlogi zakonov predstavljajo paket ukrepov v okviru davčnega
               prestrukturiranja predlagam, da o predlogu za njihovo obravnavo po nujen postopku
               razpravljamo skupaj, odločali pa bomo seveda o vsakem predlogu posebej. Želi besedo
               predstavnik Vlade? Generalni sekretar Vlade, mag. Darko Krašovec. prosim.</p>
            </sp>
            <sp xml:id="SDT7-KPDZ-redna-70-2016-09-09.sp2">

               <speaker>MAG. DARKO KRAŠOVEC:</speaker>

               <p>Hvala lepa. Dobro jutro!</p>
               <p>Vlada Republike Slovenije predlaga Državnemu zboru, da vse tri zakone obravnava po
               nujnem postopku, kar bi v primeru kasnejšega sprejetja zakona lahko nastale težko
               popravljive posledice za državo. Gre namreč za paket ukrepov v okviru davčnega
               prestrukturiranja, kot ste že omenili, gospod predsednik. V zvezi s tem so potekali
               pogovori in usklajevanja z vsemi zainteresiranimi deležniki tekom <stage type="mag"/> (nadaljevanje) celotnega leta. Predlagano davčno
               prestrukturiranje je naslednji korak k ugodnejši davčni strukturi. Analize in
               mednarodne primerjave kažejo, da je davčna struktura in obremenitev dela v Sloveniji
               z vidika mednarodne konkurenčnosti ter zagotavljanja kvalitetne in strokovne delovne
               sile v slovenskem gospodarstvu dokaj problematična, zato jo je treba čim prej začeti
               z oblikovanjem ukrepov s katerimi se vzpostavlja bolj učinkovit in rasti prijazen
               davčni sistem. Prav tako pa je pomembno, da so ti predpisi uveljavljeni oziroma da
               začnejo veljati s 1. 1. 2017 glede na to, da so davčne lestvice in drugi ukrepi na
               tem področju vezani na koledarsko leto. Prav tako pa je potrebno v okviru danih
               razmer in ciljev javno finančne konsolidacije čim prej začeti zmanjševati ta razkorak
               oziroma ugodnejše ukrepe za zagotavljanje ugodnejše davčne strukture, sicer bodo
               nastale tudi posledice pri uresničevanju načrta javnofinančne konsolidacije do leta
               2020. Hvala lepa.</p>
            </sp>
            <sp xml:id="SDT7-KPDZ-redna-70-2016-09-09.sp3">

               <speaker>PREDSEDNIK DR. MILAN BRGLEZ:</speaker>

               <p>Odpiram razpravo. Želi kdo besedo? Najprej dr. Matej T. Vatovec.</p>
            </sp>
            <sp xml:id="SDT7-KPDZ-redna-70-2016-09-09.sp4">

               <speaker>DR. MATEJ T. VATOVEC (PS ZL):</speaker>

               <p>Hvala. Lep dober dan vsem. Jasno je, da se tu na nek način zlorablja 143. člen
               Poslovnika, ki jasno določa kaj so razlogi za sprejem zakona po nujnem postopku. Tudi
               to, kar je generalni sekretar Vlade povedal mislim, da ne spada v eno od tistih treh
               kategorij, ki jih opredeljuje 143. člen. Jaz tu iz te obrazložitve, pa tudi samega
               zakona ne najdem nobenega indica na to, ki bi kazal, da gre za nepopravljive
               posledice v državi. Jaz si tu predstavljam seveda neke velike bolj resne zadeve. To,
               kar v resnici tiči tu v ozadju pa mislim, da je čisto nekaj drugega. Gre za zakon, ki
               je ekstremno proti socialen. Zakon, ki je na nek način s temi ukrepi, ki jih prinaša
               pravzaprav pomeni bolj na nek način podpiranje elit, podpiranje 10% približno
               najbogatejših državljanov v tej državi oziroma tistih, ki spadajo v zgornjih 10% po
               prihodku. In v resnici gre zgolj za to oziroma tak občutek imam, da želi Vlada s
               takšnim manevrom praktično čez noč in glede na to, da so ti zakoni včeraj prišli v
               hišo zakriti dejstvo, da bo na nek način podelila, če naj tako rečem, koncesije tem
               10%. Tu govorimo o 56 milijonih. Če k temu dodamo še tisto prejšnjo spremembo
               plansko, ki je prinesla 16 milijonov govorimo tu sedaj o izgubi za proračun.
               Istočasno zakon, ki prinaša dobiček, ki zvišuje dobiček na kapital je na nek način
               simbolni. Za 2% ne bo odtehtal tistega kar je namen. Stvar je taka, da ta zakon
               mislim, da vse prej kot prinaša tisto, kar je generalni sekretar sedaj na nek način
               opisal. Če že, tisto, kar bo prineslo bo prineslo več ali manj izpad iz proračuna.
               Mislim, da tistih nekih pozitivnih učinkov pa ne bo imel. Če samo naj ponazorim,
               sedaj govorim o tistih 10% zavezancev in govorimo, tako piše notri v zakonu, na
               podlagi teoretičnih izračunov, se bo zavezancu, ki prejema dohodek v višini 1,6
               povprečne plače, torej 1.600 evrov približno, se bo pravzaprav ta dohodek zvišal. In
               govorimo tudi o tem, da bodo največ pridobili tisti, ki imajo najvišje plače. In
               sedaj če že govorimo v teh prostorih, recimo, poslancu se bo plača mesečno dvignila
               za približno 120 evrov, vprašanje pa je tu zakaj se nek tak zakon ne naredi za tiste,
               ki so na socialnem dnu, tisti, ki prejemajo minimalne dohodke in se bo za njih
               pravzaprav njihov dohodek dvignil za neke bizarne količine oziroma zelo malo. Tako,
               da mene tu skrbi predvsem to, da v samem zakonu, sicer v dopisu, ki ga <stage type="mag"/>(nadaljevanje) pošilja Vlada, je navedeno,
               zakaj se sprejema po nujnem postopku, zakaj bi se naj sprejemal po nujnem postopku. V
               zakonu nikjer ni navedeno, čeprav mislim, da bi moralo biti, razlog, zakaj se to
               sprejema po nujnem postopku. Poudarjam še enkrat, jaz tu iz obrazložitve in samega
               zakona ne razberem nikjer, kaj so te nepopravljive posledice. Sicer vidim, da so
               nepopravljive zato, ker bodo oškodovale proračun na eni strani, po drugi strani tudi
               z nadaljevanjem politike zategovanja pasu bodo oškodovale tudi tiste, ki so na dnu
               plačnih lestvic, in tiste, ki imajo najmanj dohodkov. In tu resnično vidim to zgolj
               kot potezo za to, da se zakrije to dejstvo, skratka, dejstvo, da Vlada na nek način
               nadaljuje svojo politiko, ki gre predvsem v obrambo elitam in še vedno ostaja zelo
               nesocialna. Vlada trdi, da se je usklajevala s strokovno javnostjo za ta zakon več
               kot en mesec, v Državnem zboru pa bomo imeli slab teden časa za to, da ga
               preštudiramo oziroma da preštudiramo vse tri. Gre za več kot 200 strani dokumentov in
               tudi s tega vidika se mi zdi popolnoma nedopustno, da na tak način sedaj sprejemamo
               to mini davčno reformo oziroma skušamo to mini davčno reformo izpeljati na tak način
               v postopek. Mislim, da tu ni nobenega indica in nobenega elementa za to, da se ta
               paket zakonodaje sprejema po nujnem postopku, in tega predloga enostavno ne moremo
               podpreti.</p>
            </sp>
            <sp xml:id="SDT7-KPDZ-redna-70-2016-09-09.sp5">

               <speaker>PREDSEDNIK DR. MILAN BRGLEZ:</speaker>

               <p>Besedo ima gospod Jože Tanko.</p>
            </sp>
            <sp xml:id="SDT7-KPDZ-redna-70-2016-09-09.sp6">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>Spoštovani! Dejansko je pri teh stvareh, ki prihajajo takole na kolegij, težko
               proučiti utemeljenost za nujni postopek. Rad bi vas spomnil, gospod predsednik, da
               ste 15. decembra lani na Vlado naslovili dopis in jih v njem opozorili, na kakšen
               način in kako naj bi se po seji Vlade predlagala gradiva v Državni zbor. Včeraj smo
               bili priče, namesto da bi to gradivo prišlo včeraj najkasneje do dveh, je prišlo
               enkrat zvečer. Istočasno ste z istim dopisom prestavili seje kolegija z 12. na 10.
               uro, danes ga imamo ob 8.00, to v bistvu pomeni, da vodje poslanskih skupin
               pravzaprav nimamo nobenih realnih možnosti, da bi ta gradiva ustrezno pregledali in
               argumentirali ali pa se odločali o tem, ali so dejansko razlogi za nujni postopek
               opravičljivi ali niso. Predlagam, no, da smo ali pa da ste pri teh zadevah, ki ste
               jih sami na nek način naredili, do Vlade dosledni, tako kot ste do vseh ostalih.
               Nobenega razloga ni, da takole to prihaja na mizo. Bom odkrito povedal, ne bom
               glasoval za podporo tem postopkom, zato ker enostavno ni moč predvideti niti podatkov
               niti posledic niti postopkov, ki jih prinašajo spremembe teh zakonov. Morda so kakšni
               opravičljivi, glede na to, da pa je do konca leta še praktično tri mesece in da bi
               lahko tudi na naslednji seji obravnavali te zakone na kolegiju in določali postopek
               in bi bili še vedno lahko uvrščeni na sejo Državnega zbora s predlogom širitve,
               mislim, da je dovolj časa, da bi se kako drugače pristopilo k reševanju stvari, ki so
               predmet te materije.</p>
               <p>Opozoril bi pa samo na to, da je eden izmed zakonov Zakon o davku na dohodek pravnih
               oseb, kjer se dviguje obdavčitev in če tu pogledamo zdaj finančni učinek, saldo teh
               zakonov, je praktično vsa dohodninska razbremenitev prenesena na pravne osebe.
               Praktično gre za relacijo ena-ena. To se pravi, da je ta tranzicija narejena, ali je
               to upravičeno ali ne, mislim, da ne, zato ker je tudi znotraj proračuna najbrž veliko
               rezerv, kjer so postavke rezervirane za celo vrsto neracionalnih trošenj. Tudi
               dodatno zaposlovanje v javnem sektorju, mislim, da gre za kakšnih <stage type="mag"/>(nadaljevanje) 4 tisoč dodatnih zaposlitev v enemu
               letu. Pomeni to približno 12, 15 milijonov dodatnih stroškov na plačah, plača nekdo
               drugi se pravi Vlada iz teh notranjih rezerv upravljanja s proračunom ni zagotovila
               popolnoma ničesar. Jaz mislim, da je težko podpirati take predloge, da gre samo za
               razbremenitev enega in obremenitev drugega podobno pri davku na nepremičnine, ki ga
               boste pripravili itd., tako kot je že bilo. Skratka, nekateri se bodo razbremenili,
               nekateri pa bodo morali te razbremenitve plačati in to popolnoma bom rekel
               nesorazmerno.</p>
               <p>Skratka, gospod predsednik predlagam, da spoštujete to kar ste napisal Vladi in lani
               posredoval. Devet mesecev je minilo od takrat za osvojitev postopka najbrž več kot
               dovolj časa, ker gre za same profesionalce, po drugi plati pa res takrat, ko pridejo
               neki nujni postopki niso tik pred sejo DZ predlagam neko večjo časovno toleranco,
               kjer se da še vedno vse speljati na tej seji DZ.</p>
            </sp>
            <sp xml:id="SDT7-KPDZ-redna-70-2016-09-09.sp7">

               <speaker>PREDSEDNIK DR. MILAN BRGLEZ:</speaker>

               <p>Preden dam besedo naprej bom povedal kdaj so zakoni dejansko prišli. Vlada jih je
               prišla od 15.40 do 16.30, ob 17 uri včeraj so bili poslanci o njih obveščeni tako, da
               gre za neko spoštovanje precej večje, to ni tisto, da bi eno uro pred samim kolegijem
               tudi tovrstne zadeve smo že imeli tako, da je tukaj treba biti vseeno, dajmo biti
               temu reče ne tolerantni, ampak v vsakem primeru upoštevati dejstva. Na drugi strani
               sama materija kot taka ni neznana in celo na tretji strani celo na neformalnem delu
               ste bili obveščeni, da ti zakoni prihajajo. Ko vse to upoštevamo bi rekel, da je
               tokratni postopek vsaj v časovnih vidik veliko bližje tisti normali, ki bi morala
               biti, je pa še vedno, nujni postopek ne bi bil potreben, če, potem ne bi bilo tako.
               Je pa seveda možno v takem zakonu odločati tudi zaradi mene v ponedeljek, ampak
               razlogi in vse to je čisto isti ali to naredimo danes ali pa to naredimo kdaj
               drugače. Tudi sami pravite, da je do redne seje je še dovolj časa, ampak je pa
               smiselno videti ali je možno danes odločiti o tem predlogu in zato prosim tudi druge,
               da se izjasnijo. Najprej ima besedo mag. Tonin.</p>
            </sp>
            <sp xml:id="SDT7-KPDZ-redna-70-2016-09-09.sp8">

               <speaker>MAG. MATEJ TONIN (PS NSi):</speaker>

               <p>Dobro jutro. Bom poskušal biti toleranten in upoštevati vsa dejstva, ki so okoli tega
               navedena.</p>
               <p>Mislim, da je Vlada sedaj v teh dneh praznovala svojo drugo obletnico, kar nekaj
               strank je bilo med njimi, gotovo tudi Nova Slovenija, ki smo vladno koalicijo ves čas
               spodbujali, da se naj vendarle loti reform.</p>
               <p>Ta paket treh zakonov, ki jih Vlada predlaga, da se obravnavajo po nujnem zakonu jih
               Vlada uvršča kot v neke vrste reformni paket ali pa mini davčne reforme. Vsaj nam v
               Novi Sloveniji se zdi to nesprejemljivo sprejemati po nujnem postopku, zaradi tega
               bom jaz danes nujnemu postopku nasprotoval tudi, zaradi tega, ker se mi zdi to
               materija, ki potrebuje neko normalno, redno obravnavo, da vsi vpleteni lahko povedo
               svoje, da vsi vpleteni lahko tudi svoje predlagajo. Spomnil bi vladano koalicijo, da
               ko smo nekatere stranke predlagale v ta parlament svoje predloge so ti predlogi
               morali iti po čisto rednem postopku z vsemi splošnimi razpravami in obravnavami
               medtem, ko pa Vlada sedaj hiti s temi tremi zakoni po nujnem postopku. Jaz mislim, da
               si moramo vzeti čas, da o teh stvareh poglobljeno razpravljamo, ker saj prvi odzivi
               kažejo, da ni nekega pretiranega navdušenja ne z ene in ne z druge strani. <stage type="mag"/>(nadaljevanje) Zlasti pa bode v oči, da ne
               gre za neko resno davčno razbremenitev, ampak gre predvsem za prerazporeditev, gre za
               prenos dela bremena na gospodarstvo. In tu, mislim, da se bo vrtela glavna razprava,
               in bilo bi dobro, če bi te stvari opravili po rednem in ne nujnem postopku. Zato, kot
               sem dejal, bom jaz v imenu Nove Slovenije nasprotoval, da se ti zakoni obravnavajo po
               nujnem postopku.</p>
            </sp>
            <sp xml:id="SDT7-KPDZ-redna-70-2016-09-09.sp9">

               <speaker>PREDSEDNIK DR. MILAN BRGLEZ:</speaker>

               <p>Besedo ima dr. Simona Kustec Lipicer.</p>
            </sp>
            <sp xml:id="SDT7-KPDZ-redna-70-2016-09-09.sp10">

               <speaker>DR. SIMONA KUSTEC LIPICER (PS SMC):</speaker>

               <p>Hvala lepa. Lep pozdrav, predsednik in kolegij, danes brez ženskih predstavnic,
               seveda, na strokovnem delu službe kot vedno praviloma samo ženske predstavnice.</p>
               <p>Takole, jaz bom seveda podprla ta predlog v imenu Poslanske skupine SMC za nujno
               obravnavo. Zakaj? Zato, ker veste, da smo po tem, ko se je stabiliziralo ponovno
               delovanje ne samo na politični ravni, ampak predvsem tudi na javnofinančni in
               gospodarski, in še vedno na nek način premalo tudi na socialni ravni, zaenkrat, je
               treba narediti nemudoma nadaljnje korake za to, da to stabilizacijo utrdimo in da
               tudi dosežemo čim hitreje in s takojšnjimi ukrepi, kolikor je to možno, tudi večje
               socialno ravnovesje. In ravno to je pravzaprav namen te tako imenovane mini davčne
               reforme, o kateri se zdaj pogovarjamo. To, da je padla, tako kot se zdaj ta trenutek
               želi skomunicirati s strani kolegov iz opozicije, kar z neba, brez napovedi, vsi
               vemo, da ni res. O tej mini davčni reformi se govori vsaj pol leta izjemno
               intenzivno, tako na politični ravni kot v širši javnosti. Vsi ti predlagani zakoni,
               ki jih zdaj obravnavamo, zato, na kakšen način se bodo potem tudi dejansko v
               zakonodajnem postopku obravnavali, vsi ti zakoni so bili v javni razpravi, nekateri
               že v mesecu maju, nekateri potem v mesecu juliju. Tako tudi s tega vidika je potekal
               predzakonodajni postopek na povsem običajen način. Še enkrat pa apeliram, moramo se
               zavedati, kako zelo pomembno je sprejetje tega paketa oziroma obravnava tega paketa
               zakonov, zato da zagotovimo nadaljnje delovanje in stabilizacijo v teh ključnih
               podsistemih naše države. Hvala lepa.</p>
            </sp>
            <sp xml:id="SDT7-KPDZ-redna-70-2016-09-09.sp11">

               <speaker>PREDSEDNIK DR. MILAN BRGLEZ:</speaker>

               <p>Besedo ima dr. Matej Tašner Vatovec.</p>
            </sp>
            <sp xml:id="SDT7-KPDZ-redna-70-2016-09-09.sp12">

               <speaker>DR. MATEJ T. VATOVEC (PS ZL):</speaker>

               <p>Hvala.</p>
               <p>Zakon je morda res bil v razpravi, ampak to še ne spremeni dejstva, da mora tudi
               razprava potekati v Državnem zboru in na podlagi tega, kako je potem poslan v končni
               obliki sem. V tem dopisu, ki ga je Vlada poslala ob zakonu, se govori o tem, kako je
               nujni postopek potreben zaradi tega, ker gre za ukrepe, s katerimi bi se vzpostavilo
               bolj učinkovit in rasti prijazen davčni sistem, in zaradi javnofinančne
               konsolidacije. Če pa gremo brat potem obrazložitve, v bistvu beremo pravzaprav samo o
               tem, koliko bo, če govorimo o dohodninskem zakonu, izpad prihodkov iz proračuna. No,
               tistih 56 milijonov, ki sem jih prej omenil, potem še dodatno 5 milijonov in tako
               naprej, če gremo potem brat še glede katastrskega dohodka in tako naprej, ves čas je
               govora o tem, kako se bodo prihodki v proračun zmanjševali. Jaz ne vem, kakšna
               konsolidacija javnih financ je to, če se pravzaprav dela na tem, kako bo denar iz
               proračuna odtekal, po drugi strani pa niti ne, vsaj po mojem mnenju ne, ena na ena ta
               izpad nadomestil iz tega simbolnega oziroma simboličnega dviga davka na dobiček.
               Poleg tega, seveda, da gre za neke škodljive zakone, jaz še vedno ne vidim oziroma
               nisem našel nobenega odgovora, katero od teh treh točk, ki jih opredeljuje 143. člen
               našega poslovnika, ta zakon izpolnjuje. Res bi rad slišal neko utemeljeno razlago,
               kaj so te nepopravljive oziroma težko popravljive posledice za delovanje države.
               Mogoče nam lahko tu tudi ZPS pomaga, ali je pravzaprav ta predlog skladen s 143.
               členom. Imam pa še eno vprašanje, ali je utemeljitev nujnega postopka obvezna
               sestavina <stage type="mag"/> (Nadaljevanje) zakona.</p>
            </sp>
            <sp xml:id="SDT7-KPDZ-redna-70-2016-09-09.sp13">

               <speaker>PREDSEDNIK DR. MILAN BRGLEZ:</speaker>

               <p>Najprej se je k besedi javil mag. Matej Tonin.</p>
            </sp>
            <sp xml:id="SDT7-KPDZ-redna-70-2016-09-09.sp14">

               <speaker>MAG. MATEJ TONIN (PS NSi):</speaker>

               <p>V Sloveniji smo že od samega začetka tega mandata trdili, da je davčna reforma
               potrebna, da ne bo pomote in tudi vse jaz nisem trdil, da je ta davčna reforma ali pa
               mini davčno prestrukturiranje, ki ga je pripravila Vlada, padla z neba. Ogromno smo o
               teh stvareh že slišali, lahko brali. Moja trditev je samo ta, da moramo v tem
               parlamentu omogočiti nek normalen postopek, ki bo vsem deležnikom omogočil, da se na
               obravnavo tega zakona kvalitetno pripravijo in tudi vložijo ustrezne amandmaje v
               kolikor se bodo za te stvari odločili. In takšen postopek s katerim sedaj hitite, te
               stvari bistveno zmanjšuje. In glede na naravo teh treh zakonov, je vsaj po moji oceni
               nekako smiselno, da se bodo začeli uporabljati šele od 1. 1. 2017 dalje, tudi zaradi
               večje predvidljivosti poslovnega okolja in mislim, da do tega datuma lahko vse ti tri
               zakone spravimo pod streho tudi po normalnem postopku, če se le malo potrudimo. In
               zato še enkrat pravim, da ni nobene potrebe za nujen postopek. Razumem pa vlado, da
               želi te stvari čim hitreje spraviti čez proceduro, ker najverjetneje, kot kažejo prvi
               odzivi kakšnega velikega odobravanja ne bo in stvari, ki so neprijetne, je bolj
               spraviti pod streho čim prej.</p>
            </sp>
            <sp xml:id="SDT7-KPDZ-redna-70-2016-09-09.sp15">

               <speaker>PREDSEDNIK DR. MILAN BRGLEZ:</speaker>

               <p>Kar se tiče formalnosti, jih ne bi dal teh zakonov naprej, če ne bi formalnosti
               izpolnjevali, to je prava reč. Druga reč. Ti zakoni so sestavni del zapiranja
               proračuna. Čisto politično. Zaradi tega se jih pač sprejema pred tem, ko se proračun
               v skladu s časovnico sprejema v tem parlamentu. Ta vidik nujnosti tudi obstaja, ampak
               je seveda politični vidik nujnosti. Tako da, toliko vsaj kar se celotnega razumevanja
               dogajanja tiče.</p>
               <p>Še kakšna razprava? Ker danes dejansko odločamo zgolj o postopku in o tem seveda
               odločamo. Vsakdo ima lahko svoje mnenje, ampak o tem moramo odločiti. Formalno so vsi
               pogoji za to, da odločamo o tem, izpolnjeni.</p>
               <p>Dr. Matej Tašner Vatovec.</p>
            </sp>
            <sp xml:id="SDT7-KPDZ-redna-70-2016-09-09.sp16">

               <speaker>DR. MATEJ T. VATOVEC (PS ZL):</speaker>

               <p>Ampak jaz bi še vedno rad slišal neko dodatno obrazložitev. Jaz bi rad vedel kaj
               pomeni, kaj so nepopravljive posledice za delovanje države v primeru tega paketa
               zakonodaje. Vlada kot ponavadi na Kolegij pride, prinese zakon in potem se več ne
               oglaša. To smo videli že večkrat. Svoje predstavijo, ki je približno podobno kot ta
               dopis, ki je prišel skupaj z zakonom in potem tukaj na nek način skušamo dobiti
               obrazložitve, dodatna pojasnila ali pa kakršenkoli odgovor in naletimo pravzaprav na
               nek nemi zid. Mene muči, iskreno, ta zadeva, da se na tak način skuša to zakonodajo
               speljati skozi. Mislim, da so tudi ostali kolegi povedali podobno zakaj. Jaz resnično
               ne vidim razloga za to, d se ta paket zakonodaje sprejema po nujnem postopku. Nobene
               časov..., mislim, minimalno bi bila časovna razlika, če bi šlo to v redni postopek in
               bi tudi bilo sprejeto v takem času kot je potreben oziroma v tej časovnici, ki jo
               tukaj navajajo v tem dopisu.</p>
            </sp>
            <sp xml:id="SDT7-KPDZ-redna-70-2016-09-09.sp17">

               <speaker>PREDSEDNIK DR. MILAN BRGLEZ:</speaker>

               <p>Besedo ima dr. Simona Kustec Lipicer.</p>
            </sp>
            <sp xml:id="SDT7-KPDZ-redna-70-2016-09-09.sp18">

               <speaker>DR. SIMONA KUSTEC LIPICER (PS SMC):</speaker>

               <p>Hvala lepa predsednik.</p>
               <p>Še vsebinsko, čeprav kot rečeno, ja, to ni, ta del ni niti namenjen toliko vsebini,
               ampak ja, se strinjam s tem, da je potrebno tudi par temeljnih besed okoli tega reči.
               Poglejte, dva glavna namena v resnici obravnava spremembe omenjenih zakonov prinaša.
               Prvi je ta, da bomo s spremembami zakonov zagotovili način za to, da bo gospodarska
               rast ostala stabilna, in da bo še naprej pravzaprav bila pozitivna. To je ena
               zadeva.</p>
               <p>Druga pa je, da predvsem pri spremembi Zakona o dohodnini zagotavljamo tudi na nek
               način bolj pošten ali pa, če želite, uravnotežen dohodninski sistem med različnimi
               socialnimi skupinami oziroma skupinami glede na dohodek. In to je tisto osnovno,
               temeljno poslanstvo in pa tudi odgovornost, ki ga prevzema Vlada, <stage type="mag"/> (nadaljevanje) zakaj, za namen oziroma s tem, da
               utrjuje svojo, če želite, finančno in socialno gospodarsko suverenost. Vi se spomnite
               nekaj let nazaj, ni bilo veliko, par let nazaj je bilo govora o tem, in dejansko smo
               bili v situacijo, ko nismo bili finančno in gospodarsko več suvereni in je to
               vplivalo tudi na poglabljanje stopnje revščine v državi. Prišli smo v situacijo, ko
               nam je dejansko našo lastno državo, lastno suverenost prevzemala mednarodna skupnost.
               In to stanje smo zdaj stabilizirali, vendar ni dovolj. Iz tega stabilizacijskega
               stanja je treba to utrditi in poiskati načine, kako bomo to sedaj še krepili, zato da
               bomo ponovno vzeli stvari dokončno v svoje roke. In ta t.i. mini davčna reforma je en
               od tovrstnih korakov, s katerimi to počnemo. In to je bilo tisto, kar je bilo vaše
               vprašanje. Vsebinski razlog zakaj tukaj, tako kot je tudi zapisano v Poslovniku na
               nek način popravljanje težko popravljivih posledic za delovanje države. Zato, ker s
               tem na nek način vračamo in utrjujemo lastno suverenost na finančnem, gospodarskem in
               tudi socialnem področju.</p>
               <p>Hvala lepa.</p>
            </sp>
            <sp xml:id="SDT7-KPDZ-redna-70-2016-09-09.sp19">

               <speaker>PREDSEDNIK DR. MILAN BRGLEZ:</speaker>

               <p>Besedo ima dr. Matej Tašner Vatovec.</p>
            </sp>
            <sp xml:id="SDT7-KPDZ-redna-70-2016-09-09.sp20">

               <speaker>DR. MATEJ T. VATOVEC (PS ZL):</speaker>

               <p>Že prej sem omenil, pa bom še enkrat poudaril, in se strinjam da ne gre za vsebinsko
               razpravo, ampak mislim, da ima razprava o postopku vseeno neke vsebinske podlage. Če
               gremo še enkrat, zdaj govoriti o neki finančni suverenosti in tudi o gospodarskih in
               socialnih posledicah, saj so še štiri, recimo pri zakonu o dohodnini, navedene kakšne
               so posledice za socialno področje. Sprememba dohodninske lestvice v predlogu zakona
               bo zaradi progresivne obdavčitve vplivala na znižanje davčne obveznosti vseh
               zavezancev, ki prejemajo dohodke nad 1,6 povprečne plače v Sloveniji. To pomeni za
               tiste, ki prejmejo več kot 1600 evrov na mesec. In potem imamo izračune, in
               ponavljam, sama vlada tukaj v obrazložitvi razlaga da gre za 10 % vseh zavezancev.
               Tisti, ki prejmejo več kot 1600 evrov plače, se mu bo znižala davčna obremenitev za
               približno 39 evrov, to je 3 evre na mesec. Potem gremo dalje, dve povprečni plači 34
               evrov na mesec, tri povprečne plače 120 evrov na mesec. Tisti, ki pa prejmejo šest
               povprečnih plač, mesečno okoli 200 evrov olajšave. In to je, logika je ravno obratna,
               vi ne odpravljate težko popravljivih posledic, ampak jih ustvarjate, v proračunu
               ustvarjate primanjkljaj več kot 56 milijonov, govorite o nekih socialnih posledicah,
               seveda so socialne posledice, so na tistih, ki takšnih olajšav ne bodo deležni. Zakaj
               se niso, zakaj ne gredo olajšave tistim, ki so najnižje, mislim, to je popolnoma
               skregano z logiko, da ne omenjam še ostalih težav, ki jih ima socialna politika te
               vlade do minimalnega dohodka in tako dalje, ki se še vedno ne zviša. In mislim, da
               tu, ne vem, govoriti o tem, kako je bila javna razprava, kako je zdaj to nujno zaradi
               nekega ohranjanja ali ponovnega pridobivanja finančne suverenosti in tako naprej, so
               na nek način bolj izgovori kot karkoli drugega. Nenazadnje, demokracija so tudi
               postopki in postopki, ki jih imamo v Državnem zboru so ali bi vsaj morali biti jasni
               in jaz resnično ponavljam, ta paket zakonov nima podlage za to, da se sprejme po
               nujnem postopku. Gre za oziroma tak predlog vlade ne pomeni nič drugega kot
               zmanjševanje pomena tega Državnega zbora, to da gre po nujnem postopku pomeni, da ne
               bo pri obravnavi mogla sodelovati javnost in tako dalje. Pa vse ostale formalne
               posledice, ki jih prinaša sprejemanje zakona po nujnem postopku.</p>
            </sp>
            <sp xml:id="SDT7-KPDZ-redna-70-2016-09-09.sp21">

               <speaker>PREDSEDNIK DR. MILAN BRGLEZ:</speaker>

               <p>Replika dr. Simona Kustec Lipicer.</p>
            </sp>
            <sp xml:id="SDT7-KPDZ-redna-70-2016-09-09.sp22">

               <speaker>DR. SIMONA KUSTEC LIPICER (PS SMC):</speaker>

               <p>Samo res zelo kratka replika, ker gre že za vsebinski del razprave.</p>
               <p>Zagotavljam vam, s tem predlogom t.i. mini davčne reforme oziroma prestrukturiranja
               dohodninskega davčnega nihče ne bo izgubil. Delana je za ljudi, delana je za
               gospodarski sektor, z namenom, da se okrepijo in da najdejo način kako bodo še<stage type="mag"/> (nadaljevanje) pravzaprav še na nek način bolj
               ugodno in z večjimi izhodišči lahko delovali v prihodnje. In tudi to kolega Vatovec,
               kar si izpostavil, kdo vse pridobiva v dohodninskih razredih. Res je, vse to drži,
               pozabil pa si omeniti, da tudi prvi dohodninski razred pridobiva. Tako, da, še enkrat
               zagotavljam v vsebinskem smislu, tudi verjamem, da bo to potem na ravni razprave
               potekalo. Nihče s tem predlogom ne bo ničesar izgubil. Hvala.</p>
            </sp>
            <sp xml:id="SDT7-KPDZ-redna-70-2016-09-09.sp23">

               <speaker>PREDSEDNIK DR. MILAN BRGLEZ:</speaker>

               <p>Dr. Matej T. Vatovec.</p>
            </sp>
            <sp xml:id="SDT7-KPDZ-redna-70-2016-09-09.sp24">

               <speaker>DR. MATEJ T. VATOVEC (PS ZL):</speaker>

               <p>Ja, o.k. gremo od zadaj naprej. Seveda prvi dohodninski razred tudi, ampak za 5
               milijonov leto proti 56, ki jih prinaša zgornjih 10% zavezancev. Mislim, da to
               razmerje jasno kaže na to, kako nihče ne bo izgubil. Morda nihče ne bo izgubil, razen
               proračuna. Definitivno pa ne gre za paket zakonodaje, ki bi bil narejen za ljudi
               oziroma je narejen za 10% ljudi in to so tisti, ki predstavljajo na nek način elito.
               Mislim, res je, da sedaj že na nek način zapadamo v vsebinsko razpravo, ampak mislim,
               da ta vsebinska razprava govori ravno o tem zakaj ti trije zakoni ne smejo iti v
               obravnavo po nujnem postopku.</p>
            </sp>
            <sp xml:id="SDT7-KPDZ-redna-70-2016-09-09.sp25">

               <speaker>PREDSEDNIK DR. MILAN BRGLEZ:</speaker>

               <p>Mislim, da smo s tem izčrpali razpravo, vsaj kar se tiče samih postopkov, zato
               zaključujem razpravo. Prehajamo na glasovanje o teh postopkih.</p>
               <p>Najprej dajem na glasovanje naslednji sklep: Predlog zakona o spremembah in
               dopolnitvah zakona o dohodnini se obravnava po nujnem postopku.</p>
               <p>Kdo je za? (SD, SMC, Desus.) Kdo je proti? (Nova Slovenija, Združena levica.)</p>
               <p>Ugotavljam, da je sklep sprejet.</p>
               <p>Prehajamo na naslednji sklep: Predlog zakona o spremembah in dopolnitvah zakona o
               davku od dohodkov pravnih oseb se obravnav po nujnem postopku.</p>
               <p>Kdo je za? (SD, SMC, Desus.) Kdo je proti? (Nova Slovenija, Združena levica.)</p>
               <p>Ugotavljam, da je sklep sprejet.</p>
               <p>Glasujemo o naslednjem sklepu: Predlog zakona o spremembah in dopolnitvah zakona o
               davčnem postopku se obravnava po nujnem postopku.</p>
               <p>Kdo je za? (SD, SMC, Desus.) Kdo je proti? (Nova Slovenija, Združena levica.)</p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>1. TOČKO DNEVNEGA REDA,</title> to je na <title>PREDLOG ZA OBRAVNAVO PREDLOGA ZAKONA PO SKRAJŠANEM POSTOPKU.</title>
               </p>
               <p>Predlog ste prejeli s sklicem seje Kolegija. Prehajamo na obravnavo predloga, da se
               po skrajšanem postopku obravnav Predlog zakona o spremembah in dopolnitvah zakona o
               uresničevanju javnega interesa za kulturo. Želi besedo predstavnik Vlade, generalni
               sekretar?</p>
            </sp>
            <sp xml:id="SDT7-KPDZ-redna-70-2016-09-09.sp26">

               <speaker>MAG. DARKO KRAŠOVEC:</speaker>

               <p>Hvala lepa. Vlada predlaga Državnemu zboru, da predlog zakona o uresničevanju javnega
               interesa za kulturo obravnava po skrajšanem postopku, saj gre za manj zahtevne
               spremembe in dopolnitve zakona kot tudi za uskladitve z drugimi predpisi. Poleg tega
               se urejajo zadeve vezane na datum uveljavitve zadnje novele zakona o uresničevanju
               javnega interesa za kulturo, kot je obveznost usposabljanja članov v svetu javnih
               zavodov in določitev prispevne stopnje za poklicno zavarovanje baletnih plesalcev.
               Nujna je hitra uveljavitev sprememb. Kajti, udeležba na vsakokratnem usposabljanju
               članov v svetu javnih zavodov pomeni oziroma neudeležba pomeni razlog za njihovo
               razrešitev ali odpoklic. Prav tako pa so nujni popravki določb tega zakona, ki se
               vežejo na poklicno pokojnino baletnih plesalcev se sedanja dikcija ne omogoča
               ustreznega izvajanja zakona in ureditve položaja baletnih plesalcev. Hvala.</p>
            </sp>
            <sp xml:id="SDT7-KPDZ-redna-70-2016-09-09.sp27">

               <speaker>PREDSEDNIK DR. MILAN BRGLEZ:</speaker>

               <p>Odpiram razpravo. Želi kdo besedo? Nihče ne želi besede, zato zaključujem razpravo.
               Prehajamo na odločanje oziroma na glasovanje o naslednjem sklepu: Predlog zakona o
               spremembah in dopolnitvah zakona o uresničevanju javnega interesa za kulturo se
               obravnava po skrajšanem postopku. </p>
               <p>Kdo je za? SD, SMC, Združena levica, Narodnosti in Desus. Je kdo proti? Nihče.</p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA,</title> to je na <title>PRIPRAVO PREDLOGA ODLOKA O SPREMEMBAH IN DOPOLNITVAH ODLOKA O USTANOVITVI IN
               NALOGAH DELOVNIH TELES DRŽAVNEGA ZBORA.</title>
               </p>
               <p>Delovno besedilo predloga odloka ste prejeli s sklicem seje Kolegija. <stage type="mag"/>(nadaljevanje) Delovno besedilo je
               pripravljeno zaradi uskladitve z Zakonom o spremembah in dopolnitvah Zakona o državni
               upravi, ki je bil sprejet na julijski seji zbora, s katerim so bila spremenjena
               oziroma dopolnjena delovna področja nekaterih ministrstev, čemur je treba prilagoditi
               tudi pristojnosti nekaterih delovnih teles, torej spremeniti Odlok o ustanovitvi in
               nalogah delovnih teles Državnega zbora.</p>
               <p>Odpiram razpravo. Želi kdo besedo? (Ne.) Razpravo zaključujem in prehajamo na
               glasovanje.</p>
               <p>Na glasovanje dajem Predlog odloka o spremembah in dopolnitvah Odloka o ustanovitvi
               in nalogah delovnih teles Državnega zbora, kot je bil predložen, torej v celoti.
               Glasujemo.</p>
               <p>Kdo je za? (SD, Nova Slovenija, SMC, Združena levica, Narodnosti in Desus.) Je kdo
               proti? (Nihče.)</p>
               <p>Ugotavljam, da je predlog odloka sprejet.</p>
               <p>Predlog odloka bom posredoval poslankam in poslancem ter ga uvrstil na 22. sejo
               zbora.</p>
               <p>S tem zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA – DOGOVOR O PRIPRAVI SKLICA 22. SEJE
                  DRŽAVNEGA ZBORA, KI SE BO PRIČELA 19. SEPTEMBRA 2016.</title>
               </p>
               <p>Novo gradivo k tej točki ste prejeli z dopisom, torej včeraj, 8. 9. 2016. Glede na
               odločitev kolegija iz 2. točke predlagam, da se na sklic 22. seje zbora vključi še
               Predlog odloka o spremembah in dopolnitvah Odloka o ustanovitvi in nalogah delovnih
               teles Državnega zbora.</p>
               <p>Odpiram razpravo. Želi kdo besedo? / oglašanje v ozadju/ Aha, pardon. Glede na
               odločitev kolegija… Pardon, prav si imela. Glede na odločitev kolegija iz A1 točke
               ugotavljam, da se na sklic 22. seje uvrstijo predlogi zakonov, za katere je kolegij
               odločil, da se obravnavajo po nujnem postopku. Zdaj pa res odpiram razpravo. Želi kdo
               besedo? Če nihče ne želi razpravljati, razpravo zaključujem. V skladu z dogovorom bom
               pripravil sklic 22. seje Državnega zbora.</p>
               <p>S tem zaključujem to točko dnevnega reda.</p>
               <p>Prehajamo na <title>4. TOČKO DNEVNEGA REDA – TERMINSKI PROGRAM DELA DRŽAVNEGA ZBORA ZA
                  OKTOBER 2016.</title>
               </p>
               <p>Novo gradivo k tej točki ste prejeli z dopisom včeraj, 8. 9. 2016. Glede na odločitev
               kolegija iz 1. točke ugotavljam, da je bil sprejet predlog, da se po skrajšanem
               postopku obravnava Predlog zakona o spremembah in dopolnitvah Zakona o uresničevanju
               javnega interesa za kulturo, zato ostane na terminskem programu za oktober 2016.</p>
               <p>Odpiram razpravo. Želi kdo besedo? Dr. Matej Tašner Vatovec.</p>
            </sp>
            <sp xml:id="SDT7-KPDZ-redna-70-2016-09-09.sp28">

               <speaker>DR. MATEJ T. VATOVEC (PS ZL):</speaker>

               <p>Moje vprašanje je še vedno glede EPA 609-VII, priznanje palestinskih ozemelj kot
               neodvisne suverene države. Ta zadeva je bila vložena že več kot dobro leto nazaj,
               zdaj biva nekje v limbu v Državnem zboru in čaka na to, da pride na terminski
               program, in to se vleče, mislim, da zdaj že res dolgo. Še vedno z Vlade ali pa od
               koderkoli ni prišel nek drugačen, spremenjen razlog, ki bi dajal povod za to, da do
               tega ne pride. Tu pa apeliram tudi na to, da smo kljub vsemu Državni zbor, in glede
               na to, da smo pravzaprav s podpisi tri poslanske skupine ta sklep vložile v
               obravnavo, da se ga tudi uvrsti na terminski program bodisi za oktober ali pa
               november, ker mislim, da je zdaj to že na nek način absurdno, da nek akt, ki so ga
               vložile tri poslanske skupine v obravnavo, nekje ždi zaradi tega, ker Vlada oziroma,
               konkretneje, Ministrstvo za zunanje zadeve ta trenutek ne želi, da bi Državni zbor
               tak akt obravnaval. Mislim, da je to spet nek precej nenavaden odraz tega, kakšen je
               odnos med zakonodajno in izvršno vejo oblasti. In tu bi rad slišal zdaj, kaj se bo
               zgodilo s tem aktom, glede na to, da mislim, da ni nekih temeljnih zadržkov za to, da
               ga ne bi Državni zbor tako ali drugače obravnaval. <stage type="mag"/> (Nadaljevanje) Če ministrstvo ne želi, da se tak akt sprejme, ga
               seveda koalicija lahko na obravnavi zavrne in bo njegova zgodba končana, kar se tega
               tiče. Mislim pa, da ne nedopustno, da se že več kot eno leto pravzaprav valja v
               predalu in sploh nimate možnosti, da bi se ga obravnavalo.</p>
            </sp>
            <sp xml:id="SDT7-KPDZ-redna-70-2016-09-09.sp29">

               <speaker>PREDSEDNIK DR. MILAN BRGLEZ:</speaker>

               <p>Eno insinuacijo bom pa vseeno odpravil. Koalicija očitno ne želi, da se ta akt
               zavrne. In tisto kar je bilo v tem parlamentu že razpravljeno parkrat, so tudi
               vsebinski razlogi zakaj in kako tisto kar lahko pri tej točki edino naredimo kot
               vedno, odločamo o tem ali to zadevo uvrstimo na terminski program za oktober ali ne.
               In tako tudi razumem vašo pobudo.</p>
               <p>Želi še kdo kaj razpravljati o tem? No, potem pa še enkrat beseda dr. Matej T.
               Vatovec.</p>
            </sp>
            <sp xml:id="SDT7-KPDZ-redna-70-2016-09-09.sp30">

               <speaker>DR. MATEJ T. VATOVEC (PS ZL):</speaker>

               <p>Pa ne bo insinuacija.</p>
               <p>Državni zbor je sprejel na eni točki oziroma naložil Vladi naj pripravi nek podoben
               sklep. Mislim, da je to jasno pokazalo na intenco tistih, ki so člani OZP, da se ta
               stvar zgodi. Govorim o priznanju Palestine. Potem se je pa začela na nek način neka
               čudna kolobocija, ki se je dogajala ravno tukaj na Kolegiju. Sedaj seveda, to da se
               ne želi zavrniti, lahko tudi rečemo, da drži, ampak s tem, ko se ne uvrsti v
               obravnavo, na nek način je stvar zelo podobna. Sedaj na različnih točkah so
               pravzaprav uvrstitev te točke na dnevni red podprle tako SD, Desus, NSi, Nepovezani,
               skratka problem je v tem, da ta kombinatorika ni sovpadla na isti dan. Je pa, mislim
               gre za nek jasen manever. Vsakič nekdo podpre to iz nekega načelnega razloga, ampak
               še vedno akt ne gre v obravnavo, ne glede na to, da ga nihče ne želi zavrniti, ampak
               dejstvo, da ga nihče niti ne želi potrditi na Kolegiju, je za mene oziroma v mojih
               očeh pravzaprav enako. Če ne pride v odločanje, je isto kot da ga ni. Tudi razlogi,
               to bom še enkrat ponovil, razlogi ki jih ministrstvo ali pa pač preko Vlade
               ministrstvo navaja zakaj je to ne sprejeti, so mislim, da že na nek način zastareli
               oziroma že davno se je izkazalo, da gre za izgovore, jih bom pač tako poimenoval.
               Vsakič so bili različni, potem so se ponavljali eni in isti in stvari se premikajo,
               razvijajo, mi pa na nek način čakamo na, ne vem kaj se bo zgodilo.</p>
            </sp>
            <sp xml:id="SDT7-KPDZ-redna-70-2016-09-09.sp31">

               <speaker>PREDSEDNIK DR. MILAN BRGLEZ:</speaker>

               <p>Čakamo, da bo sovpadlo notri ena politična kombinatorika z zunanjo politično
               kombinatoriko. To je najbolj preprost vsebinski odgovor, ki ga v tem trenutku lahko
               dam. Tisto kar pa bom sedaj naredil, je tako kot vedno, ker imate to pravico, ali
               hočete še enkrat besedo preden odločamo? Prav, ampak potem pa tega ne bom več
               komentiral, da ne boste potem imeli razlog, da še enkrat ogovorite.</p>
               <p>Besedo ima dr. Matej T. Vatovec.</p>
            </sp>
            <sp xml:id="SDT7-KPDZ-redna-70-2016-09-09.sp32">

               <speaker>DR. MATEJ T. VATOVEC (PS ZL):</speaker>

               <p>Ni vprašanje vam, predsednik, ampak Vlada. Me zanima kakšen je v Vladi, kakšno je
               sedaj stanje glede priznanja Palestine oziroma kateri so vzroki oziroma razlogi za
               to, da bi v tem trenutku po mnenju Vlade oziroma ministrstva za zunanje zadeve
               sprejemanje ali pa obravnavanje takega akta v Državnem zboru bilo neprimerno tako iz
               notranjepolitičnega kot zunanjepolitičnega vidika.</p>
            </sp>
            <sp xml:id="SDT7-KPDZ-redna-70-2016-09-09.sp33">

               <speaker>PREDSEDNIK DR. MILAN BRGLEZ:</speaker>

               <p>Ja. Besedo ima generalni sekretar Vlade.</p>
            </sp>
            <sp xml:id="SDT7-KPDZ-redna-70-2016-09-09.sp34">

               <speaker>MAG. DARKO KRAŠOVEC:</speaker>

               <p>Hvala lepa.</p>
               <p>Nisem soglašal zaradi tega, ker je stališče Vlade ves čas enako, pa mislim, da je
               tudi vsem poslancem oziroma poslanskim skupinam dobro znano, saj je bil na to temo
               precej poslanskih vprašanj in tudi razprav na kolegiju. Vlada Republike Slovenije ne
               nasprotuje priznanju Palestine kot samostojne neodvisne države, je pa seveda
               vprašanje pravega trenutka, tako kot je predsednik Državnega zbora povedal. Predvsem
               oziroma Vlada je že povedala, da je interes Slovenije, da v prvi skupini evropskih
               držav, ki bo priznala Palestino kot samostojno neodvisno državo, da bo tudi Republika
               Slovenija v tej skupini. Za enkrat nobena, vsaj tisto kar je moje vedenje, nobena
               država Evropske unije kakšnih korakov v to smer ni naredila, <stage type="mag"/>(nadaljevanje) zaradi tega tudi bom rekel je stališče
               Vlade še vedno enako. Hvala.</p>
            </sp>
            <sp xml:id="SDT7-KPDZ-redna-70-2016-09-09.sp35">

               <speaker>PREDSEDNIK DR. MILAN BRGLEZ:</speaker>

               <p>Prav. S tem zaključujem razpravo in prehajamo na glasovanje. Odločamo o predlogu
               Poslanske skupine Združene levice, da se v terminski program za oktober vključi še
               predlog sklepov o priznanju Palestine, palestinskih ozemelj kot neodvisne in suverene
               države.</p>
               <p>Kdo je za? (SD, Nova Slovenija, Združena levica.) Kdo je proti? (Nihče.)</p>
               <p>Ugotavljam, da sklep ni sprejet.</p>
               <p>Sprejeti oziroma odločiti moramo še o enem sklepu in to je: "Sprejme se terminski
               program Državnega zbora za oktober 2016".</p>
               <p>Kdo je za? (SD, SMC, Narodnosti, Nepovezani in DeSUS.) Kdo je proti? (Nihče.)</p>
               <p>Ugotavljam, da je terminski program sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>5. TOČKO DNEVNEGA REDA – OKVIRNI TERMINSKI PROGRAM DELA DRŽAVNEGA
                  ZBORA ZA NOVEMBER 2016.</title> Gradivo k tej točki ste prejeli s sklicem Kolegija 5.
               9. 2016. Odpiram razpravo. Želi kdo besedo? (Nihče.) Razpravo zaključujem. Prehajamo
               na glasovanje. Glasujemo o naslednjem sklepu: "Sprejme se okvirni terminski program
               DZ za november 2016."</p>
               <p>Kdo je za? (SD, SMC, Narodnosti, Nepovezani in DeSUS.) Kdo je proti? (Nihče.)</p>
               <p>Ugotavljam, da je program sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>6. TOČKO DNEVNEGA REDA – PREDLOG SPREMEMB FINANČNEGA NAČRTA
                  DRŽAVNEGA ZBORA ZA LETO 2017 IN FINANČNEGA NAČRTA DRŽAVNEGA ZBORA ZA LETO 2018.</title> Predlog sprememb načrta Državnega zbora za leto 2017 in finančnega načrta
               Državnega zbora za leto 2018 ste prejeli z dopisom z dne 7. 9. 2016. Odpiram
               razpravo. Želi kdo besedo? (Nihče.) Razpravo zaključujem. Prehajamo na glasovanje o
               naslednjem sklepu: "Sprejme se Predlog sprememb finančnega načrta Državnega zbora za
               leto 2017 in finančnega načrta Državnega zbora za leto 2018."</p>
               <p>Kdo je za? (SD, SMC, Združena levica, Nepovezani, Nova Slovenija, Narodnosti in
               DeSUS.) Kdo je proti? (Nihče.)</p>
               <p>Ugotavljam, da je predlog sprememb finančnega načrta Državnega zbora za leto 2017 in
               finančnega načrta Državnega zbora za leto 2018 sprejet. S tem zaključujem to točko
               dnevnega reda.</p>
               <p>Prehajamo na <title>7. TOČKO DNEVNEGA REDA – RAZNO.</title> Najprej moram ugotoviti, da v
               skladu z dogovorom dve uri pred sejo Kolegija nisem prejel nobene zadeve za obravnavo
               pod to točko bi pa sam vseeno hotel eno odpreti. Zahvalil bi se vodji
               Zakonodajno-pravne službe gospodu Sterletu, ki je zadnjič danes tukaj z nami na
               kolegiju za vso delo, ki ga je tako Zakonodajno-pravna služba kot tudi sam storil
               tako v tem mandatu kot v prejšnjih mandatih za ta Državni zbor. Predlagam, da mu za
               to vsaj zaploskamo, če drugega ne. / Aplavz./</p>
            </sp>
            <sp xml:id="SDT7-KPDZ-redna-70-2016-09-09.sp36">

               <speaker>BOŽO STRLE:</speaker>

               <p>Hvala gospod predsednik in vsem vam. Za mene osebno je bil velik privilegij delati v
               Državnem zboru. Sodelovati s poslankami in poslanci in strokovnimi službami kaj
               malega tudi doprinesti k delu Državnega zbora torej moje vodilo je bilo vedno visoka
               in nepristranska strokovnost. Jaz sem trdno prepričan seveda moja sodelavke bodo
               zagotovo znale tudi v naprej zagotavljati. Sem pa trdno prepričan, da boste tudi vi z
               naklonjenostjo do takšnega položaja Zakonodajno-pravne službe tudi v bodoče. Hvala
               vsem. Uspešno delo še naprej.</p>
            </sp>
            <sp xml:id="SDT7-KPDZ-redna-70-2016-09-09.sp37">

               <speaker>PREDSEDNIK DR. MILAN BRGLEZ:</speaker>

               <p> Na tej točki zaključujem 70. sejo Kolegija. <title>Seja je bila končana 9. septembra
                  2016 ob 8.55.</title>
               </p>
            </sp>
         </div>
      </body>
   </text>
</TEI>

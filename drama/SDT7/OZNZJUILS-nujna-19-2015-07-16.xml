<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZNZJUILS-nujna-19-2015-07-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranje zadeve, javno upravo in lokalno samoupravo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">C9D6B225B62CB016C1257E7D004DCFC4</idno>
               <idno type="custom" subtype="day">D83F3873B6B34DE9C1257EB20045FF6B</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=D83F3873B6B34DE9C1257EB20045FF6B</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZNZJUILS-nujna-19-2015-07-16.OZNZJUILS" n="19">
               <name>nujna seja</name>
               <date when="2015-07-16"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZNZJUILS-nujna-19-2015-07-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZNZJUILS-nujna-19-2015-07-16.OZNZJUILS">
                        <orgName key="OZNZJUILS">Odbor za notranje zadeve, javno upravo in lokalno samoupravo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA NOTRANJE ZADEVE, JAVNO UPRAVO IN LOKALNO SAMOUPRAVO</stage>
            <stage type="session">1. nadaljevanje 19. nujne seje</stage>
            <stage type="date">(16. julij 2015)</stage>
            <stage type="chairman">Sejo je vodila mag. Lilijana Kozlovič, predsednica odbora.</stage>
            <stage type="time">Seja se je pričela ob 7.34. </stage>
            


            <sp xml:id="SDT7-OZNZJUILS-nujna-19-2015-07-16.sp1">

               <speaker>PREDSEDNICA MAG. LILIJANA KOZLOVIČ:</speaker>

               <p>Spoštovani kolegi in kolegice, dobro jutro.</p>
               <p>Ugotavljam, da smo sklepčni in pričenjam 1. nadaljevanje 19. nujne seje Odbora za
               notranje zadeve, javno upravo in lokalno samoupravo.</p>
               <p>Vse članice in člane prav lepo pozdravljam in seveda tudi vabljene, ki so tu danes z
               nami.</p>
               <p>Obveščam vas, da so zadržani in se današnje seje ne more udeležiti gospod Jernej
               Vrtovec, nadalje, odsoten je dr. Franc Trček in ga nadomešča Matjaž Hanžek, s
               pooblastilom, dr. Matjaž Hanžek. Odsoten je poslanec Dušan Radič in ga nadomešča
               Maruša Škopac, odsoten je tudi dr. Vinko Gorenak in ga nadomešča Suzana Lep Šimenko.
                   Prehajamo na <title>2.
                  TOČKO DNEVNEGA REDA</title>, to je na obravnavo <title>PREDLOGA STALIŠČA REPUBLIKE SLOVENIJE DO PREDLOGA SKLEPA SVETA O UVEDBI
               ZAČASNIH UKREPOV NA PODROČJU MEDNARODNE ZAŠČITE V KORIST ITALIJE IN GRČIJE.</title>
               </p>
               <p>Predlog stališča je na podlagi prvega odstavka 4. člena Zakona o sodelovanju med
               Državnim zborom in Vlado v zadevah Evropske unije Državnemu zboru v obravnavo 9. 7.
               posredovala Vlada.</p>
               <p>Na to sejo smo povabili Ministrstvo za notranje zadeve.</p>
               <p>Pričenjam obravnavo predloga stališča, ki jo bomo opravili na podlagi 154.H člena
               Poslovnika. Po opravljeni razpravi o predlogu stališča ter po razpravi in glasovanju
               o morebitnih amandmajih bo odbor oblikoval mnenje in ga poslal Odboru za zadeve
               Evropske unije, kot pristojnemu odboru.</p>
               <p>Zdaj pa dajem besedo predstavniku Ministrstva za notranje zadeve državnemu sekretarju
               gospodu Boštjanu Šeficu za dopolnilno obrazložitev.</p>
               <p>Izvolite.</p>
            </sp>
            <sp xml:id="SDT7-OZNZJUILS-nujna-19-2015-07-16.sp2">

               <speaker>BOŠTJAN ŠEFIC:</speaker>

               <p>Hvala lepa, gospa predsednica. Dobro jutro vsem članicam in članom odbora.</p>
               <p>Glede na to, da ste dobili izčrpno stališče vlade do tega dokumenta, in verjamem, da
               ste v tem vmesnem času tudi zelo pozorno spremljali vsa dogajanja v zvezi s tem
               predlogom sklepa Sveta, mi dovolite nekaj osnovnih informacij v zvezi s tem.</p>
               <p>Evropska komisija je konec maja sprejela v okviru implementacijskega paketa
               zakonodajnih in drugih aktov, s katerimi je konkretizirala zaveze opredeljene v
               evropski agendi za migracije. V zvezi s tem smo razpravljali tudi na prvem delu te
               seje, tako da so o tem dokumentu, ki je pripravila Evropska komisija razpravljala
               številna delovna telesa Sveta pa tudi Evropski svet, ki pa so se opredelili v tej
               fazi do dveh ključnih vprašanj oziroma predlogov. To je števila prerazporejenih oseb
               in drugo vprašanje v zvezi s tem, razdelitveni ključ, po katerem bodo določeni deleži
               posameznih držav članic ob prevzemanju teh beguncev oziroma migrantov. Na že
               omenjenem evropskem svetu, konec junija, 25. 6., je bila na podlagi številnih razprav
               vendarle sprejeta dokončna odločitev, da bo Evropska unija prevzela 60 tisoč oseb, od
               tega 40 tisoč iz naslova relokacije in 20 tisoč iz resettlementa. Dogovorjeno je bilo
               tudi, dokončno, da bodo sodelovale vse države članice, in drugo, da bo ta prevzem
               oziroma določanje tega števila v skladu oziroma da bo na prostovoljni osnovi, torej
               vsaka država članica bo predlagala število oseb, ki jih lahko prevzame. To je bilo
               tudi stališče Republike Slovenije in tudi precejšnjega števila drugih držav članic,
               tako da na podlagi tega je potem potekala tudi seja oziroma zasedanje ministrstvo za
               notranje zadeve, ki so poskušali te številke, v veliki meri so te kvote popolnjene in
               usklajene, končno usklajevanje pa pričakujemo, da bo izvršeno na ponedeljkovi seji
               ministrov za notranje zadeve v Bruslju.</p>
               <p>Kot veste je Slovenija oziroma Vlada Republike Slovenije zavzela stališče, da bo iz
               naslova relokacije prevzela do 250 oseb in iz naslova resettlementa torej do 50 oseb.
               To stališče je bilo posredovano tudi na Svetu ministrov za notranje zadeve. Kot
               rečeno, pri kvoti za relokacijo je še nekaj, torej ta kvota še ni v celoti
               zapolnjena, medtem ko je resettlementu pa nekoliko presežena. Uskladitev bo, kot
               rečeno, pričakujemo v ponedeljek. Zdaj v zvezi s samim aktom oziroma akti, ki so potrebni za
               izpeljavo tega, pa morda naslednji poudarki. Torej, sama aktivnost temelji na členu,
               v tretjem odstavku 78. člena Pogodbe o delovanje Evropske unije, ki predstavlja
               posebno pravno podlago za ravnanje v izrednih razmerah, na področju azilne politike
               in priseljevanja. V skladu s tem členom morajo biti vsi ukrepi,ki se lahko sprejmejo
               v korist države članice začasni, tako da začasni ukrepi iz tega predloga se v prvi
               vrsti navezujejo na premestitev oseb, za katere se zdi, da nedvomno potrebujejo
               mednarodno zaščito, torej iz Italije in Grčije v druge države članice.</p>
               <p>V zvezi s ključem, ki je v igri ali je bil v igri, morda samo dodatno pojasnilo,
               predvsem zaradi tega, da se bodo razumele nekatere vmesne izjave, kar je bilo tudi na
               prvem delu te seje izpostavljeno. Kot veste, v prvi fazi je bila predvidena kvota za
               relokacijo okrog 2 tisoč oseb. Na sami seji Evropskega sveta je bila potem sprejeta
               drugačna številka, in seveda dogovor, da bo ta aktivnost potekala na prostovoljni
               bazi. Kasneje je Evropska komisija pripravila ključ na podlagi več elementov, ki so
               tudi v tem gradivu zajeti, vendar so potem države članice dale številne predloge,
               praktično vsaka država članica je imela pripombe na ta ključ, tako da je luksemburško
               predsedstvo vmes pripravilo nek drug predlog ključa za razdelitev, vendar, kot
               rečeno, na koncu je Evropski svet sprejel sklep, da bodo pač države članice sprejele,
               torej predlagale same število, ki je sprejemljivo z vidika možnosti integracije,
               sprejema in vseh ostalih elementov, ki se vežejo na posamezne države.</p>
               <p>Želimo posebej opozoriti tudi na vprašanje posledic sekundarnega gibanja prosilcev
               ali upravičencev do mednarodne zaščite, ki so oziroma bodo premeščeni na podlagi
               veljavnega prava Evropske unije. Zelo enostavno povedano, vsi ljudje, ki bodo dobili
               ta status, status begunca, bodo imeli ustrezne dokumente in možnost potovanja po
               celotni Evropski uniji na eni strani, po drugi strani pa seveda bodo imeli, tiste, ki
               bomo v Sloveniji prevzeli, tukaj svoj, bom rekel, bo recimo temu domicilna država in
               v kolikor bodo brez soglasja, dovoljenja šli v neko drugo državo, jih ta država
               znotraj Evropske unije lahko vrne v Republiko Slovenijo. Seveda, do tega vprašanja
               oziroma rešitve v tem trenutku imamo nekaj zadržkov, predvsem z vidika realne
               možnosti uresničevanja tega dogovora, zato je to eno od vprašanj, ki jih bomo v
               nadaljnjih pogovorih znotraj posameznih delovnih skupin, pa verjetno tudi že na
               ponedeljkovem zasedanju izpostavili in poskušali dokončno dogovoriti.</p>
               <p>Sam predlog vsebuje tudi oziroma ta akt definirano pomoč za posamezno osebo v višini
               6 tisoč evrov. Torej, gre za relokacijo oseb iz Italije ali Grčije. Na tem mestu samo
               toliko, da mi smo naredili nekatere izračune kaj to za nas pomeni, ta sredstva bodo
               zadostovala po teh naših prvih ocenah in izračunih za približno leto in pol
               obveznosti do teh oseb. Morda o teh stroških kasneje še v razpravi.</p>
               <p>V predlogu stališča opredeljujemo tudi nekatera druga odprta vprašanja.  Naj izpostavim samo dve,
               prvo je pravica do združevanja družina. Glede na to, da bodo vsi, vse te osebe dobile
               oziroma bomo torej dobili status begunca po zakonu o mednarodni zaščiti, seveda jim
               gredo tudi vse pravice iz tega naslova. Pomembno vprašanje pa je ali se te osebe, ki
               bodo združevale družino se štele v to kvoto ali je to kvota plus družine, bom rekel.
               Seveda to je ena zadeva, ki je izjemno pomembna in seveda jo bomo morali v nadaljnjih
               pogovorih razčistiti.</p>
               <p>Morda še v zvezi s členom 10. Pri tej finančni podpori, ki sem jo omenil je treba
               razčistiti kako je s to podpro tudi v primeru, če bi bila ta prošnja za mednarodno
               zaščito zavrnjena, se pravi, da ne bi bilo osnove. In pa morda še 5. člen, ki govori
               o tem, da se seveda moramo natančno dogovoriti kako bo s temi kontaktnimi točkami
               oziroma osebami, ki jih bomo poslali tako v Grčijo in Italijo, katere podatke morata
               obe državi zagotoviti, za to, da bomo lahko opravili vse ustrezne aktivnosti, tudi
               preverjanja, kar je popolnoma normalen in običajen postopek.</p>
               <p>Na koncu samo še to. Mislim, da danes poteka seja COREPER, v ponedeljek se, kot že
               rečeno, dobijo ministri za notranje zadeve, v kolikor bo treba, bo v juliju še ena
               seja ministrov, tako da bi bili vsi dokumenti pripravljeni in usklajeni v mesecu
               juliju, da bi potem takoj v začetku septembra lahko Svet in parlament opravila še
               svoj del naloge in da se potem lahko te aktivnosti tudi sprožijo.</p>
               <p>Toliko za ta uvod, pa bi še kar odgovoril gospe Koleša še s prejšnjega dela seje.</p>
               <p>Torej, govorimo v tem trenutku o enkratni akciji, aktivnosti. Torej, ta sklep se
               nanaša na kvoto teh 60 tisoč oseb. V kolikor bi karkoli se v nadaljevanju dogajalo,
               poslabševalo, kakršnekoli druge potrebe, seveda bi bilo treba sprejeti nov sklep, nov
               dogovor, nova pravila. Tako, da, oziroma na novo se dogovoriti. Za enkrat ni
               predvideno v nobenem od teh aktov kakšno intervalno prejemanje ali karkoli.</p>
               <p>Glede distribucijskega ključa sem omenil. Vmes so bile različne variante, različni
               predlogi, tudi v gradivu se pravi v sklepu komisije imate tisti prvi ključ, vendar
               kot rečeno je spet omenjena rešitev.</p>
               <p>Glede integracije pa samo še to, torej seveda, vse te osebe bodo vključene po
               pridobitvi statusa. Najprej gredo v prvo fazo, ko bodo nastanjeni v azilnem domu. Še
               to velja povedati, da bo to sukcesivni prihod, ne bo recimo 300 oseb na enkrat, torej
               sukcesivno, najprej bodo nastanjeni v azilnem domu, dobili bodo status, na podlagi
               tega gredo v integracijske hiše oziroma v ta postopek enoletne integracije, v katerem
               imajo na razpolago nekatere programe, ki jih izvajamo skupaj z nevladnimi
               organizacijami, to je obdobje v katerem se te osebe, jim poskušamo omogočiti, da se
               integrirajo v našo družbo, poiščejo tudi zaposlitev, kasneje tudi stanovanje, skratka
               in lahko, bom rekel, se normalno vključijo v to življenje. Seveda, vedeti moramo da
               prihajajo iz okolij, ki so, jaz bom rekel, zahtevna, predvsem so ljudje, ki so  preživeli marsikaj. Drugič
               gre tukaj za en problem, ki ga bomo mi že v samem postopku pridobivanja statusa
               imeli, to so jeziki. Mi, vsi postopki morajo potekati v skladu z zakonom v jeziku
               prosilca, recimo, ne vem, za eritrejski jezik oziroma bo recimo velika težava, za
               nekatere druge nekoliko manjša, praviloma pa teh prevajalcev v Sloveniji nimamo. In
               tudi ti iz nevladnih organizacij se bodo morali prilagoditi tej posebni strukturi,
               tako da to bo zahteven postopek, to ne bo enostavno, je pa izjemnega pomena ravno ta
               del, zaradi tega, da omogočimo tem ljudem normalno integracijo in življenje v
               Sloveniji.</p>
               <p>Toliko za uvod. Hvala.</p>
            </sp>
            <sp xml:id="SDT7-OZNZJUILS-nujna-19-2015-07-16.sp3">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam.</p>
               <p>Obveščam vas, da je odsoten član odbora dr. Mitja Horvat in ga nadomešča Branko
               Zorman.</p>
               <p>Zdaj pa odpiram razpravo članov in članic odbora. Kdo želi razpravljati?</p>
               <p>Gospod dr. Hanžek, izvolite.</p>
            </sp>
            <sp xml:id="SDT7-OZNZJUILS-nujna-19-2015-07-16.sp4">

               <speaker>MATJAŽ HANŽEK (PS ZL):</speaker>

               <p>Vas moram popraviti, to večkrat delam, nisem doktor, niti magister, nimam nobenega
               tega titla, da ne bi…</p>
            </sp>
            <sp xml:id="SDT7-OZNZJUILS-nujna-19-2015-07-16.sp5">

               <speaker>PREDSEDNICA MAG. LILIJANA KOZLOVIČ:</speaker>

               <p>… Torej popravljam, gospod Hanžek…</p>
            </sp>
            <sp xml:id="SDT7-OZNZJUILS-nujna-19-2015-07-16.sp6">

               <speaker>MATJAŽ HANŽEK (PS ZL):</speaker>

               <p>…je sicer prijetno, če to slišim, ampak ne maram se s stvarmi, ki jih nisem dosegel,
               hvaliti.</p>
               <p>Hvala lepa.</p>
               <p>No, v Združeni levici smo vsekakor prepričani, da je Slovenija dolžna, kot vse
               evropske države, sprejeti begunce, že zaradi tega, ker smo molče ali pa celo aktivno
               sodelovali pri razbijanju njihovih držav, da jim ne ostane drugega, kot bežati za
               življenje drugam. Ne bom našteval vseh akcij zadnjih 30 let, ki jih je zahod delal,
               od Afganistana naprej, bombardiral države, uničil infrastrukturo in tako naprej, in
               to če bi evropska in ameriška politika bila politika, bi že davno vedeli kam bo to
               pripeljalo. In zdaj pač posledice imamo, dolžni smo sprejeti te ljudi, jim pomagati v
               čim večji meri, seveda bi bilo boljše, da bi njihove države uredili, ampak glede na
               preteklo nerazumevanje življenja v tistih državah in glede na nasilno politiko
               zahodnih držav, dvomim, da bo kaj drugega, kot vojaške intervencije in blokade ljudi.
               Ampak, vseeno. Zdaj so tukaj in vsekakor jim moramo pomagati.</p>
               <p>V Združeni levici nasprotujemo temu, da izhaja iz prostovoljstva in solidarnosti,
               Sloveniji tega, kakšne velike solidarnosti do oseb, ki so malo drugačne barve ali pa
               kože ali pa vere, v glavnem poslušamo rasistične izjave, tudi naša vlada, čeprav se
               ne zaveda ali pa notranja ministrica, izpostavlja najprej varnostni vidik, kot da so,
               kar je recimo v nekem, ampak žargonu rasizma kaže da vidimo v teh ljudeh samo
               nevarnost, ne vidimo pa to, milijone ton bomb, ki so jih na njih zmetali in pobijali
               in tako naprej. Tukaj jaz ne vidim niti približno kakšne solidarnosti ali sočutja do
               drugih ljudi. Zato mislim, da bi morali imeti obvezne kvote, da bi vse ljudi, ki
               pridejo, razdelili po državah, tudi po Sloveniji, ker pač, to je končni rezultat
               vsake vojne, ki jo pač nekdo začenja.</p>
               <p>Drugo. No, o varnostni sem že povedal, niti enkrat ni bilo rečeno, da so ti ljudje
               bolni, ranjeni, psihični stresi, ni bilo omenjeno tukaj, vsaj v glavnem, da rabijo
               zdravstveno pomoč, čeprav se to samo pove, ampak varnostni vidik se neprestano
               pojavlja, ne pa 
               varnostni vidik tistih ljudi, ki potrebujejo kakšno drugo oskrbo.</p>
               <p>Slovenija v sekundi skoči na vsako misel, ki se je Bruselj spomni in z veseljem
               naredi, dela stvari, ki so proti interesom Slovenije, medtem ko tukaj pa se takoj
               upremo, recimo temu, v narekovajih diktatu Evropske unije, če spomnimo tiste številke
               700, ki je takoj bilo, kje pa bomo in tako naprej.</p>
               <p>Ko nam rečejo, da moramo za pol milijarde ceneje prodati kakšno firmo, takoj rečemo,
               tako smo obljubili. Ko nam rečejo, da je treba 700 ljudi sprejeti, ki bežijo za
               življenje se pa upremo, varnost, nismo sposobni, tega ne moremo narediti in tako
               naprej. To je zelo osnovno stališče Združene levice, ki smo sicer za to, ampak
               prepričani smo, da moramo biti mnogo bolj solidarni in mnogo bolj se moramo zavedati,
               da smo to dolžni narediti, že zaradi tega, da vsi tisti, ki so molčali in pomagali
               vse molčeči neaktivno, tudi pri nas ustvarjati situacijo, kakršne, da si vsaj tisti
               malo operejo slabo vest.</p>
               <p>Hvala lepa.</p>
            </sp>
            <sp xml:id="SDT7-OZNZJUILS-nujna-19-2015-07-16.sp7">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam.</p>
               <p>Kdo želi naprej razpravljati?</p>
               <p>Bojana Muršič, izvolite.</p>
            </sp>
            <sp xml:id="SDT7-OZNZJUILS-nujna-19-2015-07-16.sp8">

               <speaker>MAG. BOJANA MURŠIČ (PS SD):</speaker>

               <p>Hvala lepa, predsedujoča. Vsem lep pozdrav, državnemu sekretarju v teh zgodnjih
               jutranjih urah.</p>
               <p>Res je, begunstvo je en velik problem, ki s katerim se soočamo vse evropske države.
               Slovenija je vedno bila in vedno bo solidarna, to vemo, to se je že pokazalo v 90.
               letih, ko smo sprejeli veliko beguncev iz bivše Jugoslavije in verjamem, da je bila
               takrat pravilna odločitev, da smo pomagali tem ljudem. Gre za zelo žalostne zgodbe,
               tudi v tej zadnji situaciji, s katero se soočamo, moram reči, da ti kar pridejo solze
               na oči, ko vidiš otroke, ki dejansko jih dajo starši v te čolne, jih dajo, in
               enostavno ostanejo v bistvu prepuščeni na milost in nemilost. Otroci niso ničesar
               krivi, to moramo vedeti. Starši pa dejansko iščejo boljše izhodišče za njihovo
               življenje, in vsekakor bi bilo tukaj treba narediti več, da res ne bi prihajalo do
               teh tragičnih zgodb, katerim smo bili priča do zdaj.</p>
               <p>Ta zgodba, mislim ta predlog stališča Republike Slovenije, da zagotovimo to
               mednarodno zaščito tem ljudem je pravilna. Vsekakor to Socialni demokrati podpiramo.
               Jaz bi na tem mestu pa le vprašala, ti ljudje bodo prišli v Slovenijo, kapacitet,
               kolikšna je zmožnost teh trenutnih kapacitet. Verjamem, da sigurno ne bo vseh 300
               prišlo na enkrat, ampak bo to sukcesiven prihod. In tudi dolgoročno moramo gledati.
               Ti ljudje bodo nekje nameščeni, v lokalnih skupnostih. Glede na to, da se bom tudi
               osredotočila na to povprečnino, ki se pač vedno znižuje, ljudje bodo v okolju
               ostajali, treba jim bo zagotoviti pogoje za življenje, to se pravi tudi stanovanjske
               bivalne razmere. Ali država Slovenija razmišlja kako bo ta problem pomagala rešiti
               lokalnim skupnostim, v katerih se bodo lokalne skupnosti potem srečale. Tudi mogoče
               za začetek, kje bodo ti begunci najprej nameščeni. Mogoče so določene lokacije, to me
               res zanima. Vsekakor pa moram reči, da pozdravljamo, da sodelujemo s tem, temu si ne
               smemo zatiskati oči, saj sami nikoli ne vemo kdaj se bomo mi znašli v takšni
               situaciji. Mogoče pa bi bilo za evropsko unijo zelo smiselno razmišljati kako
               pomagati tem ljudem in s kakšnimi ukrepi, da bi jih ohranili v njihovem domačem
               okolju. Kajti vemo, da če se bo to vse skupaj  širilo, vsi nekako migrirali, jaz ne vem, če bomo države lahko to
               zdržale, z nekimi, ne vem ukrepi, finančnimi ali s kakšnimi določenimi programi
               dejansko jim omogočati čim boljše življenje v domačem okolju. Toliko, zaenkrat. Hvala
               lepa.</p>
            </sp>
            <sp xml:id="SDT7-OZNZJUILS-nujna-19-2015-07-16.sp9">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala lepa. Gospa Anja Bah Žibert.</p>
            </sp>
            <sp xml:id="SDT7-OZNZJUILS-nujna-19-2015-07-16.sp10">

               <speaker>ANJA BAH ŽIBERT (PS SDS):</speaker>

               <p>Hvala lepa za besedo. Jaz bom že kar v naprej povedala, da zavračam, ko govorimo o
               problematiki, ki je pred nami, ki je zahtevna, da smo kakorkoli rasistično usmerjeni.
               Gre za to, in to vedno znova ponavljam, da če želiš pomagati drugim moraš najprej
               imeti pogoje za to, sicer narediš slabo za tiste, ki jim pomagaš in tudi zase.</p>
               <p>Dejstvo je, da mi velikokrat pomagamo. Pomagali smo Grčiji z nekimi posojili, pa vemo
               kaj je s tem, pa nekateri tam dosti bolje živijo kot v Sloveniji. Pomagali bomo tudi
               tokrat, ker je prav tako. Vendar pa moramo tudi pogledati na vse morebitne dileme, ki
               so, tudi v izogib temu, da bi potem naleteli na težave, ko bi ti begunci bili že v
               Sloveniji, pa ne bi imeli stvari urejene tako, kot bi morale biti. Namreč, skupaj
               nekako se sedaj ocenjuje, da bi v Slovenijo prišlo okoli 500 beguncev. Vendar pa se
               nekje pa že pojavlja izraz prosilcev. Jaz mislim, da je to povezano tudi s tem, da je
               prosilec širše, da je to gotovo celotna družina in jaz upam, da je pristojno
               ministrstvo, pa tudi Vlada pripravljena na to, da se zna ta številka tudi povečati.
               Dejstvo je, da se govori tudi o družini in če potem povzamemo neko povprečje, zna
               lahko to biti tudi 2000 ljudi in še več in je tukaj zelo pomembno, da je Slovenija na
               to pripravljena. Enako je videti tudi, ko govorimo oziroma ko je zapisano o pavšalnih
               zneskih, 6.000 evrov na prosilca. Jaz mislim, da otrok ni prosilec. Otrok ni prosilec
               in je verjetno to zopet lahko kvota na družino. Skratka, to so, po moje, nekatera
               vprašanja, ki bi jih veljalo do takrat, ko bodo begunci prišli v Slovenijo, rešiti
               tudi s tega vidika, da bomo zagotovili primerne kapacitete. Jaz se strinjam tukaj z
               nekaterimi ugotovitvami, da ključi tudi niso morda najboljši, kar se tiče
               zmogljivosti posameznih držav, da je premalo upoštevano tudi tako imenovani urbani
               centri, pa tudi sama velikost države. Vendar pa to mislim, da se bo dalo še na teh
               srečanjih, ki zagotovo bodo morala še biti, kakšno reči. Pa še enkrat poudarjam, ne
               zato, ker ne bi želeli pomagati, ampak zato, ker če želimo pomagati moramo poskrbeti,
               da bomo lahko pomagali tako kot se ljudem in človeku je primerno. Ne nazadnje, ne
               moreš prevzeti neko kvoto, potem pa ljudi namestiti, ne bom rekla, na kakšen način,
               ker jih ne želim primerjati s komerkoli.</p>
               <p>Skratka, govorili ste tudi o velikih stroških. Jaz se z vami strinjam. Tukaj bo
               gotovo težava pri tolmačih. In verjetno boste pač morali tudi to poskrbeti, glede na
               to, da ne bo mogoče poskrbeti, da bodo ti ljudje na enem mestu in bo potrebno
               poskrbeti večje število teh, ki bodo pač pomagali.</p>
               <p>Govorite potem tudi o drugih zadevah. V poročilih, to sem povedala že zadnjič,
               dejansko je še vedno problem ta zloraba in se mi zdi, da je tukaj verjetno
               Ministrstvo za notranje zadeve še bolj obremenjeno, glede na to, da so v nekaterih
               državah bile sto procentne zavrnitve beguncev,  zaradi zlorab. Tako piše v poročilu, povprečje pa je
               50 %. In jaz mislim, da tudi tukaj glede na to, da vem, da bo šlo za premestitev, in
               da boste že imeli nekatere informacije, pa vendar se zna zgoditi, da bo tudi tukaj
               država imela še veliko, in da ministrstvo vemo da, ne bom rekla ministrstvo, ampak
               vsaj policija dela s tistimi zadnjimi močmi kar se zdi kapacitet in vsega ostalega in
               da nove in nove obveznosti enostavno mislim, da bo enkrat balon prepoln, zato
               verjetno predvidevam, da tudi na to že iščete rešitve, morda kakšen dodaten
               odgovor.</p>
               <p>Hvala lepa.</p>
            </sp>
            <sp xml:id="SDT7-OZNZJUILS-nujna-19-2015-07-16.sp11">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam.</p>
               <p>Želi še kdo razpravljati? Torej če ni razpravljavcev, bi še morda jaz se pridružila
               temu.</p>
               <p>Torej pozdravljam, da se Slovenija nekako zaveda tako solidarnosti kot tudi na drugi
               strani varnosti. Kot ste že predhodniki poudarili, je zelo pomembno, da tudi ti
               begunci, ko pridejo, zagotovimo tisto ustrezno varnost, ki jo želimo, seveda za nas
               jo enako želimo tudi za njih. Pri tem pa naj poudarim, da je Slovenija zelo
               solidarna. Glede na naše zmogljivosti še posebej včeraj, ko smo obravnavali poročilo
               o sodelovanju naših enot, torej naših misij v tujini vidimo kako prispevamo tako s
               svojim znanjem kot tudi z materialnimi dobrinami, pa ne samo tako na vojaškem
               področju, policijskem, ampak tudi s samimi nevladnimi organizacijami, ki ustvarjajo
               neko drugačno okolje in pa tudi s humanitarno pomočjo tako s strani same države, ko
               pride do določene situacije, vemo pa, da tudi smo posamezniki pripravljeni takrat, ko
               pride do nekih izrednih razmer, pripravljeni pomagati, tako da ta solidarnost z naše
               strani mislim, da je, seveda je pa lahko vedno tudi še večja. </p>
               <p>Sama bi rada vprašala kako je s časovnico, kdaj lahko pričakujemo prihod prvih
               beguncev k nam in pa, kako potekajo ti postopki, predvsem me pa zanima ali bo to
               temeljilo na soglasju posameznika, da pride v določeno državo. Skratka, kako poteka
               ta postopek.</p>
               <p>Hvala naprej za odgovor.</p>
               <p>In izvolite gospod Šefic.</p>
            </sp>
            <sp xml:id="SDT7-OZNZJUILS-nujna-19-2015-07-16.sp12">

               <speaker>BOŠTJAN ŠEFIC:</speaker>

               <p>Hvala lepa gospa predsednica.</p>
               <p>Mogoče najprej nekaj teh osnovnih odgovorov, potem bom prosil še kolegico generalno
               direktorico glede samih statusov in pa postopka, da malo še dodatno pojasni.</p>
               <p>Sedaj, najprej kar je omenil poslanec gospod Hanžek. Jaz se strinjam seveda, da je
               naša dolžnost, da prevzemamo del teh oseb. Jaz moram reči, da smo z vsemi postopki,
               ki smo jih vodili in stališči, jaz sem prepričan, izkazali torej visoko stopnjo
               solidarnosti. Res pa je, da smo ob tem, ne z namenom in se ne strinjam, da je
               kdorkoli, bodisi ministrica ali predsednik Vlade, ker sta onadva največ izjav v zvezi
               s tem dala, kakršnekoli rasistične izjave dajala, to absolutno zanikam in se s tem ne
               strinjam. Res pa je, da smo opozorili na nekatere elemente na katere moramo biti
               pozorni, če želimo, kot sem tudi uvodoma poudaril, tem ljudem zagotoviti ustrezen
               nivo, ustrezen standard in nenazadnje tudi varnost, saj bom rekel, varnost je ena
               najpomembnejših dobrin, ki jih mora vsaka država svojim prebivalcem zagotoviti. Tako
               da, in nenazadnje ta element, ki smo ga mi izpostavili, pa ob vseh ostalih seveda je,
               jaz mislim, da včasih tudi malce zlorabljen, na koncu koncev so ga vse države članice
               sprejele in tudi Evropski svet, da je to pomemben dejavnik in se zato tudi na
               primeren način obravnava. Zavedati se moramo, ne gre za 300 oseb v Sloveniji, gre za
               60 tisoč oseb v Evropi plus vsi begunci, ki že so. In še nekaj, jaz moram poudariti,
                   mi govorimo sedaj o
               enem malem številu, malem delu problema s katerim se soočamo. Mi se moramo zavedati,
               da imamo v Srbiji ta trenutek nekaj 10 tisoč beguncev, ki čakajo, ki so, jaz pravim
               temu, ujeti v Srbiji. Imamo nekaj 10 tisoč beguncev ali še več v Makedoniji, ki
               čakajo, ki ne vedo kam, ne vedo kako in seveda v kolikor se ne bodo našle ustrezne
               rešitve, seveda se bodo ti begunci enostavno preselili oziroma bodo šli tja kamor je
               možno in seveda en del tega prav gotovo bo dobila tudi Slovenija in seveda mi moramo
               v vseh teh postopkih imeti pred seboj tudi morebiten dodaten prihod teh oseb katerim
               bomo na enak način morali pomagati, jih enako obravnavati, itn. skratka, zadeva ni
               tako omejena na nekaj sto oseb ali pa ljudi v stiski. Tukaj ni nobene dileme in jaz
               mislim, da imamo zelo primeren odnos, tudi na koncu koncev sočutje do njih. Tukaj ni
               nobene dileme. Vendar seveda moramo se s temi pojavi in problemi ukvarjati oziroma
               jih obravnavati kot realne probleme v nekem prostoru in času.</p>
               <p>Sedaj seveda integracijski vidik je večkrat bil izpostavljen. Številni od vas ste to
               že zadnjič in danes vzpostavili. Še enkrat poudarjam, pripravljeni so programi.
               Nenazadnje mi te integracijske procese vsak dan izvajamo, saj to ni nekaj novega.
               Novo bo to, da bo število oseb, ki bodo vključene v te programe, bistveno večji kot
               je zadnjih letih in seveda iz tega zornega kota moramo na vseh teh segmentih
               aktivnosti okrepiti. Strinjam se tako v ministrstvu bomo morali ekipe okrepiti kakor
               tudi v nevladnih organizacijah, seveda tudi druge državne inštitucije. Skratka to je
               pa seveda razumljivo. Seveda razmišljamo tudi o nastanitvi vseh tistih obveznostih,
               ki jih imamo v zvezi s tem. Pripravljeni so načrti tako za prihod oseb o katerih se
               danes pogovarjamo kot tudi tistih spontanih migracijah. Zato bo tudi danes predvidoma
               Vlada sprejela tako imenovan kontingentni načrt, ki se nanaša na te spontane
               migracije. Seveda pa potekajo aktivnosti za ustrezno pripravo oziroma sprejem teh 300
               oseb oziroma prosilcev. Tako, da nikakor ne stojimo križem rok in seveda kot rečeno,
               te zadeve so pripravljene.</p>
               <p>Sedaj kar se tiče lokalnih skupnosti. Tudi tukaj bodo lokalne skupnosti v perspektivi
               morale se v to vključiti, pri čemer bo država prva oziroma na državnem nivoju bomo
               prvi, ki bomo morali tukaj pomagati aktivirati tiste kapacitete, ki jih imamo na
               razpolago. Seveda kasneje. Govorimo namreč o čačasnem ukrepu, kasneje pa bomo videli
               kako bodo te zadeve potekale in v kolikšni meri se bo moral tudi lokalni nivo
               vključiti v reševanje tega vprašanja.</p>
               <p>Morda še tole. Še enkrat bi rad poudaril, pa sem že na več sejah in bom danes še
               ponovno. Nikoli nismo teh oseb, beguncev, migrantov enačili ali pa kriminalizirali.
               Nikoli. In mislim, da je najmanj nekorektno, če bi se nam poskušalo to pripisati. Res
               pa je in to se moramo pa seveda tudi soočiti s tem, da so ti migranti,  ti migracijski kanali organizirani
               pogosto s strani kriminalnih skupin, mednarodnih kriminalnih skupin. Da te kanale
               izrabljajo nekateri, ki nimajo dobrih namenov, če se lahko tako izrazim in s tega
               zornega kota moramo biti pozorni in proučevati, videti kaj se dogaja. Nikakor pa ne,
               ponovno poudarjam, ne kriminaliziramo teh ljudi, ki so se dejansko znašli v izjemno
               hudi situaciji. To mislim, da je prav, da se še enkrat zelo eksplicitno
               izpostavi.</p>
               <p>Če dovolite, gospa predsednica, bi še kolegico Nino Gregori prosil v zvezi s statusom
               in pa časovnico in vsem ostalim, glede na to, da sodeluje tudi v teh odborih EU.
               Hvala.</p>
            </sp>
            <sp xml:id="SDT7-OZNZJUILS-nujna-19-2015-07-16.sp13">

               <speaker>PREDSEDNICA MAG. LILIJANA KOZLOVIČ:</speaker>

               <p>Izvolite.</p>
            </sp>
            <sp xml:id="SDT7-OZNZJUILS-nujna-19-2015-07-16.sp14">

               <speaker>NINA GREGORI:</speaker>

               <p>Hvala za besedo in vsa vprašanja. Kot je že na začetku omenil v uvodnem nagovoru
               gospod državni sekretar Šefic dejansko Evropska komisija s tem predlogom sklepa sveta
               o uvedbi začasnih ukrepov na področju mednarodne zaščite v korist Italije in Grčije
               uvedla poseben nov enkraten ukrep. Govorimo o pravni podlagi, ki jo predhodno še
               nismo obravnavali. Ne gre za prenovitev pravnega akta, ki je že vsebovan v celotnem
               spektru direktiv in uredb, ki opredeljujejo skupni evropski azilni sistem, ampak
               govorimo o novi pravni podlagi in o začasnem ukrepu.</p>
               <p>Kar se tiče statusa teh ljudi, kar je bilo izpostavljeno s strani poslance Bah Žibert
               poudarjam, da trenutno pravna podlaga govori o preselitvi oseb iz Italije in Grčije,
               ki očitno potrebujejo mednarodno zaščito. V pravnem jeziku Evropske unije to pomeni,
               da so v Grčiji in Italiji še prosilci za mednarodno zaščito. Grčija in Italija v
               skladu s pravno podlago in 5. členom tega sklepa morata zagotoviti njihovo
               registracijo v sistem Eurodac, pomeni, morata jim odvzeti prstne odtise in omogočiti
               ali pa zagotoviti njihovo identifikacijo in pripraviti tako imenovan njihov dosje.
               Torej, kdo te osebe so, od kod so prišle in jih, tako kot sem rekla, identificirati
               na nek določen način, ker načeloma ti ljudje nimajo osebnih dokumentov, ko pridejo v
               Italijo in Grčijo. Po tem postopku pa se v skladu s trenutnim pravnim aktom, ali pa s
               tem predlogom, ki je sedaj na mizi, začne postopek preselitve. Pomeni, Grčija in
               Italija preko kontaktnih točk kontaktirata države članice, s katerimi se potem
               neposredno dogovorita koliko oseb, v kakšnem intervalu naj bi država članica
               sprejela. Ko te osebe pridejo na teritorij država sprejemnice, v tem primeru
               Slovenije, pa se začne v Sloveniji postopek pridobitve mednarodne zaščite v skladu z
               našim zakonom o mednarodni zaščiti in potem te osebe pridobijo status mednarodne
               zaščite, bodisi begunca ali pa osebe subsidiarno za zaščito v Sloveniji. Ti pojmi so
               popolnoma jasni že trenutno v pravni podlagi in o tem, verjamem, da ne bo več
               razprave niti na nivoju EU.</p>
               <p>Kar se tiče združevanja družin, pravna podlaga trenutno predvideva, da tiste družine,
               ki so konstituirane ali so že družine trenutno v Italiji in Grčiji se družinski člani
               štejejo kot posamezniki, kot prosilci, ki bodo preseljeni na ozemlje neke druge
               države članice. Torej, vsaj posebej se šteje kot prosilec. Posebej pozorno se mora
               obravnavati ranljive kategorije, torej mladoletne otroke. V primeru, da bo preseljena
               samo ena oseba, na primer lahko kot primer vzamemo mlajši moški, takrat pa bo on, ko
               bo pridobil v Sloveniji mednarodno zaščito imel, v skladu z našo zakonodajo, možnost
               združevati družino. To mu ne bomo mogli preprečiti. To je človekova pravica in to
               pomeni, da dejansko ob nekih špekulacijah, pa se tega ne bi šla, ker sem javni
               uslužbenec, seveda lahko govorimo o več ljudeh, kot tisti kvoti, ki jo trenutno imamo
               nekako dolločeno ali opredeljeno zato, ker bodo ljudje seveda lahko združevali
               družino. Da, pri nas bodo begunci ali pa <stage>/ nerazumljivo/</stage> in postopek bo popolnoma
               enak, zato ni posebne opredelitve v pravni podlagi.</p>
               <p>Torej, če se potem vrnem na vprašanje stroškov. Trenutno sklep določa in se sklicuje
                   na uredbo o finančni
               perspektivi, torej o skladu za migracije in azil. Ta uredba določa že danes, brez
               tega dodatnega sklepa, da v primeru preselitev, torej relokacije ali <q>"resettlement"</q>
               lahko država članica pridobi za osebo, ki se preseli na njeno ozemlje, 6.000 evrov
               tako imenovane glavarine. Zato je ta vsota opredeljena tudi v tem sklepu. Teh 6.000
               evrov na prosilca pomeni dejansko na osebo, ki bo preseljena v Republiko
               Slovenijo.</p>
               <p>Glede tolmačev. Trenutno ima Ministrstvo za notranje zadeve sklenjene pogodbe za 19
               svetovnih jezikov oziroma za tiste jezike, ki jih uporabljamo v postopkih mednarodne
               zaščite. Pravna podlaga ne opredeljuje nacionalnosti ali pa državljanstva oseb, ki
               naj bi bile preseljene, opredeljuje pa, da se bodo preselile na ozemlje drugih držav
               članic osebe, ki prihajajo iz držav, kjer je odstotek pozitivnih odločb, ki so jih
               sprejele države članice Evropske unije, več kot 75 %. To pomeni, da naj bi najbrž
               preselili Sirce, Ritrejce in Iračane, odvisno kdaj stopi sklep v veljavo, potem se bo
               pač to opredelilo glede na Eurostatovo statistiko. Tako bomo to izvedeli po tem, ko
               bo sklep sprejet oziroma potrjen. Ampak se pa predvideva, da naj bi bila
               državljanstva teh treh držav oziroma osebe, ki prihajajo s tega območja. </p>
               <p>Kar se tiče zlorab. Ko bo postopek mednarodne zaščite voden v Republiki Sloveniji,
               kot sem že prej dejala, bo voden v skladu s slovensko zakonodajo oziroma s prenesenim
               acquijem Evropske unije. In v tistem postopku bo omogočeno tudi preprečevanje zlorab
               na tak način, kakršnega že zdaj imamo ali pa uporabljamo v teh klasičnih ali
               standardnih postopkih. In bi se lahko zgodilo, da tudi, recimo, iz nekega razloga
               zlorab, ugotovljenega razloga, da se tako osebo, tudi če je preseljena iz Italije,
               zavrne in se ji ne podeli statusa. To pomeni, da država članica, ko bo oseba prišla
               kot prosilec, lahko samostojno odloča o njegovem statusu. Tako da tu imamo proste
               roke, če lahko tako temu rečem. Seveda pa mora biti vse utemeljeno. In tudi če bi
               prišlo do negativne odločitve, ima taka oseba še vedno možnost tožbe na Upravno
               sodišče in pritožbo na Vrhovno sodišče in država mu nudi brezplačno pravno pomoč.
               Tako da je to enako, kot velja sistem za ljudi, ki so tu in pridejo neposredno v
               Slovenijo.</p>
               <p>Kar se tiče časovnice, kar je vprašala gospa poslanka Kozlovič, pa trenutno, kot je
               rekel državni sekretar, bo potekalo zasedanje Sveta ministrov v ponedeljek. Če se bo
               do ponedeljka uskladila ta pravna podlaga, potem se mora Svet ministrov posvetovati
               še z Evropskim parlamentom. V skladu z 78. členom Pogodbe o Evropski uniji ne gre za
               postopek soodločanja, ampak posvetovanja. Ampak parlament pač akta še ni izdal
               oziroma ga najbrž pripravlja ali pa čaka verjetno na besedilo, ki se je spremenilo v
               toku pogajanj. Potem pa sam pravni akt opredeljuje, da naj bi stopila pravna podlaga
               v veljavo en mesec po sprejetju. Tako da jaz računam, da bo to najbrž jeseni oziroma
               če se bodo zadeve nadaljevale, torej, pogajanje v Bruslju, pa potem proti koncu leta. </p>
               <p>Upam, da sem odgovorila na vsa vprašanja. Aha, še mogoče glede soglasja. Ja, pravna
               podlaga trenutno ne predvideva, da bi lahko posameznik soglašal ali ne soglašal,
               ampak se v bistvu za njega odloči država, ki ga pošlje v drugo državo. Soglasje ni
               predvideno. To je v skladu tudi z evropskim acquijem, to zagotavlja pravna služba
               sveta v Bruslju. Hvala.</p>
            </sp>
            <sp xml:id="SDT7-OZNZJUILS-nujna-19-2015-07-16.sp15">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam.</p>
               <p>Kolega Marko Ferluga, izvolite.</p>
            </sp>
            <sp xml:id="SDT7-OZNZJUILS-nujna-19-2015-07-16.sp16">

               <speaker>MARKO FERLUGA (PS SMC):</speaker>

               <p>Hvala za besedo. Dobro jutro z moje strani!</p>
               <p>Sam imam tudi nekaj vprašanj, ki se porajajo pri tem. Kot prvo me zanima, ali obstaja
               nek okvirni načrt integracije teh ljudi. Ali imate to že v vidu, glede na to, da se
               pripravlja prihod teh nesrečnikov tudi k nam. Mislim, da je treba  imeti neko res pripravljeno načrtno
               delovanje, kako se bodo ti ljudje pri nas integrirali, sploh že zato, kar ste že
               omenili, bo ta jezikovna bariera, bo verjetno kulturna bariera, bo tudi verska
               bariera. Glede na to, kot je že gospod Hanžek omenil, da smo mi zelo taki, bom rekel,
               precej tak zaprt narod, je to zelo pomembno, da se bo zunaj javnost nekako začela
               osveščati, naša, slovenska, govorim, kot tudi, da se pripravi te ljudi, ki prihajajo
               k nam.</p>
               <p>Drugo vprašanje je problematika identifikacije oseb iz nekega varnostnega stališča.
               In sicer, ali imamo mi to EASO, se pravi, ta Evropski azilni podporni urad, ali je to
               zdaj ta centralna služba, ki bo zbirala neke vrste arhiv za identifikacijo teh oseb,
               da bo tam nek centralni arhiv teh prstnih odtisov in vsega tega. Ker vemo, da obstaja
               tu zelo veliko vprašanje, kako se bo te ljudi sploh identificiralo, ali sploh imajo s
               sabo kakšne dokumente, glede na to, da so emigranti. Dobro, sicer so ti že v Evropi,
               tako da bi morali že obstajati. </p>
               <p>Pod 3. členom je zanimiva opazka glede tega, kako se bo ta prag 75 % ugodno rešenih
               prošenj za mednarodno zaščito obravnavalo, ali preko Eurostata ali preko tega vira,
               ki ga ima EASO. Mislim, da je to tudi zelo pomembno, da vemo, s katerim od teh
               kriterijev bomo operirali.</p>
               <p>Potem je pri 5. členu tega je tudi ena zanimiva zadeva, ki sem jo želel vprašati. In
               sicer, stroški premestitve, se pravi, iz Italije in Grčije v Slovenijo. Kot vidim, še
               niso definirani. To pomeni, organizacija transporta oziroma tega transferja in
               pokritje vsega tega. To me tudi zanima.</p>
               <p>Gospod Šefic je že opredelil, kar se tiče združevanja družin, tako da tu ne bi preveč
               mučil s to zadevo, se pravi, ker je odprta.</p>
               <p>Bi pa še vprašal glede tega pavšala 6.000, to je enkraten znesek, če sem pravilno
               razumel, kajne, in gre vse potem na našo državo, se pravi, ostali stroški, ki bodo
               potem.</p>
               <p>To je pa v bistvu vse. Hvala.</p>
            </sp>
            <sp xml:id="SDT7-OZNZJUILS-nujna-19-2015-07-16.sp17">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala.</p>
               <p>Kolegica Suzana Lep Šimenko, izvolite.</p>
            </sp>
            <sp xml:id="SDT7-OZNZJUILS-nujna-19-2015-07-16.sp18">

               <speaker>SUZANA LEP ŠIMENKO (PS SDS):</speaker>

               <p>Hvala za besedo, predsedujoča. Dobro jutro tudi z moje strani!</p>
               <p>Bom zelo kratka. Mene predvsem zanima, ali ste naredili kakšne kalkulacije, kakšna bo
               dejanska obremenitev proračuna Republike Slovenije. V tem predlogu sklepa govorimo o
               495 ljudeh. Slišali smo, da jim v nadaljevanju pripada tudi možnost združitve
               družine, kar bo zlahka pomenilo tudi tisoč ali nekaj tisoč. Dejansko bomo pa dobili
               malo manj kot 3 milijone evrov, če računamo teh 6.000 evrov po prosilcu.</p>
               <p>Omenjeno je bilo, potrebne bodo tu krepitve ekip, potrebni bodo tolmači, potrebna bo
               nastanitev, brezplačna pravna pomoč in še kopica drugih stvari. In me zanima, ali ste
               izračunali, kakšna je v bistvu obremenitev proračuna. Kakorkoli, pripravlja se že
               proračun za prihodnje leto in verjamem, da ste o tem že razmišljali. Hvala.</p>
            </sp>
            <sp xml:id="SDT7-OZNZJUILS-nujna-19-2015-07-16.sp19">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam.</p>
               <p>Še kolega Hanžek, izvolite.</p>
            </sp>
            <sp xml:id="SDT7-OZNZJUILS-nujna-19-2015-07-16.sp20">

               <speaker>MATJAŽ HANŽEK (PS ZL):</speaker>

               <p>Hvala lepa. Bom kratek, morda na nekaj odgovorov na nerazumljena vprašanja.</p>
               <p>500 ljudi v Sloveniji pomeni en človek na 4.000 ljudi in zdi se mi – sicer je dobro,
               da se trepljamo s solidarnostjo, ampak kakšna hudo velika solidarnost pa obremenitev
               ni, če 4.000 ljudi skrbi za enega drugega človeka.</p>
               <p>Kar se tiče rasizma oziroma rekel sem, <q>"ampak rasizma"</q>, lahko bi bilo tudi <q>"tihi
               rasizem"</q>. Jaz se strinjam, da mora policija in  ostali organi opravljati svoje delo, in strinjam se, da
               bo med njimi tudi marsikdo nevaren in podtaknjen. Ampak to naj policija in varnostni
               organi delajo po svoje, ne pa da je varnostni vidik eden najpomembnejših in prva
               stvar, ki se jo sliši. Definicija tihega rasizma je ravno to, da poudarjaš en
               negativen vidik, rečeš, ja, saj sem za to, ampak bomo morali tudi to paziti.</p>
               <p>Rad bi pa tudi opozoril, to je pa že maloprej kolega Ferluga omenil, predvsem
               vprašanje odziva teh 2 milijona ali 4.000 ljudi na enega človeka. Jaz sem imel veliko
               izkušenj s tem, ko so vsakega, skoraj vsakega drugačnega v Sloveniji zavračali. Pa ne
               govorim o drugih barvah kože, ne govorim niti o Romih in tako naprej, ampak pri
               otrocih s posebnimi problemi se je lokalna skupnost uprla. Ženske, neporočene, samske
               ženske, revolucija, da se bodo te ženske k nam preselile! Invalidi, ki so potrebovali
               pomoč, revolucija, da se je zgodilo! Oprostite, to kaže na hud rasizem med ljudmi. In
               jaz mislim, da se temu mora Vlada, ministrstvo, pa ne samo Ministrstvo za notranje
               zadeve, tudi vsi ostali posvetiti in veliko prej ljudi pripravljati. Nas tu ne
               zanima, koliko bo Slovenija dala. Mimogrede, smo dali pol milijona pri prodaji Nove
               kreditne banke in kar naprej, pol milijarde in tako naprej, mečemo tukaj, ko bo pa
               nekaj milijonov, pa se bomo spet pogovarjali, pol milijarde pa lahko dajemo. 70
               milijard smo dali raznim lopovom v zadnjih 25 letih. Država je mirno prevzel dolgove
               tistih, ki so denar nosili v davčne oaze. In tako naprej. Zato se mi, žal, malo upira
               spraševanje o drobižu proti temu v trenutku, ko je treba pomagati ljudem, ki jim gre
               za življenje. Hvala lepa. Ne bom se več oglašal.</p>
            </sp>
            <sp xml:id="SDT7-OZNZJUILS-nujna-19-2015-07-16.sp21">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam.</p>
               <p>Gospod Jernej Vrtovec, izvolite.</p>
            </sp>
            <sp xml:id="SDT7-OZNZJUILS-nujna-19-2015-07-16.sp22">

               <speaker>JERNEJ VRTOVEC (PS NSi):</speaker>

               <p>Najlepša hvala.</p>
               <p>Mene je gospod Hanžek, pa že prej gospod Ferluga, malce sta me spodbudila k razpravi,
               kajti načeloma jaz nimam popolnoma nič proti temu, da mi sprejmemo teh 500 beguncev v
               Slovenijo. Še več, lahko jih sprejmemo tudi 5.000, ni nobene težave. In sem
               prepričan, da lahko Republika Slovenija zagotovi vse potrebno, da bodo ti ljudje sem
               prišli, da se bodo tu počutili dobro. Problem je to, na kar je gospod Šefic prej
               opozarjal, da s tem stvari mi ne bomo zaključili. Da s tem mi ne bomo ničesar
               naredili, kar bo sledilo, recimo, v naslednjih 10 letih. Če pogledamo, da, recimo, v
               Afriki čaka par sto tisoč ljudi ali pa milijone ljudi, ki iščejo boljše življenje,
               zaradi tega je treba to begunsko krizo jemati, prvič, se strinjam, solidarnostno,
               ampak v nadaljevanju pa tudi v kontekstu preseljevanja kultur in narodov. In ko
               govorimo o preseljevanju kultur in narodov, te različne civilizacije so v zgodovini
               na različne načine, in se tudi danes, želijo obvarovati svojo kulturno identiteto
               pred prihodom neke druge kulture. Recimo, jaz nisem zagovornik, da gradimo
               kakršnekoli zidove, mreže in tako naprej, ampak, glejte, Amerika je postavila na meji
               z Mehiko mrežo in tako naprej. Napaka, mi Evropejci tega seveda ne smemo narediti.
               Ampak problem je treba reševati tam, kjer nastaja, in to je nekaj predgovornikov že
               povedalo. Mi dolgoročno, pa lahko sprejmemo 5.000 beguncev, dolgoročno problema
               rešili ne bomo.</p>
               <p>Kar se tiče integracije. Sam sem bil na nekem kongresu Junge Union CDU, mislim, da
               leta 2010, ko je imela znamenit govor Angela Merkel, ki je z žalostjo ugotavljala,
               kako integracija v Nemčiji z vsemi Turki in z vsem ne gre. Takrat so slovenski mediji
               to njeno razpravo vzeli zelo slabonamerno. V bistvu je ona dobronamerno s tem govorom
               želela spodbuditi, da gre Nemčija v bolj popolno integracijo. Da so tudi tujci, ki
               prihajajo, pripravljeni na to. In je ni šole, ki bo nekoga, ali pa izobraževalne
               institucije, ki bo nekoga prepričala, da bo spremenil način svojega življenja. In
               tudi jaz ga ne bi.  Ko
               sem jaz enemu Slovencu, ki je šel d Argentino oziroma je živel v Argentini potomec
               politične migracije in je zelo proti temu, da mi sprejmemo begunce, predvsem zaradi
               kulturnih vidikov. Ko sem jaz to bral, vašo družino so pa lepo sprejeli v Argentini,
               pa tako naprej, je rekel <q>"ja, ampak gre za isti način življenja, isto kulturno
               identiteto"</q>. Ne me razumeti, da sem jaz koga rekel, gospod Hanžek, da smo rasisti.
               Daleč od tega. Gospe in gospodje, jaz sem, da jih sprejmemo 10 tisoč, če je potrebno,
               kajti vem, da smo to sposobni. Problem je dolgoročen, ki ga moramo reševati.
               Dolgoročen problem je tukaj. In se zato, da se Republika Slovenija aktivno vključi v
               reševanje tega problema, kar se tiče varnostnega vidika, zave se tega problema, ampak
               sem prepričan, da Ministrstvo za notranje zadeve bo temu kos, da tudi v azilnih
               centrih je sedaj že kar dobro, kolikor sem seznanjen, poskrbljeno glede varnosti.
               Ampak problem, tudi če sprejmemo 5 tisoč teh ljudi, ne bo zaključen. Treba je najti
               dolgoročne rešitve, ni pa vse to odvisno od Republike Slovenije, ampak tukaj igra to
               igro celotna Evropska unija.</p>
               <p>Najlepša hvala.</p>
            </sp>
            <sp xml:id="SDT7-OZNZJUILS-nujna-19-2015-07-16.sp23">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala vam.</p>
               <p>Besedo dajem gospodu Šeficu. Izvolite.</p>
            </sp>
            <sp xml:id="SDT7-OZNZJUILS-nujna-19-2015-07-16.sp24">

               <speaker>BOŠTJAN ŠEFIC:</speaker>

               <p>Hvala lepa.</p>
               <p>Zelo na kratko nekaj odgovorov. Sedaj bom šel po obratnem vrnem redu. Ja, seveda,
               odpravljanje vzrokov za te migracije je ključno vprašanje. O tem ali pa s tem
               vprašanjem se tudi ukvarja Agenda o kateri smo včeraj govorili in vrsta drugih
               dokumentov Evropske unije pa tudi Slovenija je o tem pogosto, na to vprašanje pogosto
               opozarjala. Smo tudi vključeni v nekatere aktivnosti povezane s tretjimi državami.
               Seveda tukaj je marsikaj še za narediti in jaz bi rekel, tako načelno seveda se
               strinjam, to je pravi pristop. Se pravi, odpravljanje vzrokov tako kot pri nekaterih
               drugih vprašanjih s katerimi se srečujemo.</p>
               <p>Sedaj gleda odziva ljudi pa bom rekel, to kar se včasih dogaja v Sloveniji, tudi s
               tem se strinjam. Veliko bo treba narediti. To je odgovornost nas vseh. Jaz moram
               reči, da seveda vlade definitivno, vendar tudi parlamenta, nevladnih organizacij,
               vseh ostalih inštitucij, vsakega od nas posameznika, da to različno sprejemal na
               pravi način in se tudi na primeren način odzval, sodeloval, itn. To je ena naša
               skupna naloga, se jo zavedamo, bomo tudi, ko bodo vse te formalnosti nekako končane,
               ko bomo vedeli kako in kaj, seveda tudi na tem področju veliko naredili. Moram pa
               reči, da pravzaprav tudi Ministrstvo za notranje zadeve preko svojih programov,
               nekaterih preventivnih seveda v sodelovanju tudi z nevladnimi organizacijami kar
               precej dela. Žal so pa to vse stvari, ki bodo, ki imajo rezultat na dolgi rok ne na
               kratko. V kratkem času ni pravnih učinkov.</p>
               <p>Sedaj seveda glede varnostnega vidika. Še enkrat bi, jaz mislim da daleč od tega, da
               bi bil to edini element, ki smo ga izpostavili, je bil eden izmed elementov, se je pa
               seveda najbolj slišal in seveda zato morda ali pa smo ga želeli najbolj, samo njega
               slišati. Tako da, OK, pa ne bom več o tem.</p>
               <p>Seveda kar se tiče preverjanja in tega varnostnega vidika ali pa identifikacije oseb,
               itn., seveda se naši pristojni organi tudi na to pripravljajo, bodo sodelovali kot je
               bilo že omenjeno, tudi za italijanskimi, grškimi in seveda drugimi. Tukaj bomo
               maksimalne napore vložili, seveda tudi zato, da bodo potem ti ljudje imeli ustrezen
               tretja zato, da bodo imeli dokumente, da bodo ti dokumenti veljavni, itn. Tako, da
               ja. Je pa seveda to je, hočeš nočeš, dodatna obremenitev s katero se soočamo in se
               bomo soočali in se nanjo tudi pripravljamo.  Glede združevanja družine mislim, da je bilo natančno pojasnjeno tudi
               glede teh 6.000 evrov in tako naprej.</p>
               <p>Glede integracije mislim, da smo tudi dosti natančno povedali, ja, obstajajo
               programi, obstoječi v kolikor tečejo dnevno. To ni, še enkrat poudarjam, nekaj
               novega. Seveda bo treba prilagoditi, okrepiti tam, kjer bomo ocenjevali, da je to
               nujno potrebno glede na strukturo in tako naprej. Vendar želim pa to reči, teh 300,
               ali kolikor že bo, oseb, seveda, tu se vsi strinjamo, to ni največji problem. Tisto,
               kar nas skrbi so te, še enkrat poudarjam, spontane migracije, ki se lahko v
               naslednjem obdobju pojavijo. In to bo pravi izziv za Slovenijo, če se bomo s tem
               soočali.</p>
               <p>Na dva, tri vprašanja glede teh stroškov premestitve, ali bomo šli po eurostatu ali <stage>/
               nerazumljivo/</stage> pa kolegico Nino prosim, če lahko.</p>
            </sp>
            <sp xml:id="SDT7-OZNZJUILS-nujna-19-2015-07-16.sp25">

               <speaker>PREDSEDNICA MAG. LILIJANA KOZLOVIČ:</speaker>

               <p>Izvolite, gospa Nina Gregori.</p>
            </sp>
            <sp xml:id="SDT7-OZNZJUILS-nujna-19-2015-07-16.sp26">

               <speaker>NINA GREGORI:</speaker>

               <p>Hvala za besedo. Trenutna pravna podlaga s pogajanji včeraj, ki so še potekala v
               Bruslju, določa, da glede samih stroškov premestitve iz Italije in Grčije v drugo
               državo članico v bistvu nosita stroške poti, če lahko tako rečem, praktično Italija
               in Grčija, zato ker bosta za to dobili več denarja iz sklada za urgentne primere.
               Torej, ta denar 6.000 evrov, ta glavarina naj bi se začela uporabljati v Sloveniji.
               Tukaj je to razjasnjeno.</p>
               <p>Kar se tiče podatkov, torej 75% recognition rate, ta podatek naj bi šel ob trenutnem
               predlogu iz podatkov Euvostata iz četrt letnih poročil. Tukaj smo imeli tudi mi
               pridržek, zato ker se nam je zdelo, da poročilo o prejšnjem letu ni relevantno, zato
               ker se zadeve zelo hitro odvijajo, tako da tudi tukaj smo ga uveljavili. Sedaj
               govorimo o četrt letnem poročilu Eurostata.</p>
               <p>Kar se tiče identifikacije, to kar je rekel gospod Šefic velja. Tam ne govorimo o <stage>/
               nerazumljivo/</stage> podpornem uradu za azil, ampak dejansko o Eurodac, o sistemu zajemanja
               prstnih odtisov, ker Italija in Grčija bosta dolžni te ljudi, torej od potencialni
               načelni identifikaciji. Moramo vedeti, da ta identifikacija v Italiji in Grčiji bo
               šla primarno na izjavo, zaradi tega, ker enostavno drugače to ne gre. To je tako kot
               Slovenija. V vseh postopkih <stage>/ nerazumljivo/</stage> o podvzemu prstnih odtisov. Pomeni, ko bo
               oseba preseljena v Slovenijo bodo prstni odtisi že v sistemu in mi bomo prosilca še
               enkrat preverili. To pomeni bomo morali narediti check, ja, ta je prišel in v
               Sloveniji je. Tako da tukaj je ta povezava pri identifikacijskem postopku.</p>
               <p>Mogoče samo še eno besedo, pa res tehnično, glede integracije, to, kar ste vprašali.
               Dejstvo je, ampak o tem se prav dosti ne govori, da Slovenija je bila država EU, ki
               je bila leta 2006 pozdravljena s strani Evropske komisije kot država članica z
               odlično prakso integracije oseb z mednarodno zaščito. V Sloveniji vsaka oseba z
               mednarodno zaščito se za njo pripravi tri letni osebni integracijski načrt. Ta
               integracijski načrt vsebuje vse ukrepe, ki jih država nudi taki osebi. Govorimo o
               integracijskem načrtu pomoč pri integraciji, kjer je znotraj enega programa za
               individualno osebo glede na njegove potrebe dodeljena pomoč pri urejanju življenjskih
               situacij, učna pomoč, tisti, ki so šolo obvezni ali pa, ki se želijo šolati, lahko
               tudi na fakultetah potem, ne samo v osnovni ali srednji šoli, pomoč pri socialnem
               vključevanju ranljivih skupin, kadar govorimo, pač, posebno pozornost tistim, ki so
               hendikepirani na primer in seveda zaposlovanje. In cilj programa, tega individualnega
               ali osebnega načrta je, da se oseba čim prej vključi v slovensko družbo. To, kar je
               bilo vzporedno tudi vprašanje gospoda poslanca Vrtovca glede medkulturnega dialoga,
               tudi temu ministrstvo za notranje zadeve vsako leto namenja relativno visok finančni
               znesek, okoli 60.000 evrov, kjer poskušamo, lansko leto v 30 krajih v Sloveniji,
               vzpostaviti na institucionaliziran način medkulturni dialog med osebami, ki prihajajo
               v Slovenijo in med tukaj živečim prebivalstvom. Te zadeve se odvijajo od leta 2008 in
                   kot sem rekla, se dogajajo
               po celotni Sloveniji. Ali ljudje, ki pridejo v Slovenijo želijo sodelovati v teh
               integracijskih tečajih in se učiti slovenščine, ali želijo sodelovati v medkulturnem
               dialogu to pa je tudi vprašanje, o katerem bi lahko razpravljali. Ker država nikogar,
               Slovenija nima sistema, kjer bi osebe prisiljevale v integracijske tečaja. Določene
               država členice, med njimi Francija pa ima tak način, kjer oseba mora podpisati tako
               imenovani osebni integracijski načrt. S podpisom se zaveže, da bo sodelovala v vseh
               teh projektih, ampak to potem tudi pomeni,da jo pač država lahko kontrolira in ji
               recimo odtegne socialno pomoč. Mi takega sistema pač nimamo. Mi imamo to v bistvu
               sistem pomoči, ki temelji nekako na prostovoljnosti. Hvala, državni sekretar, da ste
               mi dovolil, da še to pojasnim.</p>
            </sp>
            <sp xml:id="SDT7-OZNZJUILS-nujna-19-2015-07-16.sp27">

               <speaker>PREDSEDNICA MAG. LILIJANA KOZLOVIČ:</speaker>

               <p>Hvala. Moram izraziti pohvalo. Vidim, da ima Slovenija vse te ukrepe pripravljene in
               da skrbi za to integracijo. </p>
               <p>S tem tudi zaključujem razpravo.</p>
               <p>In ker k predlogu stališča ni predlaganih amandmajev odboru predlagam, da sprejme
               naslednje mnenje: Odbor za notranje zadeve, javno upravo in lokalno samoupravo
               podpira predlog stališča Republike Slovenije do predloga sklepa sveta o uvedbi
               začasnih ukrepov na področju mednarodne zaščite v korist Italije in Grčije, ki ga je
               predložila Vlada in predlaga pristojnemu odboru za zadeve EU, da ga sprejme.
               Glasujemo.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je mnenje sprejeto.</p>
               <p>Odbor bo v skladu s 154. členom Poslovnika Državnega zbora kot matično delovno delo
               pripravil mnenje in ga posredoval Odbor za evropske zadeve in predlagal, da ga seveda
               sprejme. Poročevalka na seji pristojnega delovnega telesa bom predsednica odbora.</p>
               <p>S tem zaključujem 2. točko dnevnega reda in nujno sejo odbora.</p>
               <p>Vsem prisotnim in vabljenim se zahvaljujem in želim lep dan. Hvala. <stage type="time">Seja je bila
                  končana 16. julija 2015 ob 8.48.</stage>
               </p>
            </sp>
         </div>
      </body>
   </text>
</TEI>
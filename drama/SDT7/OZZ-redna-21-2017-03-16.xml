<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZZ-redna-21-2017-03-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">DDDCBA1BAAE10490C12580CF004520B1</idno>
               <idno type="custom" subtype="day">B14FF1E885B45B8CC12580ED002FD850</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=B14FF1E885B45B8CC12580ED002FD850</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZ-redna-21-2017-03-16.OZZ" n="21">
               <name>redna seja</name>
               <date when="2017-03-16"/>
            </setting>
         </settingDesc>
         <particDesc>
            <listOrg>
               <org xml:id="OZZ-redna-21-2017-03-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZ-redna-21-2017-03-16.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZDRAVSTVO</stage>
            <stage type="session">21. redna seja</stage>
            <stage type="date">(16. marec 2017)</stage>
            <stage type="chairman">Sejo je vodil Tomaž Gantar, predsednik Odbora za zdravstvo.</stage>
            <stage type="time">Seja se je začela ob 14.04. </stage>


            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Spoštovane kolegice poslanke, kolegi poslanci, vabljeni na današnjo sejo,
               predstavniki Ministrstva za zdravje, lepo pozdravljeni. Pričenjamo z 21. redno sejo
               Odbora Državnega zbora Republike Slovenije za zdravstvo.  Obveščam vas, da je danes tudi nekaj zadržanih, in
               sicer gospo Ireno Grošelj Košnik nadomešča dr. Dragan Matić, gospoda Branka Zormana
               dr. Jasna Murgelj.</p>
               <p>Prehajamo na določitev dnevnega reda seje odbora. S sklicem ste prejeli predlog
               dnevnega reda, in sicer dve točki: 1. točka: Zakon o zdravstvenem varstvu in
               zdravstvenem zavarovanju – zdravstvena ali davčna reforma. To je predlog Poslanske
               skupine SDS za obravnavo točke na seji odbora, ki je bil tudi objavljen na spletni
               strani Državnega zbora in 2. točka: Revizijsko poročilo »Učinkovitost upravljanja z
               medicinsko opremo s poudarkom na dragi medicinski opremi z dne 10. 11. 2015. Tudi to
               je objavljeno na spletni strani Državnega zbora in točka razno.</p>
               <p>Do dvanajste ure nisem prejel predlogov za širitev dnevnega reda oziroma za umik
               katere od predlaganih točk, zato je dnevni red takšen kot je bil predlagan s samim
               sklicem.</p>
               <p>Prehajamo na <title>1. TOČKO DNEVNEGA REDA – ZAKON O ZDRAVSTVENEM VARSTVU IN
                  ZDRAVSTVENEM ZAVAROVANJU – ZDRAVSTVENA ALI DAVČNA REFORMA?</title> Ne bi našteval
               vseh vabljenih. Je kar precej vabljenih. Meni je žal, ker je ta dvorana relativno
               majhna za vse. Treba se bo malo uskladiti, da kdor bo govoril, da bo prišel do
               mikrofona.</p>
               <p>Najprej pa bi dal, kot običajno, besedo predlagatelju predloga. Ja, postopkovno,
               gospod Mӧderndorfer.</p>
            </sp>
            <sp who="SDT7:MöderndorferJani">

               <speaker>JANI (JANKO) MӦDERNDORFER (PS SMC):</speaker>

               <p>Hvala lepa, predsedujoči. Mi imamo danes eno izredno nenavadno prakso, ki jo
               Poslanska skupina SDS pač poskuša na vsak način poskuša vpeljati v neko redno prakso.
               Namreč vi se vsi še spomniti, ko smo obravnavali Zakon o zdravstveni dejavnosti
               oziroma preden je sploh prišel v javno razpravo, si je Poslanska skupina, isti
               predlagatelj iste točke, umislil zgodbo oziroma takrat so si nekateri umislili, da je
               možno razpravljati o zadevi, ki v resnici sploh še ni v parlamentarni proceduri.</p>
               <p>Mi imamo pred seboj dokument, ki je v resnici v javni razpravi. Verjamem in prepričan
               sem, da ko bo prišel v parlament ta dokument ne bo več v takšni obliki kot ga imamo
               danes. In danes bomo poslušali en kup nekih razprav in ne vem kaj še vse samo zato,
               da bodo lahko nekateri dajali že v naprej nekakšne obsodbe in vrednostne ocene za
               nekaj kar sploh ne vemo kako bo dejansko izgledalo v končni obliki. V vsaki normalni
               demokratični družbi in nenazadnje tudi pri nas smo se dogovorili in tudi s
               poslovnikom določili kakšen je način vodenja razprave, kar se tiče samega
               zakonodajnega postopka.</p>
               <p>Ta zakon oziroma predlog ali osnutek zakona je v resnici v javni razpravi. In dokler
               javna razprava poteka, ne vidim prav nobenega razloga, da matični odbor razpravlja o
               dokumentu, ki niti ni v parlamentarni proceduri. Ker na ta način lahko jutri,
               kadarkoli, katerakoli poslanska skupina privleče katerokoli temo na dnevni red in
               bomo tu od tu do večnosti razpravljali in razglabljali o stvareh, ki pravzaprav sploh
               niso verificirane in uradno predložene Državnemu zboru. To preprosto ne gre. In zato
               menim, da ta točka dnevnega reda ne more biti na dnevnem redu in zato dajem
               proceduralni sklep, da zaključimo s to točko in seveda tudi ne razpravljamo sploh o
               tej točki, ker preprosto nima nobenega efekta. V kolikor ta predlog ne bo sprejet,
               ker točno vem po Poslovniku katere predloge boste sedaj v nadaljevanju uporabljali,
               bom še enkrat predlagal, ko bomo začeli razpravo, enak sklep, da ugotavljamo, da
               prekinemo oziroma končamo razpravo oziroma ne razpravljamo o stvareh, zaradi tega,
               ker se mi zdi to pa res dupliciranje nečesa, kar nima nobene vrednosti, efekta, ker
               bomo popolnoma enako temo imel, ko bo prišel zakon uradno v Državni zbor po končani
               javni razpravi. In takrat bo čas tako za vso zainteresirano javnost, tako strokovno,
               kot laično in nenazadnje za poslance, da razpravljajo in nenazadnje tudi odločajo o
               dokumentu. To, kar gledamo sedaj, ni  nič drugega kot EPP vložek nekoga, ki bi rad predstavil
               kaj mu ni všeč in da predstavlja svoje vizije. Hvala.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa. Če je to proceduralni predlog, da se točka dnevnega reda umakne, potem
               bom tudi predlog dal na glasovanje. Prej bi pa tudi sam nekaj besed spregovoril.</p>
               <p>Gre za enega najbolj zahtevnih in najbolj kompleksnih zakonov na področju zdravstva,
               ki bo lahko tudi ključno vplival na nadaljnje delo in razvoj zdravstva. Verjamem, da
               lahko proceduralno izpeljemo tukaj, ker nam poslovnik omogoča marsikaj. Po drugi
               strani pa sem prepričan, da v dobrobit pripravi dobrega predloga zakona, se mi zdi
               razprava smiselna tudi v okviru odbora in tudi v tej fazi.</p>
               <p>Čas javne razprave je relativno kratek glede na obsežnost zakona. Mislim, da poteče
               čez nekaj dni okoli 19. 3. 2017. Ne vidim razloga, da v tem delu, kjer ni bilo veliko
               razprave, niti v sami pripravi ne bi poslušali stališč in prišli tudi preko našega
               odbora lahko tudi za oblikovanje končnega predloga, o katerem bomo razpravljali
               ponovno tudi tukaj. In upam in verjamem, da bo drugačen kot je sedanji. Ta predlog
               sem v skladu s Poslovnikom sicer dolžan dati na glasovanje. Bi si pa želel, da
               razpravljamo o vsebini tega zakona, pa ne glede na to kaj kdo želi s tem doseči.
               Verjamem, da je tukaj veliko kompetentnih razpravljavcev, da je razprava smiselna saj
               v tem delu, ne glede na sklepe. To je moje mnenje.</p>
               <p>Konkretno je proceduralni predlog, da se ta točka ne obravnava na dnevnem redu.
               Gospod Möderndorfer.</p>
            </sp>
            <sp who="SDT7:MöderndorferJani">

               <speaker>JANI (JANKO) MӦDERNDORFER (PS SMC):</speaker>

               <p>Hvala lepa. To je moj predlog. Ampak glede na razpravo, predsednik, vsaka točka je
               zame pomembna, ki pride na dnevni red, ki razpravlja o ljudeh, za ljudi itd. Na to
               zgodbo lahko mi uvedemo novo parlamentarno prakso, da vsak zakon, ki je v javni
               razpravi ga še malo javno podebatiramo še na odboru. Mi moramo spoštovati pravila
               igre, ki smo si jih zadali sami. Ne gre zato, da mi s tem pokažemo odnos do
               pomembnosti določene materije in vsebine. To pomeni, da je to tako pomembna tema, da
               moramo malo še poslanci vmes podebatirati preden se bomo odločali, ko bo javna
               razprava končana. Mislim, da je sedaj čas javne razprave. Ko bo javna razprava
               končana ima potem predlagatelj čas, da se umakne na podlagi vseh zbranih pripomb
               razmislekov in pride z novim dokumentom in tudi pričakujem, da bo prišel z novim
               dokumentom in takrat se bo videlo kaj je predlagatelj upošteval iz javne razprave. Na
               podlagi tega se pa začne razprava tudi na ustreznih odborih, ko bo dokument tudi
               sprejet na Vladi in kasneje tudi prišel v Državni zbor, bo čas za resno razpravo.
               Takrat bomo govorili o stvarnih dejstvih, ne pa o nečem kar je sedaj osnutek in je
               šele v razpravi. Prepričan sem, da je ogromno stvari, ki so danes notri zapisane kot
               predlog in jih na koncu ne bo v tem predlogu in bodo predlagane drugačne rešitve.</p>
               <p>V končni fazi je politika vedno zasnovana na kompromisu in na soglasju nekega
               družbenega konsenza, ki mora biti ustvarjen. To je prehitevanje dogodkov.
               Definitivno, ker ustvarjamo nekaj in bomo razpravljali o stvareh, ki na koncu sploh
               ne bodo v predlogu. Zapravljanje časa. Zato se mi zdi pomembna ta distinkcija. To
               glasovanje o umiku točke ne pomeni slabega odnosa do pomembnega vprašanja, o katerem
               moramo razpravljati, vendar takrat ko je čas za to. Samo zato gre.</p>
               <p>Prvo pravilo je: najprej spoštuj formo, če hočeš resno razpravljati o vsebini. Če
               niti forme ne spoštuješ, potem tudi o vsebini resno nisi mislil.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Spoštovani kolega, pogosto se ne strinjava pa tudi tu ne prvič. O tej seji smo se
               dogovarjali. Tudi do dvanajste ure nobenega predloga niste dali. Se pravi, prišli ste
               z asom v rokavu  na sejo odbora,
               kjer smo povabili veliko ljudi. Mislim, da je neresno ravnanje na ta način. Ampak to
               je spet moje mnenje. Izvolite. Postopkovno.</p>
            </sp>
            <sp who="SDT7:GodecJelka">

               <speaker>JELKA GODEC (PS SDS):</speaker>

               <p>Moj postopkovni predlog je, da nadaljujemo s to točko dnevnega reda oziroma da
               opravimo razpravo. Zakaj? Ne vem katera so pravila igre oziroma kje v poslovniku
               piše, da se o zakonu, ki je v javni razpravi ne sme razpravljati na odboru. Ko je
               bilo tudi z naše strani takrat vložena na Državni zbor razprava o zakonu o
               zdravstveni dejavnosti s tem ni bilo problema. Takrat se ni omenjalo nobenih pravil
               igre. Mene tudi v proceduralnem predlogu zanima, če mi lahko predsednik odbora ali pa
               predlagatelj sklepa pove kje so ta pravila igre zapisana, po katerem členu Poslovnika
               Državnega zbora je neomogočena razprava o tem. Zanima me zakaj tudi oziroma moje
               mnenje je, da v času javne razprave se lahko razpravlja v Državnem zboru, kajti konec
               koncev smo tudi mi javnost. Veliko je nedorečenih zadev glede tako imenovane
               zdravstvene, ki jo sama smatram kot celovito zdravstveno reformo. Tudi danes bi se s
               toliko povabljenimi kot jih danes vidim in se jim tudi zahvaljujem za to odzivnost
               lahko prišli do nekih, ne zaključkov, ampak do nekih mnenj, ki so verjetno izražena
               tudi v javni razpravi. Do te javne razprave imajo dostop vsi državljani, vendar pa
               mogoče vseh mnenj državljani ne vidijo, ne spremljajo, spremljajo pa Odbor za
               zdravstvo preko TV ekranov in bodo te predloge slišali kakšne so te pripombe. Mislim,
               da smo mi del te javne razprave. Če pa Poslovnik ali pa pravila, ki so nekje
               zapisana, določajo drugače, torej da Državni zbor ne sme razpravljati o zakonih, ki
               so še v javni razpravi in v osnutku, potem izvolite in povejte kje to je.</p>
               <p>Konec koncev se pa ne morem strinjati s tem, da naš predlog ima sklepe, ki bi dali
               neke usmeritve ministrstvu, daleč od tega. Naši sklepi ne dajejo usmeritev
               ministrstvu, vendar pa od Ministrstva za zdravje nekako zahtevamo ali pa prosimo, če
               želite, da se bo malo bolj omiljeno slišalo, da se posreduje realne finančne učinke
               zdravstvene reforme, da se predstavi kaj ministrstvo načrtuje. Ne dajemo pa s sklepi
               nobenih usmeritev ministrstvu, nobenih predlogov kaj se naj upošteva, razen če bo po
               zaključku razprave vseh vabljenih potem prišlo do nekih predlogov sklepov. Naše
               sklepi tega ne omogočajo in moj predlog še enkrat je, da s to točko nadaljujemo,
               opravimo tudi tukaj javno razpravo, predstavimo slovenski javnosti kaj oziroma
               ministrstvo ima možnost sedaj, da širše predstavi slovenski javnosti kaj s tem
               zakonom namerava oziroma katere so tiste ključne teme, ki jih rešuje in odgovori na
               nekaj nejasnosti, ki so se pojavile v javnosti in pa tekom javne razprave. Hvala.</p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Hvala lepa. Če je že ta predlog bil in bi bilo korektno in časa je bilo dovolj, je
               bil včeraj do dvanajste ure čas za predlog umika točke z dnevnega reda. Niste ga
               dali. Prišli ste na sejo, ob tem, da smo potem pustili vse vabljene goste, da pridejo
               sem. Tudi tu je Poslovnik jasen. 64. člen Poslovnika govori o tem.</p>
               <p>Tu sta še dve pooblastili. In sicer gospoda Marijana Pojbiča nadomešča gospod Žan
               Mahnič in gospoda Matjaža Hanžka nadomešča gospod Miha Kordiš.</p>
               <p>Dal bom sklep na glasovanje, če ne ne bomo nikdar začeli ali zaključili s to točko.
               Mislim, da bomo najhitreje lahko nadaljevali z rednim delom.</p>
               <p>Torej postopkovni predlog gospoda Janija Mӧderndorferja je, da se prvi točka, se
               pravi Zakon o zdravstvenem varstvu in zdravstvenem zavarovanju – zdravstvena ali
               davčna reforma? umakne z dnevnega reda.</p>
               <p>Pričenjam glasovanje.</p>
               <p>Kdo je za? <stage>(9 članov.)</stage> Je kdo proti? <stage>(6 članov.)</stage></p>
               <p>Ugotavljam, da je sklep sprejet.  Točka se ne bo obravnavala na dnevnem redu. Jaz se vam opravičujem,
               spoštovani gostje.</p>
               <p>Sporočam, da imamo 10 minut odmora za nadaljevanje seje.</p>
               <p><stage type="time">(Seja je bila prekinjena ob 14.22 in se je nadaljevala ob 14.28.)</stage>
               </p>
            </sp>
            <sp who="SDT7:GantarTomaž">

               <speaker>PREDSEDNIK TOMAŽ GANTAR:</speaker>

               <p>Nadaljujemo sejo. Ugotavljam, da nismo sklepčni in zato sejo Odbora za zdravstvo
               danes prekinjam. Tudi vam spoštovani predstavniki iz Računskega sodišča, kolegice in
               kolegi se moram opravičiti. To je izven tega, kar lahko naredim. Upam, da se boste
               naslednjič ponovno odzvali in da bomo tudi mi tukaj dorekli na kakšen način bomo
               delovali naprej.</p>
               <p>S tem zaključujem sejo zaradi nesklepčnosti. Hvala vsem. Nasvidenje. <stage type="time">(Seja je
                  bila končana 16. marca 2017 ob 14.31 uri.)</stage>
               </p>
            </sp>
         </div>
      </body>
   </text>
</TEI>
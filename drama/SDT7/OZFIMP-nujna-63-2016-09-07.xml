<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZFIMP-nujna-63-2016-09-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">1D9F7AA2217DB66FC1258022001E34A1</idno>
               <idno type="custom" subtype="day">DA1A18124F312E89C125802800340930</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=DA1A18124F312E89C125802800340930</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZFIMP-nujna-63-2016-09-07.OZFIMP" n="63">
               <name>nujna seja</name>
               <date when="2016-09-07"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZFIMP-nujna-63-2016-09-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZFIMP-nujna-63-2016-09-07.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">63. nujna seja</stage>
            <stage type="date">(7. september 2016)</stage>
            <stage type="chairman">Sejo je vodila predsednica Urška Ban, predsednica Odbora za finance in monetarno
            politiko.</stage>
            <stage type="time">Seja se je začela 16.01 uri.</stage>
            


            <sp xml:id="SDT7-OZFIMP-nujna-63-2016-09-07.sp1">

               <speaker>PREDSEDNICA URŠKA BAN:</speaker>

               <p>Spoštovani kolegi in kolegice, spoštovani predstavniki medijev, spoštovana mag.
               Mateja Vraničar, danes sicer v nekoliko drugačni vlogi, kot smo vas vajeni do sedaj,
               danes kot kandidatko za ministrico za finance.</p>
               <p>Pričenjam 63. nujno sejo Odbora za finance in monetarno politiko in vas obveščam, da
               na seji s pooblastilom namesto poslanca Luke Mesca sodeluje dr. Franc Trček namesto
               poslanke Andreje Potočnik poslanec Ivan Škodnik. Namesto Branka Zormana Anita Koleša,
               toliko jih imam zaenkrat.</p>
               <p>S sklicem današnje seje ste prejeli tudi dnevni red in sicer z eno točko –
               predstavitev mag. Mateje Vraničar Erman, kandidatke za ministrico za finance.</p>
               <p>V poslovniškem roku nisem prejela predlogov za spremembo dnevnega reda zato
               ugotavljam, da je takšen dnevni red, kot smo ga prejeli s sklicem seje, z današnjo
               sejo tudi določen.</p>
               <p>Prehajam torej na <title>1. TOČKO DNEVNEGA REDA - PREDSTAVITEV MAG. MATEJE VRANIČAR
                  ERMAN, KANDIDATKE ZA MINISTRICO ZA FINANCE</title>
               </p>
               <p>Odbor bo predstavitev kandidatke opravil na podlagi drugega odstavka 112. člena
               Ustave ter prvega in drugega odstavka 230. člena Poslovnika Državnega zbora.</p>
               <p>Za sejo ste prejeli kot gradivo predlog kandidatke za ministrico za finance Vlade
               Republike Slovenije, z dnem 1. 9. 2016, predlagatelj je predsednik Vlade, dr. Miro
               Cerar.</p>
               <p>Na sejo sem povabila kandidatko za ministrico za finance, mag. Matejo Vraničar Erman.
               Člani odbora ste prejeli tudi dopis SVIZ – Sindikatov vzgoje, izobraževanja, znanosti
               in kulture z dnem 5. 9. 2016.</p>
               <p>Preden dam besedo kandidatki za ministrico imam še eno pooblastilo in sicer poslanca
               mag. Dušana Verbiča nadomešča poslanec Simon Zajec.</p>
               <p>Sedaj pa dajem besedo kandidatki za ministrico za finance, mag. Mateji Vraničar
               Erman, da se članom odbora predstavi in potem v nadaljevanju tudi odgovori na
               vprašanja, ki jih bomo člani odbora oziroma sodelujoči na današnji seji vam tudi
               zastavili.</p>
               <p>Izvolite, imate besedo.</p>
            </sp>
            <sp xml:id="SDT7-OZFIMP-nujna-63-2016-09-07.sp2">

               <speaker>MAG. MATEJA VRANIČAR ERMAN:</speaker>

               <p> Hvala lepa za besedo in še enkrat lep pozdrav vsem.</p>
               <p>Naj za začetek povem, da ta predlog, ki ga je v državni zbor poslal predsednik Vlade
               zame pomeni veliko priznanje za dosedanje delo, ki sem ga opravljala v veliki meri
               tudi v sodelovanju z vami, po drugi strani pa pomeni tudi ogromno odgovornost. Zelo
               se je zavedam in upam, da bom opravičila to začetno zaupanje. Moj predhodnik, dr.
               Mramor je tovrstno predstavitev zastavil pod recimo sloganom ali pa pod vizijo, da
               želi doseči  ponovno
               ekonomsko samostojnost Slovenije. In kot konkretne cilje v zvezi s tem si je zastavil
               v bistvu izboljšanje položaja Slovenije v mednarodnem okolju, izhod iz postopka
               presežnega primanjkljaja. TO smo v preteklih dveh letih dejansko tudi dosegli, vendar
               pa ta dosežek ni končni cilj. Če smo ekonomsko samostojnost dosegli jo moramo zdaj
               znati ohranjati. Ohranjati ne zaradi same sebe ampak ohranjati zato, da bomo lahko
               soustvarili solidarno družbo v kateri lahko ljudje dostojno živijo od lastnega dela.
               To je dolgoročni cilj, dolgoročna vizija, ki na račun tega, da na dolgi rok dosežemo
               ta cilj, na kratki rok zahteva tudi omejitve, odrekanja in premišljeno vlaganje
               razpoložljivih sredstev v tista področja, ki nam dejansko ta cilj lahko
               ustvarijo.</p>
               <p>Vsebina moje predstavitve, jaz se opravičujem ampak tehnično sem malo slabo
               spodkovana in ne znam tukaj<gap n="…"/> A, že vidim. Vsebina moje predstavitve bo razdeljena na
               3 dele. Prvi del bo kratka ocena stanja v katerem smo v temu trenutku z vidika
               pristojnosti in nalog Ministrstva za finance, drugo na kratko orisani cilji oziroma
               ključna vprašanja nadaljnjega razvoja pri katerih lahko Ministrstvo za finance
               prispeva s svojimi aktivnostmi in pa v tretjem delu konkretne naloge oziroma
               prioritete kot jih vidim za Ministrstvo za finance v naslednjih dveh letih.</p>
               <p>Kot sem omenila že na samem začetku smo priča ohrabrujočim znakom okrevanja po hudi
               gospodarski in javnofinančni krizi vendar nam ti znaki okrevanja ne dopuščajo, da bi
               zaspali na lovorikah, kot pogovorno radi rečemo ampak od nas zahtevajo nadaljnje,
               zelo aktivno delovanje v smeri začrtanih ciljev. Omenila sem že, da je prva etapa
               dosežena z zaključkom presežnih makroekonomskih neravnovesij in izhodom iz postopka
               presežnega primanjkljaja z vidika evropskih pravil ekonomskega upravljanja, vendar pa
               ta zaključek prve etape hkrati pomeni začetek druge etape, prehod v prav tako
               zahtevne preventivne ukrepe, ki od nas zahtevajo nadaljnje ukrepanje, tako na
               področju strukture javnofinančnih izdatkov kot tudi obsega javnofinančnih izdatkov in
               dodatno zahtevajo od nas tudi ukrepe za zniževanje dolga sektorja država. Več o tem
               bom govorila v nadaljevanju, ko bom govorila o prioritetah na proračunskem
               področju.</p>
               <p>Tretji element trenutne ocene stanja iz katerega izhajam pri nadaljnjem delu je
               stabilizacija položaja Slovenije na mednarodnih finančnih trgih, v mislih imam
               predvsem stabilizacijo položaja Slovenije z vidika možnosti zagotavljanja
               financiranja ne samo za javne potrebe ampak preko tega tudi okrepitev ali pa
               olajšanje pogojev za slovenske gospodarske subjekte na mednarodnih finančnih trgih in
               pa s tem so ustvarjeni tudi pogoji za postopno zniževanje dolga sektorja država. </p>
               <p>Na področju upravljanja kapitalskih naložb države je zastavljeno delo v skladu s
               sprejeto strategijo. Oblikovan je pravni okvir za učinkovito delovanje  finančnega sistema v
               letošnjem letu smo v nacionalno zakonodajo dokončno prenesli direktive, evropske
               direktive s področja oblikovanja bančne unije in pa vzpostavljene so tako institucije
               kot tudi mehanizmi za aktivno upravljanje slabih terjatev vključno s
               prestrukturiranjem družb in pa razdolžitvijo gospodarskega sektorja, kjer se že tudi
               kažejo prvi rezultati.</p>
               <p>To oceno stanja utemeljujem z nekaterimi statističnimi podatki, uporabila sem podatke
               iz zadnjih razpoložljivih objav, torej, kar se tiče rasti BDP primerjam medsebojno
               rasti v vsakem, v drugem četrtletju vsakega od prikazanih let. Prav tako pri rasti
               izvoza in pa pri rasti domače potrošnje in zaposlenosti. Tudi kar se tiče podatkov o
               registriranih brezposelnih osebah so uporabljeni zadnji podatki za mesec avgust,
               medtem ko je podatke za primanjkljaj sektorja država prikazan na letni podlagi.</p>
               <p>Vsi ti podatki kažejo postopno izboljševanje stanja in ključna naloga za naprej je da
               se zagotovi nadaljevanje tega trenda.</p>
               <p>Drugi elementi, ki kažejo ali pa ki potrjujejo dano oceno stanja so bonitetne ocene
               Slovenije kjer je v letošnjem letu agencija Standard &amp; Poor's izboljšala oceno
               medtem ko sta ostali dve agenciji ocene potrdili. Vsekakor pa se v bistvu tako pri
               agenciji Standard &amp; Poor's kot tudi pri agenciji Moody's položaj izboljšuje.
               Izboljšuje se tudi naš položaj na lestvicah konkurenčnosti, kjer so prikazane tri
               najbolj, recimo jim odmevne lestvice konkurenčnosti, ki jih tudi v naših debatah v
               državnem zboru pogosto radi omenjamo.</p>
               <p>Kakšna so torej ključna vprašanja oziroma cilji, ki jih na podlagi takšne ocene
               stanja lahko zastavimo za naslednji dve leti? Če sem omenila, da je dolgoročni cilj
               dostojno življenje državljanov oziroma prebivalcev in prebivalk Slovenije od lastnega
               dela v vseh obdobjih njihovega življenja je drugi element v bistvu solidarnost.
               Solidarnost je v Sloveniji vrednota, ki ji namenjamo veliko pozornosti, tako v naših
               privatnih življenjih kot tudi v dizajniranju javnofinančnih odhodkov in tako
               verjamem, da bo tudi v prihodnje. Pa vendarle, mislim, da moramo stremeti k temu, da
               bo vseeno postal naš ključni cilj ta prvi, da res omogočimo ljudem, da lahko dostojno
               zagotovijo sami sebi življenje z lastnim delom.</p>
               <p>In s čim lahko Ministrstvo za finance lahko prispeva k uresničevanju te vizije? Vidim
               predvsem tri elemente – stabilen javnofinančni okvir je osnova iz katere lahko izhaja
               stabilna gospodarska rast. Drugo področje, ki sodi v pristojnost Ministrstva za
               finance je dobro delujoč finančni sistem, ki deluje v podporo razvoju gospodarstva,
               pri čemer so pomembni tako dostopnost virov financiranja kot tudi višina stroškov
               financiranja. In tretji element je odpravljanje elementov nekonkurenčnosti
               slovenskega poslovnega okolja, pri čemer je treba  posvetiti posebno pozornost odpravljanju
               administrativnih ovir na vseh področjih, med drugim tudi na davčnem področju in pa
               povečati učinkovitost javne porabe. Jasno se moramo vprašati ali z javnimi sredstvi,
               ki jih imamo na razpolago naredimo res najbolje, kar lahko oziroma ali lahko
               sredstva, ki so na razpolago uporabimo na način, da bodo bolj oziroma še bolj
               prispevala k gospodarski rasti.</p>
               <p>Na podlagi teh ciljev oziroma ključnih področij, na katerih Ministrstvo za finance
               lahko prispeva k izboljšanju gospodarskega okolja, poslovnega okolja in s tem
               pripomore k višji gospodarski rasti. Višja gospodarska rast, ki mora temeljiti na
               višji dodani vrednosti zaposlenih in večji zaposlenosti pa lahko prispeva k
               nadaljnjemu razvoju in k doseganju dolgoročnih ciljev, ki sem jih omenjala. No in
               znotraj tega prioritetne aktivnosti Ministrstva za finance delim na pet ključnih
               področij.</p>
               <p>Prvo je proračunsko področje; pri tem, ko pravim proračunsko področje seveda v prvi
               vrsti mislim na državni proračun vendar ne zgolj na državni proračun na področju
               državnega proračuna imamo seveda največ instrumentov oziroma vzvodov preko katerih
               lahko na proračun kot takšen vplivamo. Pomembne pa so vse enote sektorja države,
               sodelovanje z občinami, s pokojninsko zdravstveno blagajno, javnimi agencijami,
               javnimi skladi, zavodi in ne nazadnje tudi gospodarskimi družbami, ki sodijo v sektor
               država.</p>
               <p>V ta namen je nujna okrepitev institucionalnega javnofinančnega okvira, ki smo ga
               zastavili z odločitvijo, da se vključimo v evropski fiskalni pakt z odločitvijo da
               fiskalno pravilo vključimo v slovensko ustavo. Lani je bil sprejet Zakon o fiskalnem
               pravilu in ta institucionalni okvir je treba še dograditi s pripravo oziroma
               sprejetjem Zakona o javnih financah in Zakona o računovodstvu.</p>
               <p>Postopki v zvezi s tem že tečejo in jih je potrebno nadaljevati. V temu kontekstu
               seveda tudi postopki glede imenovanja fiskalnega sveta kjer pa bodo verjetno nekatere
               odločitve sprejete že pred mojim predvidenim imenovanjem, tako da se tega nisem
               posebej v tej predstavitvi dotikala.</p>
               <p>Drug pomemben element prioritet na temu področju je nadaljevanje postopne
               javnofinančne konsolidacije. Omenila sem že, da je na področju javnofinančne
               konsolidacije Slovenija izšla iz postopka presežnega primanjkljaja in prešla v
               zahteven preventivni del pakta za razvoj in rast. Ta preventivni del od nas zahteva
               ustrezne napore na področju zniževanja javnega dolga oziroma dolga sektorja država.
               Od nas zahteva tudi nadaljevanje postopnega zniževanja strukturnega primanjkljaja po
               stopnji najmanj 0,6 BDP letno, seveda ob predpostavki, da je potencialni BDP enak
               dejanskemu oziroma, da je rast enaka potencialni. V kolikor je rast višja od
               potencialne to zahteva v bistvu še dodatno krčenje javnofinančnih odhodkov. In tretji pomemben
               element, ki bo determiniral ukrepe na področju javnofinančne konsolidacije je
               vprašanje strukture javnofinančnih odhodkov, kjer nam evropska pravila postavljajo
               dokaj zahtevne omejitve v zvezi s to strukturo. V temu okolju je po mojem mnenju
               potrebno zagotoviti stabilne prihodke vseh vrst, tako davčne kot nedavčne prihodke in
               pa odhodkovni del proračuna je treba ob tem, da se zagotavljajo sredstva za
               izpolnjevanje zakonskih obveznosti usmeriti razvojno. Razpoložljiva javnofinančna
               sredstva je treba usmerjati na področja, ki lahko vplivajo na hitrejšo gospodarsko
               rast. In, če smo v preteklosti govorili, da je to predvsem v investicijske projekte
               ni pomembno samo, da se vlaga v investicijske projekte. Pomembno je, da se vlaga v
               projekte, ki imajo visok multiplikativni učinek. V preteklosti so analize pokazale,
               da temu ni bilo vedno tako oziroma, da so nekateri projekti imeli sorazmerno nizko
               multiplikativni učinek.</p>
               <p>Če želimo zagotoviti to razvojno naravnanost odhodkovnega dela proračuna je nujna
               nadaljnja postopnost in velika premišljenost pri sproščanju obstoječih omejitev
               določenih javnofinančnih odhodkov. Ni mogoče v bistvu sprostiti vseh javnofinančnih
               odhodkov na raven, kakršna je bila pred letom 2008 oziroma v letu 2008. Na razpolago
               imamo precej manjši BDP kot smo ga imeli v bistvu takrat in to moramo vzeti v
               obzir.</p>
               <p>In to je tisto, kar sem omenila že uvodoma, da vizija, kot sem jo predstavila na
               začetku od vseh nas na kratek rok zahteva tudi določene samoomejitve ali pa če želite
               odrekanja, zato da bomo na daljši rok lahko si zagotovili v bistvu vse te pravice pa
               mogoče še kaj več.</p>
               <p>Ministrstvo za finance je neke vrste horizontalni resor, kar pomeni da poleg stvari,
               ki sodijo v nekako neposredno pristojnost ministrstva mora zagotavljati podporo tudi
               drugim resorjem, predvsem na področjih, ki se dotikajo strukturnih spremembe. In
               podpora tem strukturnim spremembam bo tudi ena od naših prioritet, kjer pa si
               strukturne spremembe ne predstavljam samo v smislu, za to in to področje potrebujemo
               toliko in toliko več denarja ampak si predstavljam najprej resne vsebinske predloge,
               vsebinske spremembe in glede na vsebinske predloge bomo v bistvu tudi poiskali
               možnosti za zagotovitev ustreznih sredstev.</p>
               <p>Drugo področje, ki sodi bolj v neposredno pristojnost Ministrstva za finance je
               davčno področje. Tukaj smo si že do sedaj in si bomo tudi v prihodnje postavljali
               vprašanje kje je slovenski davčni sistem nekonkurenčen in kakšne cilje želimo
               zasledovati ob tem, da je seveda primarni cilj to kar sem omenila prej, stabilnost
               javnofinančnih prihodkov. Ampak tudi ob zagotavljanju te stabilnosti lahko z davčnim
               sistemom zasledujemo tudi kakšne, recimo jim, podredne oziroma druge cilje in tukaj
               se moramo v nadaljevanju vprašati ali je za zasledovanje vseh ciljev res primerno
               uporabiti davčni sistem ali je bolje uporabiti kakšnega od drugih mehanizmov.  Prioritete na temu
               področju so dokončati letošnji projekt prestrukturiranja in začeti z aktivnostmi za
               naslednji paket izboljšav. Tukaj smo že napovedali, da si želimo za naslednje leto
               osredotočiti predvsem na področje dohodkov iz tujine, vseh vrst in pa na področje
               pavšalne obdavčitve, kar pa se letošnjega projekta prestrukturiranja tiče pa razumem
               različne deležnike, da bi želeli več ampak, če želimo zagotoviti stabilnost o kateri
               sem govorila prej, potem je po moji oceni to, kar smo predlagali to kar si v temu
               trenutku lahko privoščimo. In to, kar smo predlagali, definitivno pomeni izboljšanje
               enega od elementov davčnega sistema zaradi tega se mi zdi primerno in vredno, da se s
               projektom nadaljuje oziroma, da se ga v letošnjem letu tudi zaključi.</p>
               <p>Naša stalna naloga je pregledovanje vseh davčnih režimov oziroma aktivnosti, ki so
               potrebne za izpolnitev davčnih obveznosti in odpravljanje administrativnih ovir na
               temu področju. Tudi tukaj je bilo že veliko opravljenega v preteklem letu in z istim
               tempom oziroma z istim pristopom menim da je treba nadaljevati tudi v prihodnje. Vse
               intenzivnejši razvoj informacijske tehnologije nam tukaj omogoča, da razmišljamo o
               rešitvah, ki smo jih v preteklosti zaradi prevelike zapletenosti tudi recimo
               zavračali ali pa smo bili do njih zadržani.</p>
               <p>Maksimalno je potrebno poskrbeti za čim večjo učinkovitost pobiranja javnih dajatev.
               Tukaj imam v mislih tako zmanjševanje davčnega dolga kot tudi hitrost pri odkrivanju
               raznih nepravilnosti pa tudi povečanje pravne varnosti davčnih zavezancev s hitrejšim
               odločanjem, predvsem v pritožbenih postopkih. In projekti na vseh teh področjih že
               intenzivno tečejo.</p>
               <p>Zadnji projekt, ki na temu področju teče je projekt posodobitve sistema obdavčitve
               nepremičnin, vključno s prenovo sistema množičnega vrednotenja kjer ste tudi iz
               objav, ki jih je ministrstvo že do sedaj dajalo oziroma iz aktov, ki so v javni
               obravnavi verjetno že razbrali kako razmišljamo o teh aktivnostih.</p>
               <p>Naslednje področje prioritetno področje, je upravljanje s kapitalskimi naložbami
               države. Tukaj je postavljen koncept z Zakonom o Slovenskem državnem holdingu, s
               strategijo upravljanja kapitalskih naložb države z izvedbenimi akti, letnim načrtom.
               In vsi ti akti, ki postavljajo koncept upravljanja temeljijo na načelih in smernicah
               OECD za korporativno upravljanje podjetij v državni lasti. Ta načela in smernice so
               pripravljene po najboljših praksah razvitih držav in zdi se mi primerno, da tudi v
               Sloveniji tem načelom in smernicam sledimo oziroma, da krepimo naše delovanje v tej
               smeri.</p>
               <p>V temu kontekstu ocenjujem, da je potrebno predvsem zagotoviti izvedbo aktivnosti, ki
               so v obstoječih aktih začrtane. V skladu z vsak seveda lahko deluje v skladu z
               zakonskimi pooblastili, ki jih ima in pa prej omenjenimi mednarodnimi standardi. Pri
               čemer moramo vsi skupaj zasledovati dva cilja, ki sta zapisana že v strategiji, to je
               povečanje učinkovitosti upravljanja z naložbami in pa premišljena privatizacija.
                   V zadnjem času se
               veliko govori o prenovi strategije upravljanja kapitalskih naložb, že v sami
               strategiji smo zapisali, da bomo v obdobju enega leta po začetku uveljavljanja
               strategije to izvajanje pregledali in videli ali je potrebno kar koli spremeniti.
               Menim da je mogoče posamezne spremembe uveljaviti na podlagi sektorskih strategij
               oziroma na podlagi vizij razvoja, ki jih na posameznih področjih imamo. In v tej
               smeri naj bi tekli tudi nadaljnji pogovori pri morebitni prenovi strategije.</p>
               <p>Naslednje področje je finančni sistem. Na temu področju ocenjujem, da je potrebno
               zvedeno sanacijo bank izkoristiti za aktivno podporo finančnega sistema gospodarstvu,
               tako kot sem omenila uvodoma, tako z vidika dostopnosti kot tudi z vidika stroškov
               financiranja smo sredi enega zelo intenzivnega postopka prestrukturiranja bančnega
               sistema v Sloveniji in ta postopek je treba dokončati. Z Zakonom o ukrepih Republike
               Slovenije za krepitev stabilnosti bank je začrtan sistem oziroma je začrtano
               delovanje Družbe za upravljanje terjatev bank in potrebno je zagotoviti izvedbo tega,
               kar je zakonsko določeno.</p>
               <p>Na področju finančnega sistema štejem za izredno pomembno tudi nadgradnjo sistema, ki
               preprečuje pranje denarja in financiranje terorizma skozi slovenski finančni sistem.
               V ta namen je bila v preteklem letu narejena ocena, nacionalna ocena tveganja. Tik
               pred poletnimi počitnicami pa je vlada v Državni zbor v zakonodajni postopek poslala
               predlog novega Zakona o preprečevanju pranja denarja in financiranje terorizma, ki
               prinaša dve pomembni novosti – prinaša posebna pooblastila Uradu za preprečevanje
               pranja denarja, predvsem pa vzpostavlja register dejanskih lastnikov. S čimer se
               povečuje transparentnost slovenskih gospodarskih subjektov in upam oziroma želim si,
               prizadevala si bom, da ta predlog dobi podporo tudi v Državnem zboru v nadaljevanju
               pa seveda tudi pri izvedbi.</p>
               <p>Pri vseh teh področjih, ki sem jih do sedaj omenjala je priprava dobrih zakonodajnih
               rešitev začetek procesa. Naslednji korak je učinkovita in dobra izvedba tega, kar je
               v zakonih zapisano. Na številnih področjih, ki sem jih omenjala so zakonske podlage
               že vzpostavljene, zaradi tega v bistvu tudi z moje strani zelo veliko poudarek tudi
               na izvedbi. Ne nujno vsakoletnemu spreminjanju zakonodajnih okvirov ampak predvsem
               dobra in učinkovita izvedba zakonskih rešitev.</p>
               <p>Še zadnje pa vendarle ne najmanj pomembno področje – mednarodno finančno področje
               kjer je zame ključen evropski segment. Pravila evropskega semestra, ki sem jih prej
               na kratko očrtala oziroma pravila ekonomskega upravljanja zagotavljajo oziroma so
               namenjena temu, da zagotovijo stabilen javnofinančni okvir v državah članicah evro
               prostora. Menimo pa, da morajo hkrati podpirati gospodarski razvoj oziroma
               gospodarsko rast. In želimo prepričati, da je tako kot mi beremo ta pravila v skladu
               z namenom, da je v bistvu to pravi način branja tovrstnih pravil, tudi na temu
               področju so se aktivnosti že začele vendar so v začetni fazi in moramo s temi aktivnostmi tudi
               nadaljevati. Tudi na nekaterih drugih področjih je Evropska unija izredno dinamična
               predvsem v zadnjem obdobju. Eno od takšnih področij je davčni sistem, kjer se z
               različnimi ukrepi nekaj znotraj, samo znotraj Evropske unije, nekaj v okviru širšega
               v okviru OECD iščejo ukrepi, ki naj predvsem preprečijo predvsem mednarodno
               izogibanje plačevanju davkov in široka mednarodna politična podpora tukaj omogoča
               hitre premike, ki v preteklih letih niso bili možni. Slovenija je bila v preteklih
               dveh letih med prvimi oziroma med bolj aktivnimi članicami na temu področju in želela
               bi to aktivno držo tudi zagotoviti v prihodnje.</p>
               <p>Druge pomembne teme, ki nas čakajo v naslednjih dveh letih je oblikovanje oziroma
               nadgradnja obstoječih evropskih pravil z vidika celote finančnega sistema in pa
               aktivnosti, ki se dotikajo oblikovanja evropskega proračuna.</p>
               <p>Podobne aktivnosti se odvijajo tudi v okviru organizacije OECD in pa drugih
               mednarodnih institucij v katerih je Slovenija aktivna in bi želela ponovno to aktivno
               vlogo nadaljevati tudi v naslednjem obdobju.</p>
               <p>In še zadnji element na mednarodnem finančnem področju, to je vprašanje nasledstva,
               razreševanje še odprtih vprašanj, izvajanje tega, kar je bilo že v preteklosti
               dogovorjeno in recimo upravljanje s tveganji, ki lahko iz tega področja izvirajo.</p>
               <p>Skratka, tako kot je pravzaprav vseobsegajoče delo Ministrstva za finance tak osem
               poskušala tudi v tej predstavitvi čim širše pa vendarle dokaj splošno zajeti vsa
               področja, katerim se bomo morali posvečati tudi v prihodnjih dveh letih. Če pa moram
               narediti neko gradacijo potem bi rekla, da je tisti prvi cilj, ki se mu želim najbolj
               posvetiti vzdržna javnofinančna ekonomska politika, ki še enkrat ponavljam, ni sama
               sebi namen ampak je nujen predpogoj za oblikovanje boljšega poslovnega okolja. To
               pripelje stabilno in trajno gospodarsko rast, ta pa v nadaljevanju pripelje do
               blaginje in dostojnega življenja vseh v Sloveniji.</p>
               <p>Dosedanje aktivnosti oziroma dosedanji ukrepi, pri katerih smo sodelovali tudi na
               Ministrstvu za finance ne trdim, da je vse samo naša zasluga ampak v sodelovanju z
               vsemi deležniki lahko rečem, da so pravi, da so dobri rezultati in krepko se bo treba
               potruditi, da bomo gradili v isti smeri, da bomo nadaljevali v bistvu z enakim
               trendom, da ne bomo zašli iz te poti, da se ne bomo uspavali s pozitivnimi rezultati,
               dosedanjimi pozitivnimi rezultati in samo na ta način mislim, da lahko upravičimo
               pričakovanja ljudi. S sodelovanjem razumevanjem in s tem, da slišimo ne samo da
               poslušamo ampak, da tudi slišimo eden drugega, mislim da lahko uspemo.</p>
               <p>Hvala lepa.</p>
            </sp>
            <sp xml:id="SDT7-OZFIMP-nujna-63-2016-09-07.sp3">

               <speaker>PREDSEDNICA URŠKA BAN:</speaker>

               <p>Hvala lepa tudi vam za predstavitev.</p>
               <p>Zdaj pa dajem besedo članicam in članom odbora, da kandidatki postavite vprašanja.
               Prvi se je prijavil gospod Šircelj, izvolite.</p>
            </sp>
            <sp xml:id="SDT7-OZFIMP-nujna-63-2016-09-07.sp4">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa, spoštovana predsednica, spoštovana kandidatka, mag. Mateja Vraničar
                  Erman. Dovolite mi,
               da vam dam nekaj zelo konkretnih vprašanj in prosil bi vas tudi za odgovore, ne glede
               na to ali ti odgovori obstajajo na vladi ali ne me zanima seveda pri nekaterih od teh
               vprašanj tudi vaše mnenje kaj bi naredili, kako boste naredili in tako naprej, ta
               vprašanja pa se nanašajo dešnjansko na ekonomijo sedanjosti, na finance sedanjosti,
               na gospodarstvo sedanjosti, na položaj družbenega sektorja v temu trenutku in v
               naslednjih dveh letih.</p>
               <p>Zdaj, v vaši predstavitvi razen tistih statističnih podatkov, ki ste jih dali ni bilo
               nobenih številk, da tako rečem, ni bilo nanizanih ciljev v smislu, da seveda na
               primer vzdržnost javnih financ pomeni primanjkljaj takšen in takšen, zato pomeni
               znižanje odhodkov spet za toliko in toliko odstotkov. Skratka, to je manjkalo zaradi
               tega najprej pri, bom rekel, vašemu sloganu ki ste ga tukaj navedli in sicer
               <q>"dolgoročno dostojno življenje od lastnega dela"</q> in <q>"doseganje dolgoročnega cilja
               zahteva da se kratkoročno odrekamo"</q>. To so vaše besede. Zanima me, kako vi ocenjujete
               dolgoročnost v letih? In seveda kolikšna morajo biti ta odrekanja, to je številka. Z
               drugimi besedami, zanima me ali ste za to, da se poveča minimalna plača za 3 %? Ali
               za več ali za manj? Ali podpirate takšen predlog? To je s področja, bom rekel te
               vzdržnosti financ in tako naprej, ali ste zato, da se poveča minimalna plača? Ali bo
               Ministrstvo za finance seveda vi kot ministrica, bodoča ministrica, rekli, ja,
               strinjamo se? Navsezadnje, vaša beseda na socialno-ekonomskem svetu veliko velja. </p>
               <p>Drugo, glede zadolževanja. To ste omenjali, da naj bi enostavno se man zadolževali,
               zmanjšali javni dolg. Ali lahko poveste za koliko? V zadnjih dveh letih mislim da je
               glede na BDP javni dolg se povečal za 2 do 3 odstotne točke. Tako da, zanima me do
               kdaj in za koliko se bo zmanjšal? Koliko se bo zmanjšal v letu 2016 in koliko se bo
               zmanjšal v letu 2017, koliko v 2018 in če imate tudi nadaljnje trende oziroma podatke
               o nadaljnjem? Zdaj to je, mislim da bilo že dolgo časa govora ampak bolj se govori o
               zmanjšanju bolj se dolg povečuje iz 80 na 83, tukaj približno, saj pravim, 2 do 3
               odstotne točke.</p>
               <p>Tretje ali četrto vprašanje – govorili smo o finančnem sistemu, omenili ste
               premišljeno privatizacijo. Vsi vemo, da je zaveza Slovenije, da bo prodala NLB do
               konca leta 2017. Predstavljajte si, da bi ga morali prodati danes ali je vaše mnenje
               pozitivno, če se NLB proda za 1,2 milijardi? Ja ali ne? Več ali manj? In zakaj, ne?
               Pač lahk rečemo tudi 1,5, povejte za koliko. Namreč, mi smo v tej fazi, da naj bi to
               prodali in neke ocene o tem dejansko obstajajo, kaj boste naredili z NLB, premišljena
               privatizacija. Že danes lahko rečemo koliko bi bila takšna cena in danes obstajajo
               cene in ocene.</p>
               <p>Naslednje vprašanje me zanima ali ste izza to, da se igralništvo, da se omogoči v
               igralništvu večjo vlogo zasebnega sektorja? Vsi vemo, da ne vem Križaničeva vloga je
               bila, da naredi strategijo, takrat ste bila državna sekretarka na Ministrstvu za
               finance, tega zakona enostavno ni. Ali ste za to, da se v igralništvo v Sloveniji
               dejansko vključi  več
               zasebnega sektorja? Kot vemo je danes igralništvo podržavljeno. Lahko odgovorite z
               <q>"da"</q> ali <q>"ne"</q>.</p>
               <p>Glede SDH, seveda SDH vse upravlja in tako naprej in korporativno upravljanje to smo
               mi poslušali že kar eno leto o vsem tem korporativnem upravljanju in OECD smernice in
               tako naprej. Vendar najmanj dve slovenski družbi sta bili podani tako, da so jih
               kupile družbi z tako lahko rečem, minimalnim kapitalom, 20, 30 tisoč evrov je znašal
               v davčnem področju preko tako imenovanih SPV in tako naprej, to multinacionalke
               prodajajo<gap n="…"/> Ali ste za to, da se to dela še naprej? Ali boste to zakonsko preprečili?
               Dve družbi sta bili dejansko tako prodani in seveda v zvezi s tem me zanima, kaj
               boste naredili da se to lahko spodbuja še naprej ali da se to zaustavi. Tukaj je zdaj
               seveda vaše mnenje me zanima. To vaše mnenje jaz razumem da boste vi tudi predlagali
               na vladi, ker boste vprašani. Tudi glede NLB boste vi morali nekaj reči na Vladi, ker
               boste o tem vprašani, ker ste nosilec. Tukaj ne bi rad odgovorov v smeri, poglejte, o
               tem bo odločila vlada in tako naprej. Jaz vem, da bo odločila vlada pa parlament bo
               celo tukaj odločal pa razpravljal. Mene zanima vaše stališče. Danes so lahko vaša
               osebna stališča jutri bodo to stališča vlade.</p>
               <p>Zanima me še področje davkov, sicer tukaj ste se zelo natančno ste največ povedali,
               kar je seveda razumljivo kot strokovnjakinja tudi iz tega področja ampak, katere
               davke boste znižali? Katere boste povečali? Do zdaj ste bili zadolženi za področje
               davkov in zanima me vaš predlog, ki bo, saj mislim da odgovor bo, katere boste
               zvišali pa katere boste znižali predvsem tiste, ki jih boste znižali. Glede na to, da
               do sedaj je ta vlada samo poviševala davke. NE bom jih našteval<gap n="…"/> Lahko jih na štejem,
               od davka na finančne storitve, zavarovalne storitve, DDV da je stalen postal,
               dohodnina in tako naprej tako da tukaj ni problema, da jih ne bi naštel ampak zanima
               me kaj boste tukaj dejansko naredili ne samo večja učinkovitost. Koliko, ali bodo
               ljudje plačevali več davkov v celoti ali manj davkov in ali bodo podjetja plačevala
               več davkov ali manj davkov. In tukaj ne mislim samo na stopnje, mislim tudi na tisti
               fino usmerjenost nekaterih določb recimo Zakona o dohodku pravnih oseb s katerim vi
               lahko dobite zelo velik finančni učinek. Samo transferne cene recimo dam za primer,
               pa jih ni danes ampak nekaj drugega.</p>
               <p>Poglejte, jaz bi prosil za zelo konkretne odgovore, nič o tem kakšne so strategije in
               tako naprej ampak zelo natančno, lahko odgovorite z enim stavkom na vsako od teh
               vprašanj.</p>
               <p>Hvala lepa vnaprej.</p>
            </sp>
            <sp xml:id="SDT7-OZFIMP-nujna-63-2016-09-07.sp5">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Boste odgovarjala sproti<gap n="…"/> Poberemo en krog vprašanj. Potem pa dajem besedo dr. Trček,
               izvolite.</p>
            </sp>
            <sp xml:id="SDT7-OZFIMP-nujna-63-2016-09-07.sp6">

               <speaker>DR. FRANC TRČEK (PS ZL):</speaker>

               <p>Hvala za besedo, predsedujoča, lep pozdrav vsem skupaj, pozdrav kandidatki.</p>
               <p>Tudi jaz bom imel kar nek niz vprašanj, ki smo jih že predhodno sistematizirali. Zdaj
               iz te vaše predstavitve, ki je verjetno za koalicijo<gap n="…"/> Evo tukaj sem spil Opojna
               češnja, 1001 cvet, relativno opojna<gap n="…"/> Nekako izhaja takole, če sem vas pravilno
               razumel <q>"odrekamo se in se bomo odrekali da bomo nekoč v prihodnosti lahko dostojno
               živeli"</q>. Zdaj seveda, veste da vas bom spraševal o gradaciji teh odrekanj.</p>
               <p>Preden začnem, pozicijo Združene levice veste, mi smo proti ministrom za finance, ki
               zagovarjajo proti-socialna stališča, ki nadaljujejo to kar imenujete <q>"premišljena"</q>,
               mi bi prej rekli ne-premišljena privatizacija ali v ljudskem jeziku razprodaja.
               Veste, da smo bili proti fiskalnem pravilu pa tudi znotraj fiskalnega pravila bi
               lahko politike bile bolj socialno  ubrane kot so bile ubrane do sedaj. Zdaj, v tej vaši predstavitvi,
               tukaj se moram nekako strinjati s predhodnikom čeprav imava dokaj različne poglede na
               razvoj Slovenije in finance in davke ipd. je bilo bolj malo oprijemljivega. V tej
               vaši predstavitvi me nekako žalosti malo preveč Cerarjevski besednjak, da če se tako
               izrazim ampak dobro ste v tej vladi pa ste mogoče malo marinirani s tem. Ste vrhunska
               birokratka, to mislim afirmativno, 23 let v resorju ampak vseeno, če bi tukaj sedel
               Miha Kordiš bi gotovo rekel, ste naš razredni sovražnik, ker ste študirali v ZDA
               veste, da se to tam odkrito reče, <stage>/ nerazumljivo/</stage> je lepo rekel, bije se razredni
               boj, mi zmagujemo. In seveda moja vprašanja bodo šla nekako iz te pozicije.</p>
               <p>Veste <q>"dostojne"</q> je dokaj neopredeljiva kategorija. Vi se celo profesionalno
               življenje ukvarjate s številkami, tudi jaz sem si pod <q>"dostojnosti"</q> marsikaj nekako
               predstavljam. Vprašanje bom najprej šel čez teh vaših pet tematskih točk potem bom
               nadaljeval z vprašanji, ki smo jih pripravili, potem se bom mogoče ustavil pa v
               drugem krogu še vprašal kakšen niz mojih bolj osebnih vprašanj. </p>
               <p>Seveda, govorite o proračunu, rekli ste ne le državni proračun, cel sektor države,
               jaz vedno pravim da imam mi 4,5 ali 5 proračunov tudi tega evropskega štejem zraven.
               In govorili ste tudi seveda razvojno naravnan odhodkovni del proračuna. Seveda jaz
               tukaj pričakujem odgovor onkraj tega občega stavka, kaj je za vas razvojno. To se
               poveže z vašim drugim tematskim področjem, kjer ste največ delali in ste vrhunska
               strokovnjakinja, imate tudi kakšno sivo liso, takrat ste ponudili odstop, to vam
               štejem v čast, davki. jaz se tudi strinjam, da moramo z davki zasledovati neke
               določene cilje, da so davki lahko instrument razvojnih politik, če se tako izrazim
               ampak verjetno se ne bova strinjala kje in kako koga obdavčevati.</p>
               <p>Omenili ste pavšalne obdavčitve<gap n="…"/> Kaj, katere pavšalne obdavčitve? Kapitalske naložbe,
               premišljena privatizacija tako imenovana<gap n="…"/> Kako se boste upirali lobijem, ki krožijo,
               marinirajo po tej družbi in državi? Govori se neodvisno delovanje DUTB, eno je
               neodvisno drugo je pa v nekem vzporednem vesolju brez kontrole, kar je bilo malo
               namenoma v zakonu napisano, kako boste v tej neodvisnosti navsezadnje zagotavljali
               kontrolni vidik. Četrta točka.</p>
               <p>Peta točka, no tukaj pred seboj imam Večer pa neke izjave vaših, tudi tukaj imamo
               kakšnega vašega bivšega sodelavca o vas in nasveti gor in dol<gap n="…"/> Mednarodno finančno
               področje, bivši minister Gaspari pravi: <q>"Makroekonomski izračuni za znižanje
               strukturnega primanjkljaja"</q>. Vemo da so pogosto ti izračuni, ki nam jih pošilja
               Bruselj dokaj drugačni kot jih imamo doma, izhajajo iz njihovih taktik in strategij
               kako se boste nekako bodli s tem, če se dotaknem zdaj zelo na kratko teh vaših petih
               področij.</p>
               <p>Zdaj bi pa šel seveda na neka konkretna vprašanja, vi ste zdaj kandidatka za
               ministrico čeprav, bom rekel, že funkcija državne sekretarke je politična funkcija
               ampak vi ste na tej horizontali imeli  lahko rečem nek mogoče malo pooblaščen položaj, ker
               smo vas vedno jemali kot strokovno državno sekretarko. Ampak zdaj boste ministrica,
               ki bo zastopala neko ideologijo, nek vrednostni sistem, nek pogled kam naj ta družba
               gre in sami ste rekli da gre za horizontalno ministrstvo, omenjeno je bilo kakšna je
               moč ministrica ali ministrice za finance na ekonomsko-socialnem svetu, pogovarjal sem
               se z ljudmi, ki tam sedijo in so mi povedali da pogosto ministri, zlasti Mramor je
               slovel po tem marinirajo in tudi kakšno bombico spustijo drugim ministrom, da niti ne
               vedo kaj jih čaka, ne govorim na pamet, se podučim.</p>
               <p>In ravno izhajajoč iz vseh teh vaših vlog, ki bodo vseeno nekoliko drugačne vam
               postavljam nek niz vprašanj:</p>
               <p>Ali podpirate ukinitev dodatnega zdravstvenega zavarovanja, zakaj ja, zakaj ne?</p>
               <p>Vaš pogled na realizacijo Drugega tira, neizbežnega. Skratka, malo po domače
               povedano, tretji pomol bo premalo za privatne investitorje.</p>
               <p>Naslednje vprašanje, vaš odnos oziroma ali boste preprečila liberalizacijo cen
               naftnih derivatov? Sami veste, da je Umarjeva analiza pokazala, da se bo gorivo
               podražilo, da bo državni proračun lahko imel na tem izgubo.</p>
               <p>Naslednje vprašanje, ali boste podprla dvig minimalnega dohodka, ki je, kot sama
               veste osnova za vse socialne prejemke. Že izračun, ki je star sedem let je pokazal,
               da bi ta za samsko osebo moral biti 385 evrov, še vedno je 288. Ko je že prej
               omenjeni poslanski kolega Kordiš spraševal resorno ministrico je ta rekla, da se dela
               nov izračun minimalnih življenjskih stroškov. V tej luči če mi nekako odgovorite na
               vprašanje.</p>
               <p>Bili ste proti k našim amandmajem o Zakonu o dedovanju, ki se nanašajo na
               vračljivost, nevračljivost varstvenega dodatka. Tukaj bi vas vprašal kaj je za vas
               <q>"nepremičnina manjše vrednosti"</q> in vaš odnos do tega.</p>
               <p>Ali podpirate predlog, da za vožnjo po predoru Markovec ne bi bile potrebne vinjete?
               Zakaj vas to sprašujem, Ministrstvo za finance skrbi za upravljanje državnega
               premoženja in je pri seveda podpisovanju poroštev tista horizontala, ki jo nekako se
               greste. Ker to so zadeve navsezadnje tudi minister, ki ga bomo interpelirali je trdil
               enkrat to se ne da zdaj je ploščo obrnil.</p>
               <p>Nadaljevanje ali podvprašanje je ali je v proračunu zagotovljeno oziroma kje bo
               zagotovljeno financiranje blejske obveznice, če zdaj se ta lizika nekako ponuja.</p>
               <p>Kakšen je vaš odnos oziroma ali boste sprejela predlog sindikatov glede sprostitve
               varčevalnih ukrepov v javnem sektorju?</p>
               <p>Ali boste nadaljevala pogajanja s sindikati za odpravo preostalih varčevalnih ukrepov
               v naslednjih treh letih?</p>
               <p>Zdaj pa še nekaj mojih vprašanj, neko eno vprašanje, ker navsezadnje potem trčimo ob
               horizontalo vašega ministrstva, lokalna samouprava, občine, povprečnine. Zakaj je to
               pomembno? Ker to nekako preči tisto vašo delitev na 5 toč in vašo izjavo ne le
               državni proračun v ožjem smislu. Sami veste, da v zavlačevanju predhodne perspektive
               so bili dejansko infrastrukturni projekti tisti, ki so nam ob izvozu dvigovali neke
               <q>"key"</q> ali pa <q>"leading economic indicator"</q>, če se tako izrazim.</p>
               <p>Zdaj pred nami je pred kratkim prišlo v državni zbor poročilo o tem kako nam gre
               uspešno v tej perspektivi in moram reči, da nekako nisem ravno navdušen nad tem,
               kljub izgovorom, da so zamude pa da smo vedeli pa da bo  malo luknje in tako naprej. Moje čisto osebno
               vprašanje ali ste naklonjeni, da bi imeli več razredov povprečnin, da ne bi imele vse
               občine isto povprečnino, neka praksa ki jo v reformi lokalne samouprave ubirajo v
               Avstriji.</p>
               <p>Zdaj, še eno vprašanje, zdaj če gledamo ko ste kazali seveda tiste izbrane kazalce,
               kaj generira te kazalce? Te kazalce generira delo ljudi in jaz besedo <q>"delo"</q> nisem
               slišal v vaši predstavitvi. Vemo, da je urna postavka slovenskega delavca v
               primerjavi znotraj EU in znotraj evro območja upam si trditi prenizka, da dejansko
               Slovenija kot izrazito izvozno gospodarstvo poganja slabo plačana delovna sila na
               robu ali čez rob produktivnosti. Zdaj, zelo neka pogosta fraza, ki jo slišimo, da je
               slovenski delavec predrag, prosim, da mi poveste vaš pogled na to.</p>
               <p>In zdaj, neka zadeva na katero je P. Damijan opozarjal v enem od zadnjih intervjujev
               in ki je v osnovi zelo pereča; če mi gledamo neko strukturo našega izvoza vidimo v
               bistvu, da že tam nekje ducat let nam stagnira <q>"high tech"</q> izvoz, če se tako izrazim,
               visokotehnološki izvoz. Vi ste rekli, da bomo to naše odrekanje nekako da bomo nekoč
               dostojno živeli preko nekih sektorskih in drugih strategij izvajali. Država se nekako
               zadolžuje za to, kar je govoril govorec pred menoj. Trenutno so obrestne mere
               relativno ugodne, kako bomo ta neljubi kazalec izboljšali? Tudi skratka, če govorim o
               vam bližjem jeziku, vi bi mogoče rekli, višja dodana vrednost.</p>
               <p>Jaz sem imel eno vprašanje zapisano pa bi tudi tukaj rad ogovor; področje energetike.
               Imamo stebre energetike, naslovnica evo Poroštvo nad Dravskimi elektrarnami ali jih
               bomo zakockali ali jih bomo prodali. Kako bomo finančno sanirali TEŠ 6. Zelo odkrito
               povedano.</p>
               <p>Tukaj bi se nekako ustavil, mogoče za konec še, da mi poveste vaš osebni pogled do
               javno šolstvo, zdravstvo versus zasebno. In tudi vaš odnos do cele vrste zakonskih
               predlogov, ki jih v zadnjem času v parlament pošilja ta vlada v zvezi liberalizacije
               cele vrste infrastrukturnih storitvenih področij, kjer bi moral biti javni interes
               prevladujoči. Na to sejo sem tekel iz seje o dimnikarski dejavnosti, včeraj smo se
               pogovarjali o pogrebni dejavnosti, podobna tematika je povezana s področjem avtošol.
               Skratka, cel niz nekih praks za katere se bojim, d nas bo srednjeročno zelo bolela
               glava izhajajoči iz nekih sorodnih izkušenj iz Velike Britanije in še kje.</p>
               <p>Zdaj, vaš predhodnik vam je kot nekako popotnico na srce položil, da boste
               nadaljevali njegovo delo, citiram ga: <q>"Posvetila zlasti dosedanjima ključnima
               ciljema, zaposlenosti in gospodarski rasti."</q> Kako, s katerimi politikami? <q>"In s tem
               perspektivo še posebej mladimi"</q>. Kako? Iz te vaše predstavitve jaz tega nekako nisem
               razbral in tudi nisem razbral nekega socialnega elementa. Dobro mogoče smo bili malo
               na dopustih pa je bila olimpijada pa smo dobili kakšne medalje oziroma mi kaj dosti
               zaslužni za to nismo, odkrito povedano čeprav se politiki radi kitimo ampak pred
               odhodom na kratke oddihe je bilo neko zelo  zaskrbljujoče poročilo naše statistike o stanju
               revščine in socialni izključenosti. Dobro, na vladni strani boste lahko rekli, da je
               to pokazalo, da je 3 tisoč pa še nekaj ljudi manj skratka znotraj statistične napake,
               če se lahko tako izrazim kot metodolog ampak na celi vrsti kazalcev so ti podatki
               zelo zaskrbljujoči. In zdaj, če oni poslušajo, gledajo to sejo so verjetno še bolj
               skeptični kot jaz.</p>
               <p>Skratka in tukaj bom zaključil v tej gradaciji odrekanja. Na eni strani ste nekako
               zagovarjali da bi najbogatejši, dajva približno reči desetini ljudi po dohodkih v
               Sloveniji opravili neke olajšave, da bi imeli še več penez v žepu, na drugi strani
               govorite o dostojnosti življenja, na tretji strani nas pa buta neka realnost. Kako
               boste na, evo ekonomsko-socialnem svetu ne-pozabili na to, da gre tudi za socialne,
               da je to tudi element s katerim se mora ukvarjati horizontalno ministrstvo.</p>
               <p>Upam, da mi boste odgovorila na vsa vprašanja. Hvala.</p>
            </sp>
            <sp xml:id="SDT7-OZFIMP-nujna-63-2016-09-07.sp7">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Naslednji ima besedo gospod Prikl, izvolite.</p>
            </sp>
            <sp xml:id="SDT7-OZFIMP-nujna-63-2016-09-07.sp8">

               <speaker>UROŠ PRIKL (PS DeSUS):</speaker>

               <p>Hvala lepa predsednica za besedo. Spoštovane kolegice in spoštovani kolegi,
               spoštovana bodoča, sploh ne dvomim v to, ministrica za finance.</p>
               <p>Jaz sem zelo pozorno poslušal vašo predstavitev razen tistih prvih 5 minut, se
               opravičujem sem zamudil ampak tiste glavne točke, tistih glavnih pet točk, ki ste jih
               navedli sem zelo pozorno poslušal. Seveda se z njimi strinjam, so bile dosti natančno
               opredeljene. Zdaj eden izmed glavnih zaključkov vaše predstavitve seveda je in mi je
               zelo blizu, dolgoročno pa pustimo zdaj ta pridevnik, skratka dostojno življenje od
               lastnega dela. Verjamem, da je to želja vseh nas, ki tukaj sedimo pa tudi širše. In
               če bo dejansko temu tako bo seveda tudi manj potreb, manj želja, manj potrebnih
               sredstev za socialne transfere.</p>
               <p>Pa vendar, jaz in mi v Desusu pričakujemo in želimo v vas kot finančni ministrici
               videti tudi socialno čutečo osebo oziroma osebo, finančno ministrico s posluhom za
               socialo. Morda je to na prvi pogled zelo kontradiktorno, vemo namreč, da je finančni
               minister oziroma finančna ministrica po nekem <q>"default-u"</q> ne preveč priljubljena
               oseba, ker je tista, ki na nek način ne na nek način, ki dejansko omejuje finančna
               sredstva za vse praktično proračunske uporabnike, tako tudi sociala. Pa vendar, jaz
               pričakujem v bodoče, da sociala, kolega Trček je o tem govoril, obstajajo različne
               raziskave, so pokazale, da se je od začetka oziroma skozi obdobja finančne,
               gospodarske kakor koli globalne krize, število ljudi, ki so socialno izključeni
               oziroma so pod pragom tveganja socialne izključenosti, povišano. Kar je seveda
               zaskrbljujoče.</p>
               <p>In od vas seveda pričakujem, da v bodoče ne bo socialna politika pa družinska
               politika pa zaposlovalna politika pa politika na področju invalidov, da ne govorim o
               problematiki pokojnin cokla oziroma bo capljala, bo podrejena finančnim instrumentom.
               Seveda si vsi želimo, nenazadnje bilo je tudi sprejeto fiskalno pravilo, si želimo
               imeti zdrave, uravnotežene, dolgoročno uravnotežene javne finance brez nekih
               pretiranih primanjkljajev pa vendar, kot socialna država, kar je v Ustavi zapisano,
               si želimo tudi da bo čim manj restrikcij seveda na temu področju. Vi dobro veste kako
               izgleda, kaj piše v koalicijski pogodbi in tudi seveda dobro poznate izhodišča
               stališča, če hočete potrebe, moje pa tudi Desusa seveda. Mi si vseskozi prizadevamo,
               da bi pokojninsko blagajno spravili v red in na nek način uredili, če hočete tudi
               očistili predvsem pa omogočili, da bo dolgoročno  vzdržna, da bo omogočala nemoteno izplačevanje
               pokojnin vsem sedanjim in bodočim upokojencem.</p>
               <p>In da seveda ne bom predolg, ker sem uvodoma pozabil povedati, da bom kratek,
               sprašujem vas, kako gledate na REDS<stage>/?/</stage> rezervni demografski ali pa demografski kakor
               koli ga zdaj v tej fazi sprejemanja zakona imenujemo. Kako gledate na potek
               aktivnosti, ki so že bile narejene na temu področju, torej pri sprejemanju in
               oblikovanju zakona ki bo v življenje spravil REDS<stage>/?/</stage> oziroma rezervni demografski
               sklad. Predvsem pa vas sprašujem ali imate ob vsem zapisanem tudi kakšne ideje, brez
               skrbi mi v Desusu jih imamo, vseh še nismo obelodanili, ali imate kakšne ideje,
               kakšne rešitve o dodatnem naboru sredstev oziroma virov financiranja v ta namen,
               predvsem pa ali je realno za pričakovati, da bo optimalen pa ne zgolj mrtva črka na
               papirju, optimalen rezervni demografski sklad zaživel s 1. 1. 2017 in ki bo imel za
               svojo nalogo in poslanstvo omogočati vzdržnost na temu področju predvsem pa, to je na
               temu mestu potrebno povedati, zagotavljati nemoteno izplačevanje pokojnin, seveda
               tudi tistim, ki se danes v sistemu izplačevanja penzij in so si te penzije skozi 30,
               40 pa več let dela zaslužili. Predvsem pa tistim, evo moji generaciji pa še mlajšim,
               ki bodo v sistem izplačevanja penzij vstopali v naslednjih 15, 20, 25 letih in več.
               Seveda s tem bo pa tudi razbremenjen proračun.</p>
               <p>Jaz upam, da sem bil dosti natančen, jaz vas ne bom spraševal o celem spektru
               finančnih potreb drugih resorjev, sicer potem ne bi potrebovali ministrov toliko kot
               jih imamo v vladi, bi samo vas imeli za ta področja. Je pa seveda res, in to vam tudi
               ne grozim ampak obljubljam, da vas bom redno vabil tudi na seje Odbora za delo,
               družino, socialne zadeve in invalide, ker vendarle ste pri mnogih momentih eden izmed
               pa bi si želel, da se te manjši deležnik ampak v temu trenutku eden izmed ključnih
               deležnikov in verjamem v vašo konspirativno vlogo na temu področju.</p>
               <p>Pa se zahvaljujem za vaš odgovor.</p>
            </sp>
            <sp xml:id="SDT7-OZFIMP-nujna-63-2016-09-07.sp9">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Preden dam besedo gospodu Škodniku bom prebrala še dva pooblastila in sicer poslanko
               Marušo Škopac nadomešča Vesna Vervega in Tilna Božiča Danilo Anton Ranc.</p>
               <p>Gospod Škodnik, izvolite.</p>
            </sp>
            <sp xml:id="SDT7-OZFIMP-nujna-63-2016-09-07.sp10">

               <speaker>IVAN ŠKODNIK (PS SMC):</speaker>

               <p>Hvala lepa za besedo, gospa predsednica. Kolegice in kolegi poslanci. Seveda
               spoštovana kandidatka za ministrico za finance.</p>
               <p>Jaz sem nekako pozorno spremljal ne samo današnjo predstavitev vašo pa tudi te dni ko
               ste se predstavljali. Nekako moram reči, da sem v določenih točkah bil zadovoljen,
               nekaterih stvari pa imam tudi še malo za povprašati pa bom kasneje.</p>
               <p>Recimo pod prvo, strukturne reforme, zelo mi je bilo všeč, ko ste pravzaprav nekako
               podali, da je najprej treba podati vsebino potem pa zagotoviti denar, kar seveda se
               mi zdi zelo smiselno in dolgoročno, takšna stvar vedno obrodi neke sadove ker eni
               pravijo vložiti denar da dobiš dva je seveda reči je fino da pa se to zgodi je pa
               treba malo drugače stvari postaviti konkretno.</p>
               <p>No, vaš odnos do SDH, da mora samostojno delovati naprej, mi je tudi všeč ker saj
               drugače to ne more biti. Mi je všeč tudi, da ste nekako zaznali, da bo treba tudi
               povprečnine pri občinah nekako v naslednjih letih tudi nekako regulirati oziroma se
               pametno dogovoriti.</p>
               <p>Potem mi je všeč davek na nepremičnine, kar se veliko govori, verjetno se vas kar
               nekateri bojijo, ker na davke se dobro spoznate ampak set izjavili, da bo to šlo
               postopno na dolgi rok kar tudi mislim, da je smiselno. Tudi povišanje nekih davkov, v
               neki začetni fazi tukaj ne vidite.</p>
               <p>Seveda je pa pomemben proračun, v temu proračunu bi se pa jaz dotaknil nekaj stvari,
               ki so mogoče bile mogoče, ki so me tudi malo motile pri vašem predhodniku, ministru.
               Recimo pričakujem od vas večjo finančno podporo Ministrstvu za gospodarski razvoj in
               tehnologijo, ker se mi zdi daj e gospodarstvu treba nekako prisluhniti.</p>
               <p>Druga zadeva je zdravstvo, zdravstvene reforme. Tukaj, če bomo hoteli te stvari
               speljati bo verjetno treba zdravstvu tudi bolj  več prisluhniti.</p>
               <p>In tretjo stvar, ki sem jo tudi zaznal, ker sem tudi v Odboru za šolstvo, nekako se
               je premalo denarja v preteklosti zagotovilo za gradnjo za osnovne šole, za vrtce.
               Vsaj tukaj nekako podatki, ki jih imam se celo občinam za nazaj iz leta 2008 do 2011
               dolguje celo 13,5 milijona, ki ga bo treba občinam prav gotovo prej ali slej vrniti
               preko kakor koli, Ministrstva za šolstvo ampak denar je potrebno nekje zagotoviti. To
               je za nazaj.</p>
               <p>Potem bo seveda treba denar zagotoviti za sofinanciranje opreme v vrtcih, osnovnih
               šolah, telovadnic, tukaj najmanj v višini 5 milijonov. Treba bo, ne smemo pozabiti na
               investicijsko vzdrževanje.</p>
               <p>Tudi potrebno bo zagotoviti denar za protipotresno sanacijo, ker hvala bogu, da teh
               potresov ni lahko se pa kaj zgodi, tudi na to ne smemo pozabiti.</p>
               <p>Tako da, to bi bilo iz moje strani, hvala lepa.</p>
            </sp>
            <sp xml:id="SDT7-OZFIMP-nujna-63-2016-09-07.sp11">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Zdaj še dvema poslancema bom dala besedo potem pa bom prosila za odgovore kandidatko
               za ministrico.</p>
               <p>Najprej gospod Veber potem pa gospod Logar. Izvolite.</p>
            </sp>
            <sp xml:id="SDT7-OZFIMP-nujna-63-2016-09-07.sp12">

               <speaker>JANKO VEBER (PS SD):</speaker>

               <p>Hvala za besedo in lep pozdrav predvsem kandidatki za ministrico za finance, ki bo
               zagotovo, v kolikor bo seveda dobila zadostno podporo v kar ne dvomim, prevzela zelo
               odgovorno nalogo v vladi. In izhajal bom pravzaprav mogoče iz tega če je torej
               zaključila svojo predstavitev, ko je omenjala mednarodno področje. Namreč pravila
               evropskega semestra so tista na katera želimo vplivati in ta vpliv naj bi šel v smer
               stabilnega javnofinančnega okvira vendar takšnega okvira, ki bo tudi podpiral
               gospodarsko rast. To mislim, da je ključni izziv za delo finančnega ministra in
               seveda tudi za celotno vlado in seveda tudi državni zbor, ki sprejema najpomembnejše
               odločitve.</p>
               <p>Ampak vendarle, tukaj želim opozoriti na naslednja dejstva, ki bodo v veliki meri
               pravzaprav narekovala tudi usodo delovanja, tako ministrice za zdravje kot seveda
               tudi ministra za promet in ne nazadnje tudi številna odprta vprašanja imamo pri
               izobraževanju. In brez ustreznih dodatnih virov mislim, da ti resorji izjemno težko
               funkcionirajo, tudi ne nazadnje dopis, ki smo ga dobili s strani Sindikata vzgoje,
               izobraževanja, znanosti in kulture Slovenije omenja v tem, da pravzaprav zaostajamo
               za povprečjem OECD pri vlaganju na področju javnega izobraževanja, brez znanja je pa
               seveda tudi težko doseči tisto dodano vrednost, ki pa je ključni element, ki je bil
               tudi danes omenjen zato, da lahko zagotavljamo tudi ustrezno blaginjo v
               Sloveniji.</p>
               <p>Torej, financiranje izobraževanja in znanosti je eno od tistih zadev, ki bo ključna
               za vzdržen javnofinančni sistem po mojem je seveda tudi za uspešno gospodarsko rast.
               Glede na to, da smo se v Sloveniji srečevali v zadnjem obdobju z izjemno hitrimi
               varčevalnimi ukrepi, v veliki meri tudi ne dovolj premišljenimi je bila posledica
               prav na področju izobraževanja, javnega zdravstva, infrastrukture takšna, da ne
               dosegamo tistih kriterijev, ki bi si jih vsi želeli. Torej, potrebno bo nekako
               sanirati to stanje in zagotoviti tako ustrezno raven zdravstvene oskrbe kot seveda
               tudi izgradnjo ostale infrastrukture.</p>
               <p>Zdaj, jaz sem sicer pred kratkim dal eno konkretno pobudo vladi, da poskuša v zelo
               kratkem času zagotoviti tudi iz naslova proračunske rezerve dodatna sredstva za
               področje zdravja in predvsem za zmanjševanje čakalnih vrst. To je nekaj, kar bi potem
               po mojem mnenju omogočilo, da se lahko tudi oblikujejo dolgoročnejši ukrepi za
               stabilizacijo razmer v zdravstvu vendar v kolikor takoj ne namenjamo dodatnih
               sredstev, verjetno iz proračunske rezerve za zmanjševanje čakalnih vrst bo ta naloga izjemno
               težko dosegljiva. Zato nekako tudi sprašujem za pogled na ta predlog.</p>
               <p>Glede ključnih in strateških investicij, eden med temi je zagotovo tudi tako
               imenovani Drugi tir oziroma razvoj železniške infrastrukture. Dejstvo sicer je, da bi
               morali že danes imeti zelo jasno vizijo razvoja celotnega železniškega omrežja. En
               segment, en del je Drugi tir za katerega pa kar nekako ne najdemo tistega pravega
               odgovora na kakšen način bomo predvsem financirali ta prvi del ozkega grla v
               železniškem omrežju, ki poteka seveda iz Luke Koper, ki je ena najpomembnejših
               strateških podjetij v Sloveniji.</p>
               <p>Glede na to, da se veliko razpravlja o tem ali bom financirali tir z javno-zasebnim
               partnerstvom oziroma zasebnimi viri ali z javnimi bi mogoče res bilo dobro slišati
               ali kandidatka za ministrico za finance seveda vidi tudi alternativni vir za
               izgradnjo Drugega tira, ne samo javno-zasebno partnerstvo kajti dejstvo je, da je
               najemanje kreditov v javnem sektorju in seveda donos, ki ga pričakuje tisti, ki bi
               vložil kot zasebnik denar v ta drugi tir, tam nekje pri 8 %. Če pa država najame in
               financira, najame kredit in financira skozi javni sistem pa seveda bi bil ta dolg
               vsega torej bi bilo zadolževanje po vsega 1 % obrestni meri. </p>
               <p>Upam si celo trditi, da v kolikor bi imeli nek alternativni predlog, ki bi govoril o
               tem ali so ljudje za to, da se financira s čim manjšimi stroški, torej z 1 % obrestno
               mero bi najbrž da lahko poiskali rešitev celo tudi pri podpori zakona, ki bi to
               opredelil na referendumu. Ampak vendar, predvsem ali je dejansko še dodaten
               alternativen vir, ki bi bil cenejši za izgradnjo tega tira, kot je ta hip predlagan
               in nekako obravnavan tudi znotraj Vlade.</p>
               <p>Glede upravljanja državnega premoženja je zelo veliko razprav bilo v državnem zboru
               in tudi ves čas pravzaprav je veliko razprav prav na to temo. Tako o Slovenskem
               državnem holdingu kot seveda tudi o Družbi za upravljanje slabih terjatev bank. Ampak
               vendar bi tukaj želel opozoriti na eno dejstvo, da se moramo zavedati, da Slovenski
               državni holding ne opravlja s svojim premoženjem ampak s premoženjem ljudi in za to
               je tudi zelo pomembno, da je to upravljanje transparentno in tudi pod učinkovitim
               nadzorom. In enako velja seveda tudi za Družbo za upravljanje slabih terjatev bank,
               saj smo ne nazadnje se zadolžili zato, da smo kredite prevzeli na svoja pleča,
               preostanek pa je seveda potem z nizko vrednostjo šel na Družbo za upravljanje slabih
               terjatev bank ki potem te naložbe oziroma podjetja lahko prodaja naprej.</p>
               <p>Tako da, izboljšanje učinkovitost upravljanja premoženja ljudi je zagotovo eden od
               najpomembnejših izzivov v Sloveniji, ki bi lahko prispeval tudi k temu, da se
               zagotovi vzdržen javnofinančni okvir in seveda tudi ustrezna gospodarska rast. Namreč
               vsi dosedanji podatki mislim da kar lepo kažejo na to, da razprodaja premoženja ne
               rešuje problema javnega dolga. Torej, naša zadolžitev se pravzaprav, tudi če
               razprodamo vse po teh postopkih, kot je bilo predvideno, ne bo bistveno znižala in
               ali je vendarle smiselneje razmišljati o tem, da se opredelimo in dogovorimo v
               Slovenijo o dolgoročnem upravljanju našega premoženja, ki bi ga zagotovo lahko
               predstavljal demografski sklad, ki ga je potrebno dejansko sprejeti in vključiti v ta
               demografski sklad tisto ključno premoženje, ki dejansko na dolgi rok lahko zagotavlja
                   potem tudi vzdržno
               pokojninsko blagajno. Torej, tu sem pač dal en predlog, v katerem vidim, da bi v tem
               demografskem skladu lahko kot dodatni viri bila tako celotna energetika kot tudi
               zavarovalništvo in nenazadnje nepremično premoženje, ki ga Slovenija ima kar nekaj,
               in to so viri, ki bi lahko zagotavljali dolgoročno vzdržnost tudi pokojninskega
               sistema. Pa vendar, do tega dogovora je treba priti in zato menim, da bi to
               upravljanje državnega premoženja bilo lahko bistveno učinkovitejše, če bi razmišljali
               o dolgoročnih ukrepih, kot je pokojninski sistem, kajti s tem tudi mladi generaciji
               daš jasno sporočilo, da bo lahko prišla do pokojnine, kot pa da se poskuša iskati
               kratkoročne učinke tudi z nekaterimi hitrimi prodajami in zavezami, ki so bile dane
               do sedaj; okrog Nove Ljubljanske banke je bilo že podano vprašanje, tako tega ne bom
               ponavljal.</p>
               <p>To so tista vprašanja ali pa pogledi, ki mislim, da so ključni za to, da izboljšamo
               svoj javnofinančni položaj in tudi gospodarsko rast. Hkrati bi pa opozoril še na en
               detajl, ki pa mislim, da je zelo pomemben. Namreč, gospodarska rast je kljub vsemu v
               zelo veliki meri odvisna tudi od vlaganj, od investicij in tu smo zelo odvisni od
               tega, koliko sredstev bomo počrpali iz Evropske unije. In če, kar je bilo tudi s
               strani kandidatke zelo jasno nakazano, je treba zmanjšati tudi administrativne ovire,
               mislim, da je to eno tistih področij, kjer je treba dejansko administrativne ovire
               čim bolj učinkovito odpravljati. Namreč, finančna perspektiva se je začela že leta
               2014, torej smo že globoko v finančni perspektivi, ki bo trajala do leta 2020, naša
               gospodarska rast in s tem tudi rast bruto domačega proizvoda pa bo v veliki meri
               odvisna prav od črpanja evropskih sredstev. In tu bo zelo pomembno, da Evropska
               komisija čim prej akreditira tudi izvajanje kohezijske politike, ki jo predvideva
               Slovenija, in v ta namen bo treba čim prej oblikovati organ, ki bo Evropski komisiji
               predložil vso potrebno dokumentacijo, da pride čim prej do črpanja evropskih
               sredstev. Torej, ali lahko pričakujemo, da bo v čim krajšem možnem času prišlo do
               izpeljave vseh tistih administrativnih ukrepov, ki so potrebni za to, da lahko
               Slovenija začne črpati evropska sredstva, kajti, kot sem povedal, smo že globoko v
               tej finančni perspektivi, leto 2020 bo zelo hitro ponovno pred vrati. Hvala.</p>
            </sp>
            <sp xml:id="SDT7-OZFIMP-nujna-63-2016-09-07.sp13">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem gospodu Logarju. Izvolite.</p>
            </sp>
            <sp xml:id="SDT7-OZFIMP-nujna-63-2016-09-07.sp14">

               <speaker>DR. ANŽE LOGAR (PS SDS):</speaker>

               <p>Hvala, predsednica.</p>
               <p>Pred dvema letoma sem sledil predstavitvi kandidata za finančnega ministra dr.
               Mramorja in danes predstavitvi kandidatke za finančno ministrico, gospe Vraničar
               Erman. Moram reči, da je bila tista predstavitev dve leti nazaj bistveno bolj
               konkretna, s konkretnimi ukrepi, pa čeprav je dr. Mramor prihajal od zunaj, medtem ko
               je gospa Vraničar trikratna državna sekretarka in že kar več kot pet let na
               Ministrstvu za finance vodi to drugo najpomembnejšo in najbolj odgovorno funkcijo.
               Tako v tem pogledu bi si želel nekoga, ki v tem momentu, v tem trenutku zna iz rokava
               stresti konkretne stvari, ki jih bo v prihodnosti naredil. Glejte, alineja na <q>"par
               point"</q> prezentaciji, projekt posodobitve sistema obdavčitve nepremičnin, v bistvu ne
               pove ničesar. Prvič, nimamo niti obdavčitve nepremičnin v okviru davka, torej je
               treba šele ponovno oziroma na novo vzpostaviti sploh obdavčevanje  nepremičnin. Drugič pa me zanima,
               torej, če je to nek projekt Ministrstva za finance, v kateri fazi je. Spomnimo se,
               gospa Vraničar je bila tudi glavni strokovnjak ali pa kreator v povezavi s prejšnjo
               nepremičninsko zakonodajo. Za to nepremičninsko zakonodajo je v enem od intervjujev v
               letu 2013, konec 2013, rekla, da meni, da je skladna z ustavo. Spomnimo se, kaj se je
               potem zgodilo s tem zakonom na Ustavnem sodišču - Ustavno sodišče ga je razveljavilo,
               mislim, da na petih točkah. Nekdo, ki je bil prepričan, da je vpeljava tiste
               zakonodaje skladna z ustavo, potem pa je bila na Ustavnem sodišču razveljavljena, pač
               vzbuja dvom v to, da bo ta projekt posodobitve sistema obdavčitve nepremičnin potekal
               tako, kot bi si želeli, še posebej, ker nismo tu poslanci dobili nobene konkretnejše
               razlage, razen tiste alineje in nekaj splošnih stavkov v zvezi s tem.</p>
               <p>Jaz vas sprašujem, gospa Vraničar, ali ste vi politik. Če sodim glede na vaše izjave
               v različnih intervjujih, rekli ste, citiram, da <q>"so vsi zakoni kompromisna rešitev
               med stroko in političnimi interesi, davčni pa sploh. Vedno v zadnjem trenutku
               ostanejo na mizi ključna vprašanja, ki so politična."</q> Vprašanje, ali ste vi politik
               ali ne, je torej tudi po vašem mnenju ključno, ker na koncu ostanejo na mizi ključna
               vprašanja, ki so politična. Torej, če ste politik, imate politično moč, da politične
               rešitve izpeljete tako, kot ste si zamislili, če pa niste politik, imajo pa to moč
               namesto vas tisti, ki so politiki. Vaš predhodnik je imel to moč. Ste vi politik,
               imate to moč? Boste vi Karlu Erjavcu znali reči <q>"ne"</q>? <stage>/ smeh v dvorani/</stage> Ja, resno vas
               sprašujem. Recimo, ko bo na Vladi vprašanje spremembe strategije upravljanja z
               naložbami, pa bo v predlogu, hipotetično, nekaj o tem je bilo že zaslediti v
               javnosti, recimo, predlagana razvrstitev Zavarovalnice Triglav iz strateške v
               pomembno. Bi vi pritrdili takšnemu predlogu? Bi se kot skrbnik državnega proračuna,
               kot nekdo, ki želi pomembno in primerno upravljati ali pa vzpostaviti nek sistem
               primernega upravljanja z javnim premoženjem – dvakrat je bilo izpostavljeno na <q>"par
               point"</q> prezentaciji usklajevanje s pravili OECD. Mi, kar se tiče upravljanja z
               državnim premoženjem, mnogo odstopamo na teh področjih, tako da morda bi bil to en
               korak v to smer. Ampak, ali boste vi na seji Vlade rekli <q>"ne"</q> predsedniku upokojenske
               stranke ali pa predsedniku kakšne druge koalicijske stranke? Namreč, zdaj na seji
               Vlade ne boste povprašani za strokovno podajanje obrazložitev točk na Vladi pod
               dnevnim redom B, ampak boste ta dnevni red B in predlog Ministrstva za finance
               zagovarjali. Zato me zanima, ali ste politik, torej, ali postajate ponovno politik,
               ker prej ste se hvalili s tem, da ste uradnik in da vam zato ni treba zavzemati enega
               ali drugega političnega stališča, in kot drugo, ali boste znali tisto, kar smatrate,
               da je pravilno, braniti z enozložnimi besedami, če tako rečem, takrat, kadar boste
               ocenili, da je to treba braniti. Ali boste pač predlagali in bo to finančni minister,
               ki bo svoje stališče spravil skozi, če ga bo podprl predsednik Vlade, če ga pa ne bo,
               bo pač obveljala volja tistih, ki so politiki. V tem pogledu me tudi zanima, recimo,
               gospod Mramor  je tu
               na tej predstavitvi že zelo jasno imel razdelano tudi razdelitev dela znotraj
               Ministrstva za finance. Rekel je, da bo imel štiri državne sekretarje, eden bo
               pokrival to, eden bo pokrival to, eden bo pokrival to in eden bo pokrival to. Kako
               ste si vi zamislili delo na Ministrstvu za finance? Ali boste imeli enako štiri
               državne sekretarje, kako boste razdelili delo, ali bo tudi en državni sekretar dvojno
               oklobučen, torej, v kabinetu in pri vas? Zanima me, kako boste prilagodili ali pa
               sooblikovali oziroma preoblikovali ministrstvo po svoji podobi. Namreč, sami ste
               izpostavili, kako je zdaj pomembno v tej fazi, da se ne predamo strastem, ker se
               nakazujejo nekakšne rasti in na hitro začnemo zapravljati zapitke, ki jih ne bi
               smeli. Medtem ko po koaliciji lahko spremljamo, da so apetiti za to zapravljanje
               vedno višji in da je vedno treba pri posameznih zadevah pristaviti kakšno tako zelo
               všečno ponudbo za segmentiranje volivcev posamezne stranke. Nenazadnje, verjetno –
               zdaj ne vem, saj pravim, ko bom izvedel, ali ste politik ali niste politik -,
               verjetno tudi veste, da se volitve približujejo, torej, da je druga faza mandata
               bistveno drugačna od tiste prve. In me čisto tako, na osebni ravni zanima, če lahko
               tu pred nami poveste, da se torej v tej drugi fazi zdite ustrezno podkovani, dovolj
               kompetentni, z dovolj politične moči, da boste ubranili tisto strategijo, ki ste si
               jo kot kandidatka za finančno ministrico zastavili, in da ne boste sklepali gnilih
               kompromisov zaradi druge polovice mandata, zaradi lažjega miru oziroma miru v
               koaliciji ali pa zato, ker bi vam, recimo, to prišepnil predsednik Vlade ali pa,
               recimo, kakšen koalicijski partner, ki ima politično moč. Hvala.</p>
            </sp>
            <sp xml:id="SDT7-OZFIMP-nujna-63-2016-09-07.sp15">

               <speaker>PREDSEDNICA URŠKA BAN:</speaker>

               <p>Hvala lepa. </p>
               <p>Bom zaključila zdaj ta prvi krog vprašanj in dajem besedo mag. Vraničar Erman,
               kandidatki za ministrico. Izvolite.</p>
            </sp>
            <sp xml:id="SDT7-OZFIMP-nujna-63-2016-09-07.sp16">

               <speaker>MAG. MATEJA VRANIČAR ERMAN:</speaker>

               <p>Hvala lepa.</p>
               <p>Kar veliko tega se je nabralo, nekaj se je tudi mogoče nekoliko ponavljalo. Upam, da
               bom uspela odgovoriti na vsa vprašanja.</p>
               <p>Pa bom začela pri koncu. Res je, da izhajam iz uradniške kariere, ampak funkcija
               državnega sekretarja je po zakonu opredeljena kot politična funkcija, ravno tako
               funkcija ministra. Torej, hočeš nočeš, če pristaneš na to, da boš minister za
               finance, si politik. In, ja, v tem smislu sem politik. Ampak hkrati verjamem, da je
               treba tudi na politični funkciji ohranjati ustrezno strokovnost, ji dati poudarek,
               predvsem na področju Ministrstva za finance, kjer je ta nuja po strokovnih rešitvah,
               se mi zdi, izjemna, in šele potem v naslednjem koraku politična. Ampak hkrati sem
               tudi človek dialoga in se trudim v vseh okoliščinah iskati možne poti, ker točno vem,
               da pri večini aktivnosti, ki jih izvajamo, ni nujno samo ena pot tista prava, ampak
               je možno iskati različne variante. Seveda, najlažje je, če najdemo variante, ki so
               sprejemljive za vse ali pa vsaj za veliko večino. Ne delam si utvar, da bo mogoče
               uresničiti vse po lastnih željah, ampak imam pri sebi izdelane kriterije oziroma
               tiste meje, preko katerih pa ne želim, ne bom in zaradi vsega, za kar se zavzemam, ne
               smem iti in ne bom. In v tem kontekstu, ja, znam reči tudi <q>"ne"</q>, marsikomu, ne nujno
               samo ministru Erjavcu, tudi pa tudi koaliciji marsikdaj, ampak to so zadeve, ki morajo biti
               sestavni del dialoga. Že zaključila sem svojo uvodno predstavitev, da si želim v
               bistvu, da se medsebojno poslušamo in tudi slišimo, to velja v bistvu tudi zame. Kaj
               imam v smislih z dolgoročnostjo in kratkoročni odrekanjem? Nimam v mislih tega, da bo
               treba zmanjševati odhodke na posameznih področjih, ocenjujem pa, da so v zadnjem
               obdobju zaradi gospodarske rasti želje po povečevanju odhodkov na posameznih
               področjih previsoke, preambiciozne in predvsem gre za želje za potrošnjo na tistih
               področjih, ki ne prispeva k temu, da se ustvari podstat na kateri lahko gradimo
               nadaljnji razvoj in na kateri lahko v bistvu iz tega gospodarskega razvoja večje
               zaposlenosti, večje dodane vrednosti na zaposlenega dejansko ustvarimo več prihodkov
               in več prihodkov nam daje tudi možnost večjega javnega trošenja. Kako bomo zniževali
               zadolževanje in za koliko? Če upoštevamo evropska pravila, ki veljajo v okviru
               preventivnega dela pakta stabilnosti in rasti, potem moramo od letošnjega leta dalje
               zniževati zadolženost za eno dvajsetino presežne zadolženosti nad maastrichtskim
               kriterijem, torej nad 60 % BDP, ta razlika je 23,2 % in ena dvajsetina tega pomeni
               približno 1,2 % BDP letno je minimalna stopnja zniževanja dolga v Sloveniji na leto.
               In če to prevedemo v absolutne številke to pomeni ca 480 milijonov letno, nekoliko
               zaokrožujem številke, ampak približno tam smo. V skladu s programom stabilnosti, ki
               smo si ga zadali za letošnje leto in naprej, je ta cilj dosežen in celo nekoliko
               intenziviran. S tem, ko pospešujemo oziroma ko zadržujemo odhodke v manjšem oziroma
               rast odhodkov nižjo od rasti prihodkov, na ta način zmanjšujemo deficit in z
               zmanjševanjem deficita zmanjšujemo tudi potrebe po dodatnem zadolževanju, tako da
               mislim, da je ta cilj uresničljiv oziroma da bomo že v letošnjem letu ob koncu lata
               lahko pokazali, da smo cilje na področju zmanjševanja zadolževanja kot smo si jih
               zadali v programu stabilnosti dosegli in to nam da potem tudi osnovo, da ih dosežemo
               v nadaljevanju. Enako je tudi pri drugem cilju, ki ga moramo doseči v naslednjih
               letih, to je cilj na področju zmanjševanja deficita. Tukaj sem že prej omenila, da je
               minimalni obseg zmanjševanja deficita 0,6 % BDP ob pogoju, da je potencialna rast
               enaka dejanski rasti in to pomeni spet zaokroženo približno 240 milijonov evrov
               letno. Na ta način bi do leta 2020 lahko prišli do strukturno uravnoteženega
               proračuna in na tej podlagi v nadaljevanju si tudi odprli možnosti za tudi večji
               obseg ali pa za odpravljanje  tistih omejitev, ki jih moramo v tem trenutku še vedno vzdrževati za
               to, da dosežemo brez nekih drugih varčevalnih ukrepov to zmanjševanje tako deficita
               kot tudi dolga.</p>
               <p>V zvezi s prodajo NLB in tudi v zvezi z vsemi ostalimi naložbami države bi rekla,
               tako kot sem povedala ali poudarila že v uvodu. Mi imamo določene akte, določene
               zakone, politične usmeritve v zvezi s tem kako bomo upravljali z državnim
               premoženjem. Sprejet imamo zakon, ki točno določa pristojnosti posameznih institucij,
               Ministrstvu za finance daje predvsem nadzorno vlogo in imamo strategijo upravljanja z
               državnim premoženjem, ki klasificira posamezne naložbe v portfeljske pomembne in
               strateške. Torej je upravljanje v zvezi s temi ali pa upravljanje državnih naložb
               mora potekati v skladu s temi akti, biti mora, tukaj se absolutno strinjam,
               transparentno. Poskrbeti je treba za ustrezen sistemski nadzor nad izvedenimi
               aktivnostmi. Ne želim pa na tem mestu špekulirati kaj je primerna cena za NLB, kakor
               sem razumela vprašanje gospoda Širclja, postopki tečejo, so bili začeti, tečejo,
               zaveze v zvezi s tem so znane in v tem kontekstu si bom prizadevala za izpolnitev
               zavez in hkrati za to, da bomo pri upravljanju, vključno s privatizacijo, ravnali kot
               odgovoren lastnik.</p>
               <p>Na področju igralništva, moram reči, da nimam nekega izrazito izdelanega osebnega
               mnenja, je pa področje problematično zaradi vplivov, ki ga to področje ima na
               posameznike in na družbo kot celoto. Zelo velika razlika je verjetno, če pri
               igralništvu govorimo o klasičnih ali o posebnih igrah na srečo. Se pa strinjam, da je
               tukaj treba narediti sorazmerno hiter premislek in pripraviti vsaj določene spremembe
               zakona in prenoviti strategijo.</p>
               <p>V zvezi z davki, kateri so bodo zvišali, kateri se bodo znižali. Navezala bi se na
               projekt prestrukturiranja, ta, kot rečeno, je tik pred tem da ga vlada potrdi, da
               vlada potrdi oba zakonska predloga, ki se nanašata na ta projekt in da se jih
               posreduje v Državni zbor. Predlaga se v tem paketu znižanje obdavčitve dohodkov,
               aktivnih dohodkov, predvsem dohodkov iz dela in zvišanje davka od dohodkov pravnih
               oseb, vendar s ciljem da celoten davčni izplen, vključno s povečano učinkovitostjo
               pobiranja javnih dajatev, ostane na ravni letošnjega oziroma da se zaradi tega ne
               znižuje. Pričakujemo celo, vendar ne v istem letu, ampak glede na to, da pričakujemo,
               da bo to davčno prestrukturiranje pripomoglo k atraktivnosti zaposlovanja višje
               usposobljenih kadrov, da bi to lahko pripomoglo k višji gospodarski rasti, da bi
               lahko to davčno prestrukturiranje z  razbremenitvijo dohodkov iz dela spodbudilo tudi dodatno zaposlovanje
               in na ta način tudi naprej okrepilo gospodarsko rast in s tem tudi javne finance.</p>
               <p>V splošnem menim, da nominalnih stopenj davkov, v splošnem, naj ne bi povečevali,
               razen v, recimo v specifičnih primerih, v kolikor bi se izkazalo, da je to potrebno v
               povezavi z izvedbo katere od strukturnih reform, ampak eventualno je to še precej
               preuranjeno govoriti. O možnosti zniževanja davkov pa je v prvi vrsti, kot sem
               uvodoma omenila, treba skrbeti za stabilnost javnofinančnih prihodkov, in o tem je
               mogoče razmišljati še vedno zgolj na način, eventualno nadaljnjih prestrukturiranj,
               vsaj za obdobje, dokler ne dosežemo strukturno uravnoteženih javnih financ.</p>
               <p>Ko sem govorila o razvojno usmerjenem proračunu, sem imela v mislih, da je treba
               razpoložljiva sredstva usmerjati v tiste aktivnosti oziroma tiste investicijske
               projekte, ki imajo z vidika nadaljnjega gospodarskega razvoja najvišje
               multiplikativne učinke. Učinkovitost porabe javnih sredstev v tem smislu v
               preteklosti je bila vprašljiva.</p>
               <p>Ko sem govorila o pavšalni obdavčitvi, sem govorila o obdavčitvi malih podjetnikov
               oziroma posameznikov, ki se ukvarjajo s pridobitno dejavnostjo in o malih firmah. Ta
               sistem pavšalne obdavčitve je bil uveden pred par leti, pa ni zaživel v pričakovanih
               okvirih oziroma ni dal danih rezultatov.</p>
               <p>V zvezi z izračuni Evropske komisije, to je točno to, kar sem omenila uvodoma.
               Zahteve, ki so postavljene pred nas z vidika zagotavljanja ali pa doseganja določenih
               ciljev v okviru teh ukrepov ekonomskega upravljanja, se lahko berejo na način, da,
               bom rekla, zahtevajo še veliko višje stopnje varčevanja in veliko večje odrekanje, v
               okviru katerega pa ne bi mogli govoriti samo o zadrževanju rasti odhodkov, ampak celo
               o zmanjševanju odhodkov, ampak hkrati tak razvoj lahko pomeni oviro za gospodarsko
               rast in v bistvu temu se želimo izogniti, moramo pa na tem aktivno delati.</p>
               <p>Cela vrsta vprašanj, gospod Trček, ki ste jih postavili, se v osnovi nanaša na druge
               resorje in ne bi želela z razlago svojih osebnih stališč do posameznih teh vprašanj
               prejudicirati aktivnosti, ki jih posamezni ministri že izvajajo ali jih bodo
               izvajali. Bomo pa vse te aktivnosti morali tudi na Ministrstvu za finance presojati z
               vidika njihovega vpliva na javne finance, kot celoto. V tem smislu seveda ni odgovora
               ja ali ne, podpora ukinitvi dopolnilnega zdravstvenega zavarovanja, treba je vedeti,
               treba je najprej vedeti s čim se nadomesti, kako se nadomesti in šele potem v bistvu
               lahko razmišljamo ali je 
               primerno in ustrezno obstoječi sistem razgraditi. Zaradi tega sem prej, ko sem
               omenjala strukturne reforme omenila, da je najprej potrebno določiti vsebino in potem
               v bistvu glede na ustreznost vsebine se pogovarjati o sredstvih, ki jih je z izvedbo
               strukturne reforme treba zagotoviti. Isto velja tudi za realizacijo drugega tira. V
               tem trenutku smo v fazi, ko je oblikovana oziroma ustanovljena družba, ki naj
               pripravi vse za izvedbo projekta. Pregleduje se projekt kot tak, gleda možnosti
               optimizacije. In ko bo ta proces zaključen ali šel proti koncu bo mogoče pogledati
               tudi ali obstajajo kakršnikoli alternativni načini oziroma kakšni različni načini
               financiranja so tukaj na razpolago.</p>
               <p>Povečanje minimalne plače oziroma povečanje minimalnega dohodka. Valorizacija
               minimalnega dohodka je v vsakem primeru predvidena. In tukaj s tem nimam težav. Treba
               je pa natančno pomisliti oziroma premisliti ali je sama definicija minimalnega
               dohodka prava oziroma ali jo je res primerno v tem trenutku spreminjati.</p>
               <p>Glede samega povečanja minimalne plače v, mislim, da je bilo v letošnjem letu smo
               imeli že eno zgodbo v zvezi z višino minimalnih plač na mizi. Državni zbor je odločil
               kakor je odločil. Z idejami, da bi pa v tem trenutku kdorkoli predlagal povišanje
               minimalne plače pa moram reči, da nisem seznanjena.</p>
               <p>Vprašanje Markovca in financiranje blejske obvoznice to so res bolj vprašanja za
               ministra za infrastrukturo.</p>
               <p>Varčevalni ukrepi in vprašanja sindikata. V lanskem in letošnjem letu so plače v
               javnem sektorju v skladu z dogovori zrasle in zrasle so hitreje, rasle so hitreje kot
               je rasla gospodarska rast. Ali se bomo lahko pogajali še naprej ali ne ni odvisno
               samo od neme. Pogajata se vedno dve strani. Pa naj tudi tukaj pripomnim, da je
               odgovoren za pogajanje oziroma vodja pogajalske ekipe na vladni strani minister za
               javno upravo in ne minister za finance. Bom pa zagovarjala tudi za naslednje dveletno
               obdobje restriktivno politiko glede plač v javnem sektorju, kar pomeni, da ne vidim
               fiskalnega prostora za kakršnokoli dodatno sproščanje oziroma popuščanje glede na to
               kaj je bilo v pogajanjih do sedaj že ponujeno.</p>
               <p>Lokalna samouprava. Vsi se strinjamo, da bi kazalo sistem povprečnin oziroma formulo
               po kateri se povprečnina izračunava prilagoditi spremenjenim razmeram. Tukaj sem
               odprta za različne ideje. Enega od predlogov smo prejšnji teden občinam ponudili v
               razmislek. Čakam, da se odzovejo. Nadaljevali bomo v naslednjem tednu. Je pa tudi pri
               povprečninah pomembno vedeti, da so občine sestavni del slovenskega javnofinančnega
               sistema in zaradi sistema financiranja občine se javnofinančna kriza, ki smo jo na
               državni ravni že  dali
               recimo skozi, se je najbolj odrazila na občinah v letih 2015 in 2016 in pričakujem v
               bistvu, da je tudi tukaj doseženo dno, in da bomo lahko tudi tukaj pokazali, da se
               okoliščine izboljšujejo.</p>
               <p>Ali je slovenski delavec predrag? V letošnjem letu smo naredili analizo predvsem z
               vidika koliko delo slovenskega delavca podražijo javne dajatve, ki se, ki obremenijo
               delo, prispevki in davki. In konkurenčno smo ugotovili, da je slovenski delavec
               predrag v kolikor ta delavec zasluži več kot 1,6-kratnik povprečne plače. Zato
               predlog davčnega prestrukturiranja gre v smer v kakršno gre.</p>
               <p>Odnos med javnim in zasebnim. Verjetno je treba najti pravo razmerje med enim in
               drugim in treba je najti tudi transparenten odnos med javnim in zasebnim. Mešanje se
               mi zdi vprašljivo.</p>
               <p>Ureditev pokojninske blagajne. Demografski sklad dejansko zagotavlja dolgoročno
               vzdržnost. Kratkoročno pomeni dodatne javnofinančne odhodke za pokojninsko blagajno,
               kar bi obstoječi demografski sklad, ker konec koncev moramo si priznati, KAD je ena
               oblika demografskega sklada, zametek uredb, recimo zametek in katerekoli vire
               namenimo za demografski sklad, jih odtegnemo možnostim tekoče porabe. Zavedam se, da
               gre za eno od ključnih vprašanj vzdržnosti pokojninske blagajne in da bo temu treba
               prioritetno posvetiti pozornost. Treba bo pa tudi na tem področju, kot rečeno, najti
               ustrezno ravnotežje med kratkoročnimi ukrepi oziroma posledicami, ki bodo kratkoročno
               vidne in pa dolgoročnimi rešitvami. Ne smemo pozabiti, da državni proračun zaradi
               minusa pokojninske blagajne letno v pokojninsko blagajno prenese približno milijardo
               sredstev. Govorim samo o dodatnem transferu, ki je približno milijardo 350 milijonov
               je tako imenovani redni transfer, torej to so prispevki, ki jih plača državni
               proračun zaradi različnih oprostitev, ki so skozi različne predpise vidni. Socialna
               nota mora biti pravzaprav vidna že iz tega kakšen delež državnega proračuna se
               namenja za socialne vsebine in trdno sem prepričana, da moramo delovati v smeri, če
               lahko uporabim tisti pregovor, ni dobrotnik tisti, ki ti da ribo, dobrotnik je tisti,
               ki te nauči loviti ribo in mi moramo delati na tem, da bomo zmogli sami delati. To je
               ta vizija dostojnega življenja od lastnega dela. Seveda pa hkrati pomagati tistim, ki
               iz opravičenih razlogov ne morejo temu osnovnemu načelu slediti.</p>
               <p>Davek na nepremičnine. Pa bi s tem odgovorila tako gospodu Škodniku kot gospodu
               Logarju. Prosim? Problem davka na nepremičnine iz leta 2013 ni bil samo davek na
               nepremičnine, ampak tudi množično vrednotenje.  In zaradi tega v tem trenutku izvajamo zelo
               intenzivne aktivnosti za ureditev sistema množičnega vrednotenja v skladu z napotki,
               ki jih je dalo Ustavno sodišče. V drugem koraku proti koncu letošnjega leta, se pravi
               za zakon o množičnem vrednotenju nepremičnin naj bi se javna obravnava zaključila do
               konca tega meseca in do konca letošnjega leta pričakujem, da bomo dali v javno
               obravnavo tudi Zakon o davku na nepremičnine. Če sem se kaj naučila iz tiste zgodbe
               iz leta 2013, sem se naučila, da pri nekaterih projektih hitrost ni primerna, ampak
               je treba si vzeti več časa za sodelovanje z različnimi deležniki in točno temu se pri
               izvedbi letošnjega oziroma tokratnega projekta posvečamo. Tečejo trenutno zelo
               intenzivna posvetovanja z občinami, z gospodarskimi združenju, z ocenjevalci
               vrednosti, opravljana je bila že mednarodna revizija modelov vrednotenja, dodatne
               aktivnosti za izboljšanje modelov vrednotenja so v teku, v nadaljevanju pa kot
               rečeno, bodo izvedeni tudi, bo pripravljen tudi predlog Zakona o davku na
               nepremičnine. Glede osnovnih značilnosti tega davka bi rekla samo par alinej. To je
               in mora ostati v celoti prihodek občinskih proračunov, nadomestiti sedanje
               nadomestilo za uporabo stavbnega zemljišča in premoženjskega davka ter te pristojbine
               za gozdne ceste. Osnova naj bo široka in stopnje nizke. Za razliko od leta 2013 ne
               zasledujemo dodatnega finančnega učinka iz višine nominalnih stopenj, ampak
               zasledujemo enak obseg prihodkov od tistih nepremičnin, ki so že danes predmet
               obremenitve z NUSZ. Želimo tudi postopno uvedbo davka na nepremičnine, zato v tem
               trenutku zelo intenzivno delamo skupaj z občinami tudi na priporočilih kako v
               prehodnem obdobju urediti sitem nadomestila za uporabo stavbnega zemljišča, da se
               preprečijo najrazličnejše ekscesne obremenitve in tudi skozi to verjamem, da bo
               obremenitev bolj pravično in enakomerno porazdeljena. Več je bilo govora o dodatnih
               sredstvih, ki naj se zagotovijo. Že v proračunih za leto 2017 bodo nekatera od
               področij, ki so bila izpostavljena, podprta tudi z dodatnimi evropskimi sredstvi, vse
               pa kot rečeno se mora gibati v zadanih javnofinančnih okvirih. V zvezi s črpanjem
               evropskih sredstev, res je tukaj prišlo do določene zamude z vzpostavitvijo
               institucij in sistemov, ki omogočajo črpanje, ampak to ne pomeni, da projekti
               stojijo. Projekti se izvajajo v takem obsegu kolikor jih lahko financiramo v bistvu z
               zalaganjem integralnih sredstev in bomo to črpanje, torej da bomo pridobili tudi
               prihodke iz evropskega proračuna, morali urediti v nadaljevanju in upam, da bo ta
               trend se obrnil že pred koncem letošnjega leta.</p>
               <p>Upam, da sem s temi informacijami tudi nekoliko okrepila konkretnost predstavitve.
               Ključno na kar pravzaprav imam tudi sama ali pa bom imela kot ministrica tudi sama
               največ vpliva je področje zniževanja deficita, področje zmanjševanja  zadolženosti, področje
               dokončanja projektov, ki sodijo nekako v neposredno pristojnost ministrstva.</p>
               <p>Še zadnje kar se tiče razdelitve dela znotraj Ministrstva za finance. Želela bi
               izkoristiti možnost, ki mi jo zakon daje, da delo ministra podprem z štirimi
               državnimi sekretarji. Eden bo zadolžen za finančno področje in mednarodne finančne
               odnose, eden za državno premoženje, eden za proračun in eden za davčno področje.
               Hvala lepa.</p>
            </sp>
            <sp xml:id="SDT7-OZFIMP-nujna-63-2016-09-07.sp17">

               <speaker>PREDSEDNICA URŠKA BAN:</speaker>

               <p>Hvala lepa. Gospod Logar.</p>
            </sp>
            <sp xml:id="SDT7-OZFIMP-nujna-63-2016-09-07.sp18">

               <speaker>DR. ANŽE LOGAR (PS SDS):</speaker>

               <p>Hvala. Jaz imam samo kratko repliko. Prej je kandidatka Vraničar Erman razlagala, da
               je zaprisežena in velika zagovornica dialoga pri iskanju rešitev pri ustvarjanju
               politik itd., jaz bi vseeno opozoril, da je bilo sprejemanje proračuna za to leto
               prvo sprejemanje proračuna, kjer Vlada ni podprla niti enega amandmaja opozicije prvi
               v zgodovini niti enega amandmaja. Pri davčnih blagajnah najbolj glasno jih je branila
               ravno kandidatka za ministrico. Ni upoštevan predlog in opozorila opozicije šele
               kasneje je Vlada pripoznala vse to na kar smo mi že opozarjali kako to negativno
               vpliva na ta društva itd. Prej jaz nisem zaznal nobene odprtosti k dialogu in če se
               ne motim tudi pri razpravi o nepremičninskem davku v prejšnjem mandatu prav tako ni
               bilo nobene odprtosti k dialogu, ampak je šel tank kot kombajn oziroma kot tank čez
               vsa opozorila opozicije o neustavnosti ali pa o zgrešenosti tovrstnih rešitev. Sedaj
               je moje vprašanje samo eno iz te replike torej ste bili vi vedno žrtev, ker ste
               nastopali v vlogi državne sekretarke in je bil minister tisti, ki je povozil vaša
               priprosila ali pa želje, da bi vendarle z opozicijo vzpostavili kakšni dialog ali pa
               ste se tudi takrat strinjali s tem, da niste upoštevali nobenega predloga, ki ga
               opozicija poudarja? Hvala.</p>
            </sp>
            <sp xml:id="SDT7-OZFIMP-nujna-63-2016-09-07.sp19">

               <speaker>PREDSEDNICA URŠKA BAN:</speaker>

               <p>Hvala lepa. Izvolite gospa Vraničar Erman.</p>
            </sp>
            <sp xml:id="SDT7-OZFIMP-nujna-63-2016-09-07.sp20">

               <speaker>MAG. MATEJA VRANIČAR ERMAN:</speaker>

               <p>Trudim se, da ne bi delila predloge na opozicijske, pozicijske, ampak da bi jih
               delila v bistvu glede na kvaliteto oziroma ali pripomorejo k ciljem, ki jih
               zagovarjamo pri pripravi posameznih predlogov zakonov. Žal je temu v bistvu včasih
               težko slediti. Da pa odgovorim konkretno, ne, nisem bila nikdar v karkoli
               prisiljena.</p>
            </sp>
            <sp xml:id="SDT7-OZFIMP-nujna-63-2016-09-07.sp21">

               <speaker>PREDSEDNICA URŠKA BAN:</speaker>

               <p>Hvala lepa. Nadaljujemo z razpravo. Besedo dajem najprej gospodu Pogačniku, potem pa
               Suzani Lep Šimenko.</p>
            </sp>
            <sp xml:id="SDT7-OZFIMP-nujna-63-2016-09-07.sp22">

               <speaker>MAG. MARKO POGAČNIK (PS SDS):</speaker>

               <p>Spoštovana predsednica, hvala za dano besedo. Spoštovana kandidatkinja za finančno
               ministrico.</p>
               <p>Vaša predstavitev, ki ste jo predstavili v roku tam približno pol ure je bilo za mene
               veliko razočaranje nenazadnje pa tudi kaj več drugega nisem pričakoval. Zakaj veliko
               razočaranje? Dejansko ste navrgli šest, sedem slaidov, ki pa so vsi ti slaidi
               vsebovali predvsem neke floskule.</p>
               <p>Glede na vaša bogate izkušnje kot so ugotavljali predhodniki 23 let službovanja na
               Ministrstvu za finance. Bila ste trikrat že državna sekretarka pri teh različnih
               ministrih gospod Križanič, gospod Čufer in sedaj na zadnje tudi gospod Mramor bi
               seveda pričakoval v sami predstavitvi več. Pri zadnjih odgovorih, ki ste jih pa
               podali imam pa občutek, da ne glede na vaše izkušnje, da vas je pa malo strah,  kajti na precej vprašanj,
               ki so bila zelo korektna niste želela odgovoriti. Spoštovana, sedaj boste morala
               verjetno tudi kot finančna ministrica sprejemati odločitve, boste morali
               predstavljati in zagovarjati predloge na Vladi.</p>
               <p>Jaz bom poskušal vam zastaviti nekaj vprašanj in pričakujem tudi vaše konkretne
               odgovore. Te odgovori so lahko da, ne. Tudi v vaši predstavitvi bi pričakoval več te
               konkretnosti. Dejali ste, da je verjetno najbolj bi rekel največjo moč boste imeli
               pri proračunu. V sami vaši predstavitvi ste napisali, da bo proračun izrazito
               razvojno naravnan predvsem na odhodkovni del. Tukaj me zanima kaj ste imeli mislih,
               ali ste imeli tukaj v mislih investiciji ali ne? Vam bom predstavil sedaj eno
               številko. V letošnjem letu s proračunom se je močno zmanjšalo število državni naložb
               in pa investicij zgolj 37 milijonov in to je približno samo ena tretjina zneska teh
               investicij, ki je bilo v letu 2015 vi pa tukaj prodajate zgodbo, da se bodo zavzemali
               za izrazito razvojno naravnan odhodkovni del proračuna in pri tem proračunu ste
               sodelovala vi in dejansko imela škarje in platno pri tem, eno tretjino zneskov naložb
               v letošnjem letu v primerjavi z 2015 vi ste pa tukaj dajala v svoji predstavitvi, da
               se boste zavzemala za razvojno naravnani proračun. Zanima me kakšen bo primanjkljaj
               ob koncu leta, sedaj smo v septembru, ali bo v okviru katerega je tudi Državni zbor
               sprejel ali ne? Zanima me zakaj je Vlada ustavila bi rekel financiranje proračuna za
               proračunske uporabnike meseca avgusta, to se je naredilo prvič v zgodovini Slovenije?
               Kakšne bodo posledice in kaj to pomeni za v naprej oziroma s katere strani je prišel
               ta predlog? Ali je to prišlo s strani ministra za finance ali se je tako odločil
               Cerar ali nekdo drug in kakšen pogled imate na to? Kaj se bo sedaj dogajalo v mesecu
               septembru, oktobru, novembru in decembru glede na to, da ste pač zaustavili državni
               proračun plačevati? Vemo novih obveznosti, ampak to se je zgodilo prvič, vsi vemo,
               ponavadi se je to naredilo novembra, decembra v velikih finančnih krizah avgusta pa
               še država po mojem vedenju nikdar nikoli tega zaustavila. Od vas bi bolj pričakoval
               razloge da poveste in kaj to pomeni za v naprej.</p>
               <p>Glede davčnega dolga. Davčni dolg znaša mislim da narašča ne glede na to, da boste vi
               dejala, da se zmanjšuje. Dejstvo je, da se premetava ta davčni dolg med aktivnega,
               neaktivnega. Zelo redkokdaj dobimo poročilo z Ministrstva za finance ali pa iz FURS
               kakšen je odpis tega davčnega dolga. Ko bodo vse te številke na mizi vam bom pa
               takrat verjel, če se bodo te številke res pokazale, da se znižuje, vendar 1,3
               milijarde evrov davčnega dolga to predstavlja približno več kot 15 % letnih prihodkov
               v slovenski proračun in če naštejete tri, štiri konkretne ukrepe, ki jih boste kot
               finančna ministrica uvedla za zmanjševanje tega davčnega dolga.</p>
               <p>Sedaj kot finančna ministrica boste imeli veliko pristojnosti. Predvsem, če bi dal
               jaz osebno zadovoljivo oceno pred vašemu predhodniku gospodu Mramorju pri
               konsolidaciji javnih financ, ki je še nekako drža to pomeni zadostna ocena šolska je
               pa seveda gospod Mramor dobil negativno oceno oziroma katastrofalno vodil upravljanje
               državnega premoženja in pa predvsem tudi kadrovska politika institucij, ki opravljajo
               z državnim premoženjem. SDH ima začasno vodstvo, kdaj bo razpis, kdaj se bo zadeva
               SDH dobil stalno vodstvo,  kajti vemo, da pred SDH so določene pomembne naloge gre
               za privatizacijo Nove Ljubljanske banke? Zanima me ali Deutsche Bank še vedno ima
               pogodbo za svetovalce pri tej prodaji ali ne? Zanima me v kakšni smeri razmišljate
               pri konceptu privatizacije Nove Ljubljanske banke. Ali tukaj ostane bi rekel prodaja
               na način kot so si jo zamislili pod okriljem Mramorja in SDH? Kakšno je vaše mnenje
               tukaj notri, ali bo šlo tukaj za neko razpršeno lastništvo ali pa bo tukaj šlo za IPO
               oziroma v kakšni zadevi? Vemo pa, da se ta privatizacija mora končati do leta
               2017.</p>
               <p>Strategija upravljanja državnega premoženja. Nekdanje vodstvo SDH je ocenilo, da
               strategija ni ustrezna na kar smo verjetno opozarjali v Poslanski skupini SDS že pri
               njegovem sprejemu kaj boste naredili in kdaj bo strategija upravljanja državnega
               premoženja prišla v DZ oziroma v javno obravnavo? Malo sem zaskrbljen, ko ste dejala,
               da bo strategija upravljanja državnega premoženja v vaši predstavitvi temeljila na
               sektorski politiki, to so besede iz leta 2009. Tudi takrat ste bila državna
               sekretarka, to isto je prodajal zgodbo takrat dr. Križanič. Vsi vemo, da tisto
               sektorsko politiko je tudi Vlada Boruta Pahorja oziroma ministrski zbor zavrnila.
               Verjamem, da ste pri tej sektorski politiki sodelovala tudi sama. Zakaj ste se
               odločili oziroma tudi bi rekel državni sekretar Dragonja ni nikoli omenil tega izraza
               sektorska politika? To pomeni, ali se sedaj vračajo časi Francija Križaniča, to
               pomeni, da bomo priča nadaljnjemu zadolževanju in dodatnim davčnim bremenom, kajti
               sektorska politika in kapitalske naložb opravljanja takrat še pod AUKN to je bila
               glavna zgodba Francija Križaniča in tudi vas kot državne sekretarke?</p>
               <p>Zanima me predvsem kaj bo država naredila v primeru, da bo prišlo do določenih
               prevzemnih ponudb, kajti strategija o upravljanju državnega premoženja te opredelitve
               nima? Nekaj je bilo govora tudi na področju zavarovalništva. Sedaj, če ste že
               izpostavili sektorsko politiko, potem morate določene okvirje imeti pripravljene.
               Zanima me področje sektorske politike zavarovalništva. Država obvladuje danes več kot
               60 % trga ali je to za vas normalno ali ne? Ali bomo šli v privatizacijo katere
               zavarovalnice, tukaj v mislih imam predvsem zavarovalnico Triglav in pozavarovalnica
               Sava? Na pozavarovalnici Sava se danes dogajajo pretresi, gre za združevanje dveh
               zavarovalnic, kjer je lastnica pozavarovalnica Sava, Tilia, Maribor. Odstavljen je
               bil predsednik uprave te zavarovalnice. Vemo, da na drugi strani hrvaški Adris močno
               pritiska. AZN ni dala bi rekel tudi nekega soglasja za kvalificirani delež. Tukaj če
               se opredelite konkretno kakšen bo vaš pogled na področju zavarovalništva. Ali bo
               država trg še krepila? Jaz mislim, da v nobeni evropski državi ali EU država ne
               obvladuje več kot 60 % trga zavarovalništva?</p>
               <p>DUTB tudi nima stalnega vodstva, kaj se bo tukaj naredilo? DUTB še vedno nima
               revidiranega letnega poročila za 2015 ali ga ima ali ga nima, zanima me v danem
               trenutku. Potem me zanima kako gledate na prodajo terjatev DUTB. Iz medijev lahko
               beremo, da DUTB proda terjatev nekemu kupcu, ta kupec pa v relativno kratkem roku
               proda to terjatev tretjemu kupcu za bistveno višjo kupnino. Tukaj, če se opredelite
               pri DUTB do števila zaposlenih. Število zaposlenih narašča dejansko iz meseca v
               mesec. Danes ta institucija zaposluje več kot 200 ljudi in pa planiranih stroškov
               dela za leto 2016 te institucije je več kot 10 milijonov, v letu 2015 je bilo pa 5
               milijonov.</p>
               <p>Igralništvo. Kdaj bo prišel v Državni zbor prenovljen oziroma spremenjen Zakon o
               igralništvu.  Konkretno me
               zanima področje športnih stav. Slovenija je edina evropska država, ki ima monopol.
               Športna loterija ima monopol. Zanima me, ali se boste odločili za podelitev koncesij,
               da ali ne. In odgovor, če je potem tudi argumentiran z vaše strani. Če je odgovor da
               zakaj, če je odgovor ne ne. Jaz mislim, da bi tukaj država lahko zaslužila precejšnje
               denarje, če bi podelila, recimo, vsaj pet koncesij. Oziroma če boste že vztrajali na
               monopolu, kako boste potem omejili odtekanje denarja v tujino preko interntnih
               stavnic, ki je v Sloveniji izrazito v porastu, če se že ukvarjamo z monopoli in da
               imajo določene zadeve prepoved tukaj, potem mislim, da bi morali tudi rešitev najti,
               da se ta denar ne bi odtekal oziroma odteka denar, država ne pobere davka.</p>
               <p>Kot državna sekretarka ste na eni izmed sej Državnega zbora dejali, da koalicijska
               pogodba ni vladni dokument. Zanima me, ali boste to stališče sedaj kot ministrica za
               finance še trdila naprej oziroma ali boste kot ministrica za finance spoštovala
               koalicijsko pogodbo da ali ne. To je bilo na seji Državnega zbora 2. junija<stage>(?)</stage>, ko
               ste dejali, da koalicijska pogodba ni vladni dokument. Me pa zanima, če jo boste kot
               ministrica za finance <gap n="…"/><stage>/ oglašanje iz klopi/</stage> upoštevala. Spoštovani gospod Prikl,
               naprošam, če me ne motite. Ko boste vi kandidat za ministra za finance ali kakšnega
               drugega ministra boste imeli možnost govoriti, sedajle pa prosim, da spoštujete
               kolege poslance da jim daste, bi rekel, hvala.</p>
               <p>Zanima me, kako komentirate, da so iz Ekonomsko-socialnega sveta izstopili
               delodajalci. To je že nekaj časa nazaj. Ekonomsko-socialni svet danes ne deluje. Zame
               je mrtev. Zanima me, ali se boste sestali s predstavniki delodajalcev oziroma boste
               Ekonomsko-socialni svet poslušala obnoviti. Kaj se bo dogajalo na tem področju?
               Toliko zaenkrat mojih vprašanj.</p>
               <p>Glede na to, da ste bila državna sekretarka pri treh ministrih me pa zanima, kateri
               od teh treh ministrov vam je najbližji.</p>
            </sp>
            <sp xml:id="SDT7-OZFIMP-nujna-63-2016-09-07.sp23">

               <speaker>PREDSEDNICA URŠKA BAN:</speaker>

               <p>Hvala lepa. Besedo ima gospa Suzana Lep Šimenko.</p>
            </sp>
            <sp xml:id="SDT7-OZFIMP-nujna-63-2016-09-07.sp24">

               <speaker>SUZANA LEP ŠIMENKO (PS SDS):</speaker>

               <p>Hvala za besedo, predsedujoča. Spoštovana kandidatka za ministrico mag. Mateja
               Vraničar Erman. Lepo pozdravljeni. Moje mnenje ob vaši predstavitvi, ne morem reči,
               da je razočaranje, ker sem na nek način pričakovala precej podobno predstavitev.
               Seveda sem si pa želela nekoliko drugačne predstavitve in to je dejansko to, kar so
               tudi nekateri predhodniki povedali, malo bolj konkretne, predvsem konkretne številke
               glede na to, da ste bodoča ministrica za finance.</p>
               <p>Reči moram tudi, da pri vaših odgovorih na do sedaj postavljena vprašanja,
               marsikatero vprašanje ni dobilo odgovora, marsikateri odgovori so bili zelo
               nekonkretni, čeprav se je prosilo ravno nasprotno. Tudi zgovarjanje, da posamezno
               vprašanje spada pod drug resor se mi ne zdi ravno na mestu. Ker kakorkoli vse se na
               koncu konča pri financah in tudi vsi ti ministri s teh resorjev se zelo pogosto
               zgovarjajo na Ministrstvo za finance. In sedaj boste seveda tukaj v nekoliko drugi
               marsikdaj, verjamem da, v zelo težki vlogi, ker boste morali, kot je že bilo rečeno,
               sprejemati tudi politične odločitve.</p>
               <p>V prvi vrsti želim izpostaviti nekaj, ker je bilo že večkrat izpostavljeno, in sicer
               Slovenija je zelo neenakomerno razvita. Spet boste rekli regionalni razvoj ne spada
               pod Ministrstvo za finance. Ja, drži, ampak marsikaj pa spada pod samo ministrstvo.
                   Izpostavljeno je že bilo
               črpanje evropskih sredstev. Poteka izjemno počasi, drugače kot bi si želeli in ne
               nazadnje tudi ta sama nova finančna perspektiva ni namenjena temu, da bi na nek način
               zmanjšala te razlike v neenakomernem regionalnem razvoju. So pa del tega regionalnega
               razvoja tudi občine, povprečnine pa so dejansko vaše področje. Konkretnega odgovora
               na to nismo dobili. Ali si lahko občine v tem oziroma v prihodnjih dveh letih obetajo
               povišanja povprečnin in ne nazadnje me zanima v koalicijski pogodbi je na nek način
               navedeno, da je število občin neprimerno v smislu preveliko, pa me zanima, ali
               podpirate zmanjšanje števila občin oziroma na kakšen način nameravate dejansko
               oblikovati te povprečnine. In ne nazadnje, ali se bo tudi upošteval ta neenakomerni
               razvoj v Sloveniji.</p>
               <p>Nepremičninski davek, nekaj o tem ste že povedali. Tukaj ste rekli, da hitrost ne bo
               tako pomembna. Če se spomnimo na davčne blagajne, tam je bila hitrost precej
               pomembna, čeprav tudi te davčne blagajne še vedno prinašajo marsikatero
               nepremišljenost in, bom rekla, kar napako, ker namreč tudi ta neenakomerni razvoj
               Slovenije povzroča težave pokritost z internetom in tudi s telefonskim signalom po
               celotni Sloveniji ni takšna kot bi si želeli in bi mogoče bilo boljše, da bi tudi
               takrat najprej uredili osnove, ki sicer tudi spadajo pod druge resorje.</p>
               <p>Mene zanima torej nepremičninski davek bo. Zanima me, kdaj je vaš cilj, da bo uveden.
               Če sem vas prav razumela in sto navedbo, da ga boste postopoma uvajali, verjetno
               nekako tangira že v mandat prihodnjega ministra, tako da boste verjetno ta postopni
               del razvlekli čez dve leti. Konkretno me zanima, kdaj ga nameravate uvesti, s katerim
               letom oziroma v katerem delu katerega leta.</p>
               <p>Znižanje davkov več kot očitno si ne moremo obetati. Zanima me pa vseeno, če
               pogledamo podatke, rekli ste, da so trendi precej spodbudni, tudi kar se tiče
               zmanjšanja brezposelnosti. To drži, vemo pa, da se je v javnem sektorju število
               zaposlenih bistveno povečalo. Če smo imeli še v mesecu avgustu 2015 161.000 in nekaj
               javnih uslužbencev, ki jih je bilo v mesecu juniju 2016 že 165.600. To pomeni, da je
               razlike 4.225. Zanima me vaše stališče. Kakšno je vaše mnenje, ker ne nazadnje večje
               število javnih uslužbencev tudi pomeni višje javne izdatke in vaše mnenje okoli tega.
               Ali podpirate in ste naklonjeni temu dodatnemu zaposlovanju v javnem sektorju v
               zadnjem letu te vlade?</p>
               <p>Omenili ste tveganja. Mene zanima, katera so tista tveganja, ki jih pač vi
               ocenjujete, da so za prihodnje dve leti nekako najpomembnejša in bi lahko najbolj
               ogrožala stabilnost naših javnih financ.</p>
               <p>Same naložbe v zavarovalnice, to vprašanje je že bilo postavljeno, tudi mene zanima.
               Nobena evropska država nima zavarovalnice v državni lasti, <stage>/ nerazumljivo/</stage> v večinski
               državni lasti. Kakšno je vaše stališče okoli tega. In ali se morda tukaj pri
               kategoriziranju teh naložb obeta kakšna sprememba iz strateško medpomembno in
               podobno.</p>
               <p>Potem bi imela še vprašanje vezano na olajšave, davčne olajšave za raziskave in
               razvoj. Ne dolgo nazaj niste bili naklonjeni tem olajšavam. Želeli ste jih na nek kot
               državna sekretarka seveda na tem ministrstvu tudi ukiniti. Kasneje ste pa vseeno
               izpostavili, da so njihovi učinki dobri. Mene zanima konkretno koliko olajšave z
               vlaganjem v raziskave in razvoj dejansko prispevajo h gospodarski rasti v Sloveniji.
               Kakšno je vaše mnenje 
               okoli teh olajšav v tem trenutku oziroma kaj nameravate z njimi v prihodnjih dveh
               letih narediti? Bodo ostale na takšni ravni kot so danes ali mislite jih zmanjševati?
               In seveda še eno vprašanje. Sedaj, finančna uprava je v zadnjih mesecih začela
               preverjati upravičenost olajšav slovenskih podjetij do uveljavljanja te davčne
               olajšave za raziskave in razvoj in sicer so kot dodatno, kar dodatno merilo
               upoštevali, da je raziskava in razvoj tista dejavnost v kateri je prisoten element
               novosti in razreševanja znanstvene oziroma tehnološke nejasnosti v svetovnem merilu.
               Sedaj to dodatno merilo upošteva finančna uprava tudi retroaktivno. Gospodarska
               zbornica Slovenije je opozorila na ta problem, številna podjetja temu pogoju ne
               ustreza. Mene zanima, zakaj je prišlo do retroaktivnega preverjanja in zakaj ste
               določili takšno merilo in kaj ima dejansko, kakšne so sedaj posledice in koliko
               podjetij po tem novem merilu ne bo opravičenje do olajšav za raziskave in razvoj? In
               seveda tudi glede na to, da ste bili državna sekretarka pri treh ministrih, ki so
               imeli precej različen pogled na upravljanje s financami, me pa zanima konkretno za
               davek od dohodka pravnih oseb, ga nameravate ohraniti na današnji ravni, ga
               nameravate dvigniti. Nekako verjamem, glede na navedbe, da ga žal ne nameravate
               znižati. Mogoče toliko za enkrat z moje strani.</p>
               <p>Hvala.</p>
            </sp>
            <sp xml:id="SDT7-OZFIMP-nujna-63-2016-09-07.sp25">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo ima dr. Trček, potem pa Marko Ferluga.</p>
            </sp>
            <sp xml:id="SDT7-OZFIMP-nujna-63-2016-09-07.sp26">

               <speaker>DR. FRANC TRČEK (PS ZL):</speaker>

               <p>Hvala za besedo, predsedujoča.</p>
               <p>Oglašam se še enkrat. Zahvaljujem se za prvi del odgovorov. Nekaj podvprašanj bom
               imel, pa še razjasnitev. Sedaj moje informacijsko ozadje, ki to spremlja, nekako to
               komentira, da še vedno odgovarjate malo preveč na način birokrate, ki se mogoče niti
               ne zaveda, da bo ministrica. To opomba pod črto dobronamerna.</p>
               <p>Pri dodatnem zdravstvenem zavarovanju dobro vemo kam pes taco moli, za kaj gre. Po
               nekih zadnjih podatkih konec avgusta od cca. 450 milijonov evrov, ki jih prebivalke,
               prebivalci Slovenije plačalo trem komercialnim zavarovalnicam v obliki premij. Tam
               nekje okrog 60 milijonov neopravičeno ostane zavarovalnicam. To je dobra osmina, je
               ene osmine, pač 125, 133. Dobra osmina, skoraj sedmina. Nek državni sekretar Cukjati,
               tisti, ki imate dolgoročni spomin je tam leta 2000 govoril, tudi minister, tudi je
               bil državni sekretar, se mi zdi, ne vem Alenka, mogoče se motim, je govoril že leta
               2000, da nam primanjkuje zdravnikov in v tej luči to vprašanje in ali bo DZZ
               nadomestila javno dajatev in neka bolj pravična javna dajatev.</p>
               <p>Sedaj glede tega drugega tira. Poglejte, infrastrukturni minister je rekel, da je
               zakon poslal v medresorsko usklajevanje začetek julija, 11. 7., bi človek vseeno malo
               več podatkov pričakoval. Ljudje iz socialnega sektorja bodo verjetno strigli z vašo
               tako milico, če se tako izrazim, če je definicija minimalnega dohodka metodološko
               ustrezna. Sedaj glede seveda tem, ki so bolj Gašperšičeve ali ne, za te bombončke, če
               jih boste hoteli uresničiti, boste morali v tabeli državnega proračuna najti neka
               sredstva. To je verjetno obema jasno. Sedaj verjetno ljudje, ki se ukvarjajo z
               lokalno samoupravo, 
               vključno z župani, ne bodo pretirano veseli nad vašim razmislekom, da so, če sem vas
               pravilno razumel, občine doživele, dajva reči, finančno krizo z nekoliko zamika
               oziroma dosegle dno. Oba veva, da je to delno povezano s finančno evropsko
               perspektivo, ampak zdi se mi, to je pa sedaj malo dobronamerni moj strokovni, polagam
               na srce, da gre bolj za problematiko in nujnost reforme lokalne samouprave kjer se
               poslanke in poslanci pogosto ne zavedamo, da tam dobre dve tretjine tega kar mi tukaj
               soustvarjamo in odločamo, se zvali na lokalni nivo in na ta proračun sektorja države,
               če se nekako tako izrazim. Sedaj nekaj kar bi v bistvu rad povedal pa dodatno še
               vprašal. Malo ste se popravili vmes, vseeno postajate političarka. Dejstvo je, da
               cela vrsta ljudi ne more živeti od lastnega dela. Eni so v tretjem življenjskem
               obdobju, drugi ne dobijo zaposlitve, eni so nezaposljivi, kot temu žal strokovno
               rečemo, eni so mladi, pa jim ta vrata zaposlovanja nekako zapiramo. Nekaj smo se
               pogovarjali, vrteli okrog davkov, ob tem nekem pametnem obdavčevanju. Nekdo se bo
               smela, ena ta mikrozgodba so tisti moji ljubi mali pivovarrji, ker ste recimo nekako
               imela posluh za to kar vam hočemo povedati, čeprav to bi vam verjetno moral
               prišepniti minister za kmetijstvo, prehrano, etc., če bi bil malo bolj pronicljiv,
               ampak ob tem seveda je tudi problematika, če gledamo davčno politiko Slovenije, je
               nekako kombinacija zastarele primitivnosti kjer kratko potegnejo prepogosto tisti, ki
               so najbolj revni in nepotrebne nepremišljene zakompliciranosti. Sedaj o čem govorim.
               Nimamo čisto, če delam razrez, previsok delež indirektnih davkov, ki ljudi, ki že
               tako ali tako težko živijo, udarijo po žepu preko DDV preko trošarin. Sama ste rekla
               koliko nam je BDP padel. Te zgodbe poznamo. In nekatere družbe države, ki so bile v
               sorodni situaciji so šle v, pa bom temu rekel, neko tretjo davčno stopnjo za neko
               osnovno košarico dobrin. Recimo Portugalska je ena od njih. Kaj menite o tovrstnem
               predlogu? Ali ste mu naklonjeni ali ne? Če že imamo tako davčno politiko, ki najbolj
               revne dejansko udari in tiste majhne prejemke še skozi indirektne davke pobere, se mi
               zdi, da bi bila to, dokler ne postanemo davčno bolj pametni, v bistvu neka nujna
               rešitev in tudi neka prepotrebna gradacija odrekanj, če se tako izrazim. Sedaj čisto
               za konec, veste, moram se kot metodolog malo tudi obregniti ob kolegico pred menoj.
               Neke podatke lahko prikazujemo tako ali drugače. Pri nas je ta neka fama javnega
               sektorja, ki ima celo vrsto teža, kot da samo troši, ampak na nekih sejah včeraj,
               danes sem že večkrat povedal, imamo neka področja v širšem javnem sektorju in
               državnem sektorju in javnem sektorju kot tako, ki so kadrovsko zelo podhranjena. Mi
               imamo niz nekih področij kjer se nam dogaja zelo izrazita generacijska vrzel. Mramor
               vam je položil na dušo, še posebej mladi, konec citata. Iz akademske sfere, kjer jaz
               prihajam, naše fakultete bodo pa stale gerontološke, če se tako izrazim in to ni
               smešno, ker nimate nekih mladih ljudi, ki bi neka nova znanja vnašali notri.  Cel diapazon sektor bi
               lahko peljal, evo, sedim v KNOVS-u vse do SOVE, če hočete, ampak potem moramo malo
               sejo zapreti, ker je formalno tako pa govoriti pa ne bom govoril sedaj o tem. In
               sedaj, ko se prikaže govorka pred menoj, je to iztrgala iz naslovnice Financ, da je v
               javnem sektorju bil blazen poraz za 4 tisoč 225, je to, če gremo preračunavati, 0,26
               promila, če izhajam iz 161 tisoč 392. 0,0000026. Sem šel računati. In skratka, kaj
               hočem reči, hočem reči, da je tovrstne zadeve, mogoče sem kakšno decimalko kiksnil,
               ampak manj Alenka kot takrat, ko ste tolarje prevajali, takrat si bila verjetno na
               ministrstvu, v evre, pa sedaj ljudje, ki bodo mene ali tebe narobe prijavili, plačajo
               2 tisoč globe, pa to ta koalicija ni hotela popraviti. Skratka neko tudi vaše
               stališče do tega javnega sektorja bi prosil, če se lahko še opredeli. Sedaj to, da
               ste o tem kako bo odhodkovno razvojni del naravnan visoko multiplikativno, da te
               sektorje niste kaj dosti jasno opredelili, evo se bom spet vrnil k meni ljubem
               pametni specializaciji, tudi tam niso opredeljeni kaj dosti natančno. Tam piše,
               delali bomo pametno ovo pametno tisto pametno tretjo pametno četrto in potem se
               vprašaš ja dobro, verjetno ne bomo neumno tisto tretjo, peto, šesto delali. En zelo,
               veste en zelo konkretni primer in s tem bom končal. Dobro oba veva, da v našem izvozu
               kovinsko-predelovalna industrija predstavlja pomemben del. Kako ji bomo skozi to
               politiko, ki jo boste soustvarjali kot ministrica pomagali?</p>
               <p>Hvala.</p>
            </sp>
            <sp xml:id="SDT7-OZFIMP-nujna-63-2016-09-07.sp27">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo ima gospod Ferluga. Izvolite.</p>
            </sp>
            <sp xml:id="SDT7-OZFIMP-nujna-63-2016-09-07.sp28">

               <speaker>MARKO FERLUGA (PS SMC):</speaker>

               <p>Torej jaz bi prvo čestital za pogum. To je po mojem zelo pogumno dejanje gospe
               kandidatke, da je šla v tako pomembno funkcijo, zato ker seveda jo na vsaki strani
               kdo cuka za rokav, če ne še kaj hujšega. Ampak kolikor sem jo imel možnost spoznati,
               ne dvomim, da je strokovnjakinja, in da svoje področje in obvlada, tako da ji zaupam
               v tej smeri. Več ali manj je delovanje Ministrstvo za finance nekako načrtovano, tako
               da kolikor sem videl danes, tudi pri prezentaciji bo dala nek svoj personal touch
               tudi pri teh zadevah. Kar bi rad poudaril in pohvalil je to kar je navedla in sicer
               eno od teh meni ljubih prioritet je pobiranje davkov. Tukaj mislim, da imamo precej
               še rezerve, in da je to treba povečati in tempo in pospešiti vsa ta delovanja, zato
               nas imate tudi tukaj, tako da če bo potreba še kaj zakonsko to opiliti in bolj nekako
               narediti, da smo bolj operativni, smo tukaj.</p>
               <p>Druga zadeva je, katera me tudi zelo veseli, je ta davek na nepremičnine. Moji
               predhodniki so dosti govorili o temu. Mislim, da je to eden od pomembnih segmentov
               kjer je možno pridobiti določena sredstva, ker danes smo pač v tej dobi kapitalizma
               in je jasno, nekdo če ima več nepremičnin, je tudi prav, da za te nepremičnine plača
               temu primerno davek. Se pravi, če je osnovna nepremičnina tam kjer živi toliko
               procentov obdavčeno, je vse ostalo potem več ali manj kot luksuz. Ne govorim o tistih
               kjer imajo proizvodnje hale, ampak mislim, da je to ena od pomembnih takih točk na
               kateri velja delati.</p>
               <p>Kar pa me pri vseh ostalih zadevah zanima, je pa naslednje. In sicer pavšali. Ena od
               takih zanimivih zadev, ki nobeden od mojih kolegov je ni načel, je tale ARB and B
               <stage>(?)</stage>, se pravi, tale individualni najem. Tukaj me zanima, kje in kako bi se dalo
               poenostaviti vsaj na tem vašem davčnem področju, da bi te zadeve šle skozi z nekimi
               normalnimi pavšali, ker saj verjetno tudi sami veste oziroma imate neke informacije,
               da se to na veliko oddaja in ti ljudje praktično na črno nekako služijo, ne da bi
               dali ne državi ne da bi plačali recimo turistično takso občinam kjer oddajajo.  V glavnem pa vemo, kje se
               ta zadeva odvija, to so Ljubljana in neki boljši turistični kraji, kot so Portorož,
               Bled pa še kaj zraven. To je ena zadeva, kjer me zanima, kako bi lahko vi prišli
               naproti in pomagali. Vem, da se ta<gap n="…"/> <stage>/ nerazumljivo/</stage> dotika tudi ostalih ministrstev,
               tako da mene zanima samo ta vaš segment.</p>
               <p>Druga zadeva, o čemer smo tudi že precej debatirali, je ta bencinski cent ali pa
               tobačni cent, kakorkoli, za kakršnokoli zadevo se to vzame. Kako vi gledate zdaj na
               to, ko boste prevzeli vodilno palico tega čarobnega ministrstva. Ker tu je potem tudi
               neka varianta glede financiranja drugega tira in vse skupaj, ostale zadeve, se lahko
               nekako veže na to, ker so obstajale neke določene študije.</p>
               <p>Kar vam bom še položil na srce, da ne govorim samo o teh zadevah, so Sečoveljske
               soline, ki so vezane na Telekom. Zdaj, dokler ni v neki taki fazi prodaje, jaz upam,
               da se bo nekako našla neka rešitev za te soline, da se nekako izvzamejo iz tega
               paketa prodaje Telekoma, ker mislim, da gre za naravno bogastvo, za neko turistično
               dodano vrednost. In mislim, da je tudi vsem nam, ne samo Obali, v interesu, da ga
               obdržimo v svojih rokah.</p>
               <p>To je praktično vse. Želim vam srečno na vaši poti! Hvala.</p>
            </sp>
            <sp xml:id="SDT7-OZFIMP-nujna-63-2016-09-07.sp29">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Še tri prijavljene poslance imamo, najprej gospod Horvat, potem gospa Bratušek in
               gospod Trček. Izvolite.</p>
            </sp>
            <sp xml:id="SDT7-OZFIMP-nujna-63-2016-09-07.sp30">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica. Spoštovane kolegice in kolegi!</p>
               <p>Spoštovana tokrat kandidatka za ministrico za finance, veliko ur sva presedela skupaj
               na tem odboru in tudi na plenarnih sejah Državnega zbora, odslej ne bo več tako, na
               nek način lahko rečem tudi žal. Kar se tiče vaše strokovnosti, imate seveda pri meni
               odlično oceno. Tudi kar se tiče izkušenj na politični funkciji, ker državna
               sekretarka je namestnica ministra na nek način, je eminentna politična funkcija in te
               izkušnje tudi imate. Seveda je pa zelo pomembno, kakšna bo politična podpora, naprej
               predsednika Vlade, to vam je najbrž obljubil, sicer ne bi privolili, da kandidirate
               za to najtežjo funkcijo v Vladi. Seveda pa je tu pomembna tudi politična podpora vseh
               koalicijskih partnerjev. Za nekatere danes že vidim, da že izstavljajo račune, vezane
               tudi na interpelacijo, da bodo želeli imeti na tisti in tisti postavki – pa zdaj ne
               bom govoril na kateri, da ne bom koga spravljal v slabo voljo, ker to ni namen te
               seje -, ampak se bodo ti računi na nek način v nadaljnjih proračunskih debatah gotovo
               postavljali. Vaša prezentacija, ki se jo naslovili, ji dali naslov, po spominu zdaj
               govorim, <q>"soustvarjajmo solidarno družbo, v kateri bodo ljudje lahko živeli od
               lastnega dela."</q> Takoj podpišem, z obema rokama, od lastnega dela. Seveda, ko govorimo
               o delu in o tem, da z delom ustvarjamo, delo je v realnem sektorju in tudi v javnem
               sektorju, da ne bo pomote, tu vidim, da pravzaprav zagovarjate socialno-tržni model
               gospodarstva, kar ves čas zagovarja Nova Slovenija in je v tem smislu prinesla že
               tudi v Državni zbor kar nekaj predlogov rešitev. Vem, da ste velikokrat imeli težko
               nalogo, da ste v imenu Vlade morali ostro nasprotovati našim rešitvam, in verjemite,
               mi smo imeli iskren namen, da bi ustvarili, in še imamo namen, da bi ustvarili
               družbo, ki bi bila solidarna, kjer bi lahko vsak dostojno živel od lastnega dela. Tu
               moramo imeti v mislih delodajalce in moramo imeti v mislih delojemalce.</p>
               <p>Nekaj ste povedali glede izboljšave konkurenčnega okolja Slovenije.  Res je, švicarski inštitut za
               razvoj menedžmenta nam je nameril, da smo se v enem letu po lestvici konkurenčnosti
               povzpeli za 6 mest, ampak UMAR še vedno izraža, z mano vred in z nami vred v Novi
               Sloveniji, razočaranje, še vedno je Slovenija na repu, v zadnji tretjini. Da gredo
               trendi naprej, je dobro, in je to treba tudi povedati. Res je tudi, da ste bili v
               vladah in da ste vedno striktno zagovarjali, zelo zvesto zagovarjali stališča svojih
               šefov, tega ali onega ministra za finance, dr. Križaniča, zdaj nazadnje dr. Mramorja
               in tako naprej. In prav vi najbolje veste, kaj potrebujemo v tej državi – v tej
               državi moramo več ustvariti, če želimo živeti spodobno, če želimo živeti človeka
               vredno življenje, če nočemo imeti revščine, če hočemo imeti človeka vredne penzije in
               tako naprej. In makro pogled na, recimo, zadnjih 7 let kaže, da smo od leta 2008 do
               leta 2015, to je 7 let, ustvarili samo za 3,39 % več, v letu 2015. Torej, v letu 2015
               smo ustvarili, govorim o BDP, samo za 3,39 % več kot leta 2008. Res je, bila je
               svetovna kriza, ki je nas toliko bolj udarila. Vmes v tem času smo se tudi zadolžili,
               če zdaj spet gledam Bajukove čase, pa ne mi zameriti, do danes, za več kot faktor 4,
               merjeno z BDP. Na drugi strani pa nikakor ne najdemo in ne znamo narediti finančne
               konstrukcije, da bi zaprli projekte, ki so nacionalnega pomena, ki jih posebej tu
               izpostavljajo spoštovani kolegi s Primorske in seveda tudi mi. Ne vem, kako smo
               takrat lahko zaprli, kako je dr. Bajuk lahko zaprl finančno konstrukcijo za
               dokončanje avtocestnega križa, za modernizacijo železniške proge Pragersko-Hodoš, 460
               milijonov evrov, in tako dalje in tako dalje, bodi dovolj zdaj o zgodovini.</p>
               <p>Tudi sam se bom dotaknil davka na nepremičnine. Tu se mi pojavlja vprašanje – pa
               odgovor pravzaprav imam -, ali imamo mi natančno bazo podatkov, kjer bi imeli vse te
               nepremičnine evidentirane. V nekem krogu sem pred dnevi dobil informacijo - ne vem,
               kakšna je uradna, to boste vi povedali, spoštovana kandidatka -, da imamo v tej
               državi okrog 300 tisoč objektov, ki so črne gradnje. Torej, teh najbrž ni v tej bazi,
               ki bi bila osnova za obdavčitev.</p>
               <p>V sestavi vašega ministrstva je tudi organ, ki skrbi za javna naročila. Kako boste
               zagotovili poplačila vseh izvajalcev v celotni verigi javnih naročil? Oba veva, da to
               danes je problem in da nekateri to izigravajo.</p>
               <p>Naša tema, o kateri smo veliko govorili pred počitnicami, je bil Zakon o ugotavljanju
               katastrskega dohodka. Jaz sem bil zadovoljen, da ste mi zagotovili, da se da narediti
               informativni izračun; prav tu na tem odboru ste mi to zagotovili in verjamem, da je
               to možno. Jaz sem potem še formalno vložil pisno pobudo ministru dr. Mramorju in
               ministru Židanu. Vmes je, na žalost, minister Mramor odstopil in poslovnik
               ministrstva niti vlade na zavezuje, da bi dobil odgovor, se pravi, z Ministrstva za
               finance ne bo odgovora, razen če bom pobudo ponovil. Minister Židan pa mi je rekel,
               da to ni pomembno, je nepotrebno in da tega ne bo. Jaz bi tu ponovno apeliral na vas,
               in to je lahko ena relativno hitra realizacija enega dobrega projekta, da vztrajate
               na Vladi pri informativnem izračunu za zavezance po letih na trenutno stanje, od naslednjega leta pa
               vse tja do leta 2020. In ko sem že pri tem, imamo problem. Sindikat delavcev
               migrantov je organiziral zbiranje podpisov, ki jih je zdaj že tudi zbral, in na nek
               način je Zakon o ugotavljanju katastrskega dohodka blokiran. Če se ta zakon ne bo
               uveljavil, bo veljal zakon, ki bo močno udaril v naslednjem letu kmete, zavezance,
               kar pa lahko v nekem družbenem smislu poraja, generira velik problem – da se bodo,
               oprostite izrazu, udarili kmetje na eni strani, na drugi strani pa Sindikat delavcev
               migrantov. Ali jih hočemo spreti? Najbrž ne. Jaz se enostavno tega bojim. Torej,
               veste pa, da smo tudi mi v Novi Sloveniji predlagali rešitve, kako dohodnino delavcev
               migrantov rešiti oziroma omiliti. Vsi naši predlogi so bili zavrnjeni. Vi ste
               nakazovali neke rešitve, pa me zanima, v kateri smeri bodo te rešitve šle.</p>
               <p>Jaz soglašam z vami, da ste v predstavitvi večkrat ponovili, da so pred vse nas
               postavljene zahteve, da naredimo to, to in ono. Razumem, da so te zahteve postavljene
               najprej pred Vlado, pred koalicijo in tudi opozicijo. Mi želimo biti tu konstruktivni
               in Nova Slovenija je tudi to svojo konstruktivnost že nekajkrat pokazala - torej,
               pridite z dobrimi predlogi in dobili boste našo podporo.</p>
               <p>Nadalje, ko govorimo, ustvarimo družbo, kjer bodo ljudje lahko spodobno živeli od
               lastnega dela, seveda se takoj spomnim na tako imenovano socialno kapico oziroma
               razvojno kapico. Kakšno bo tu vaše stališče? Seveda tudi poznam stališče manjših
               koalicijskih partnerjev. In tu se zdaj pojavlja ključno vprašanje. Jaz verjamem, da
               boste vi lahko prišli na Vlado z dobrimi predlogi, problem je pa v tem, kakšna bo
               politična podpora. In tu se jaz bojim, da te politične podpore ne bo dovolj za morda
               vaše dobre predloge in dobre rešitve.</p>
               <p>Zanima me tudi, glede na to, da je praktično Evropski investicijski sklad ali
               Junckerjev sklad, 315 milijard obsega, praktično do danes ali, bolj točno, do junija
               več kot tretjino, 37 %, že počrpanega. Kakšna bo vaša iniciativa na Vladi, da smo
               vendarle tudi mi v Sloveniji bolj učinkoviti, kar se tiče črpanja teh sredstev. Zdaj
               imamo nekje zagotovljenih, mislim, da 180 milijonov evrov zgolj za zavarovanje
               kreditov poslovnih subjektov. Kdaj boste v Državni zbor prinesli spremembo strategije
               upravljanja kapitalskih naložb države, mislim namreč na privatizacijo Nove
               Ljubljanske banke, ki jo moramo privatizirati, vsi vemo, zakaj, do konca leta 2017.
               Ampak tam je pravzaprav glede prepovedi koncentracije kapitala problem, ki ni v
               skladu z evropsko zakonodajo, ni v skladu z načeli prostega pretoka kapitala in tu
               imamo že tudi kar nekaj sodb sodišča Evropske unije, kjer komisija toži – in seveda
               tožbo tudi dobi – posamezne države. Jaz ne bi želel, da bi se spet Slovenija znašla
               na sodišču Evropske unije. Torej, to zadevo bo treba popraviti.</p>
               <p>In še zadeva, ki sem jo enkrat že problematiziral na tem odboru in se je s tem
               strinjal državni sekretar, gospod Dragonja. Opažamo, da nas države, ki so tudi pred
               25 leti, tako kot Slovenija, spremenile družbenopolitični sistem in nas danes
               prehitevajo.  Predvsem
               so bolj odprle vrata tujim naložbam. Opozarjam, da tukaj moramo biti previdni, da ne
               moremo kar vsega spustiti v državo. Želimo ostati čista, zelena država, kljub temu pa
               vsi vemo, da doma denarja ni. Kakšna bo vaša iniciativa na Vladi, da se vendarle
               odprejo možnosti za tuje naložbe? Danes vidimo, da nam zmanjkuje denarja za aktivno
               politiko zaposlovanja, kar ministrica dr. Mrak na hodniku tudi sama priznava, da na
               nek način zmanjkuje denarja, ki bi ga naj imeli pod naslovom spodbude za neposredna
               tuja vlaganja. Zanimajo me ali bo vaša politika šla v smeri spodbujanja tujih
               neposrednih naložb? Danes je bila že izpostavljena problematika skladnega
               regionalnega razvoja, tudi sam jo izpostavljam, ta zadeva nam ne gre dobro od rok, to
               problematiko zelo dobro poznam. Prihajam iz statistične regije, na žalost samo
               statistične, s Pomurja, kjer se soočamo z velikimi problemi prav zaradi tega, ker nam
               skladni regionalni razvoj na žalost ne gre dobro od rok. Konkretno, za enkrat še
               vedno ni denarja, da bi zaključili projekt pomurski vodovod, ki je bil v prejšnji
               finančni perspektivi največji kohezijski projekt, še zdaleč ni zaključen, da ne bo
               kdo mislili, da je ta zadeva že ad acta. Zaključujem. Jaz vam iskreno želimo, da
               imate na Vladi in koaliciji maksimalno politično podporo, da realizirate vaše ideje,
               ki ste jih predstavili, seveda pa današnja podpora ni odvisna od Nove Slovenije, ni
               odvisna od opozicije, tukaj mora se v strumno četico postaviti koalicija in vam dati
               vse glasove. Veliko uspehov želim.</p>
            </sp>
            <sp xml:id="SDT7-OZFIMP-nujna-63-2016-09-07.sp31">

               <speaker>PREDSEDNICA URŠKA BAN:</speaker>

               <p>Hvala lepa. Besedo dajem gospe Bratušek. Izvolite.</p>
            </sp>
            <sp xml:id="SDT7-OZFIMP-nujna-63-2016-09-07.sp32">

               <speaker>MAG. ALENKA BRATUŠEK (PS NP):</speaker>

               <p>Najlepša hvala.</p>
               <p>Predlagana kandidatka gospa Mateja Vraničar Erman je nedvomno strokovnjakinja in
               poznavalka področja, ki ga prevzema. Jaz mislim, da se s tem strinjamo vsi. Me pa
               skrbi, da ji Stranka modernega centra in tudi predsednik Vlade prvenstveno ne bo dal
               dovolj politične podpore in politične moči za funkcijo, ki jo prevzema. Minister za
               finance je nedvomno najpomembnejša funkcija takoj za predsednikom Vlade. Jaz sem
               vesela, da tako predsednik kot Stranka modernega centra, da ste ugotovili, da se
               politična era ni začela z vašim nastankom, ampak da so tudi ljudje, ki so že pred
               vašo ero pokazali, da kaj znajo in ste ugotovili, da jih je mogoče primerno
               uporabiti, ne najdem druge besede, ni pa najbolj primerna. Zato si resnično želim, da
               ji boste stali ob strani, ji krili hrbet in je ne samo kratkoročno izkoristili. Zakaj
               to govorim? Pravzaprav sem bila zelo žalostna, ko sem prebrala odzive tako iz
               kabineta predsednika kot iz Stranke modernega centra, ki so šli nekako tako, ko so
               novinarji spraševali kdo bo minister za finance, <q>"ja, res je, gospa Mateja Vraničar
               Erman je rekla da, ampak predsednik Vlade bo pa zdaj še razmislil ali ji bo dal
               priložnost"</q>. Tako, bom rekla, tipično moški odgovor, ki si ga gospa, ki je danes pred
               nami, ni zaslužila, poleg tega, da sem prepričana, da je tako edina kandidatka, ki je
               rekla da v tem trenutku.  Ne bom, mislim vprašanj je bilo cel kup, še več je bilo nasvetov. Sama
               se bom dotaknila samo enega področja s katerim se gospa Vraničar Erman do zdaj ni
               toliko ukvarjala, mislim pa, da je med bolj problematičnimi deli pa področji
               strokovnimi ministrstva. Seveda je zame osebno velik problem, ampak o tem bomo
               govorili drugi teden, to je sredi leta ustaviti izvrševanje proračuna. Jaz sem si
               pogledala podatke do leta 2006, samo v letu 2014, ko so bile volitve, in prav je, da
               smo to naredili in novi Vladi pustili možnost, da stvari tudi v letu 2014 uredi po
               svoje. Če je res vse tako lepo in prav kot nas vsi prepričujete, potem se tega ne bi
               smelo narediti oziroma se ne bi naredilo. Ampak kot rečeno o tem in tudi o tem kaj bo
               s pokojninami, kaj bo s socialnimi transferji, kaj bo s plačami, jaz puščam za
               proračunsko razpravo in še kakšen drug odbor tukaj ali pa Komisija za nadzor javnih
               financ.</p>
               <p>Zanima me pa mnenje in pogled na upravljanje državnega premoženja, ki je po moji
               oceni katastrofalen. Kadrovanje, Nova Ljubljanska banka, Luka Koper in še bi lahko
               naštevali. Me zanima, če nameravate na tem segmentu narediti kakšne konkretne
               spremembe. Kakšne so vaše ocene ali je prav, da Slovenija svoja podjetja prodaja
               finančnim skladom, eden malo bolj razvpit primer, da ne vlečem na plano spet Nove
               kreditne banke Maribor, Adria Airways, za katero lahko beremo, da bo v kratkem
               končala v stečaju. Jaz si želim, močno si želim, da to ni res, ampak, če pogledamo
               poslovanje novega lastnika, to je ta čudežni sklad K4 na Finskem, je dal preprosto
               leto dni po nakupu v stečaj podjetje s 1300 zaposlenimi. Seveda ga je prej izčrpal,
               dobil ven to kar je bilo potrebno. V primeru Adrie Airways to pomeni, da to podjetje
               pobere iz Adrie milijon sto tisoč ali vsaj milijon dvesto tisoč in je zaslužil
               100.000 evrov in ga preprosto ne skrbi kaj se naredi s 400 zaposlenimi in z edinim
               slovenskim letalskim prevoznikom. In še eno konkretno vprašanje. Govori se, da je
               gospod Marko Jazbec, ki je moral zaradi afere Luka Koper zapustiti mesto predsednika
               uprave, zaposlen na Slovenskem državnem holdingu. Me zanima ali to drži. Kako se mimo
               razpisa lahko nekoga kar tako zaposli in kakšen je vaš pogled na to? Skratka, kaj, če
               sploh kaj pri upravljanju državnega premoženja mislite spremeniti? Čestitke za pogum.
               Želim pa si oziroma tako bom rekla, da držim pesti, da bo predsednik Vlade čim bolj
               stal za vami in vas pri vašem delu podpiral, ker vaše uspešno delo pomeni tudi boljšo
               državo in boljšo Slovenijo.</p>
            </sp>
            <sp xml:id="SDT7-OZFIMP-nujna-63-2016-09-07.sp33">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem še dr. Trčku. Izvolite.</p>
            </sp>
            <sp xml:id="SDT7-OZFIMP-nujna-63-2016-09-07.sp34">

               <speaker>DR. FRANC TRČEK (PS ZL):</speaker>

               <p>Hvala za besedo. Upam, da se zadnjič predzadnjič oglašam, po konci sem od 6. in sem
               že na četrti seji, nisem narobe računal, zamenjal sem vejico in piko in sem res
               premaknil za tri decimalke. Skratka, v javnem sektorju je bilo 2,6 % več zaposlitev,
               ampak če ste zaposlili neke mlade ljudi izhajajoč iz Mramorjeve izjave, super, neka
               edina bivša predsednica vlade do sedaj, da ne bom jaz seksističen, je rekla, da je to
               veliko, ampak glede na to, da imamo zgubljeno desetletje, da se prevešamo v drugo
               polovico desetletja, ko ni bilo nekih zaposlovanje. Veste javni sektor je lahko
               nabijanje in jamranje, da je strošek, lahko ga pa malo bolj pametno gledamo kot nekaj
               kar vsi potrebujemo navsezadnje brez javnega sektorja bi mi vsi skupaj, ki smo tukaj
               bili,  pa mogoče bo kdo užaljen
               bolj butasti in tudi manj zdravi. In tudi v tistem drugem delu, ki se v tem ping
               pongu non stop nabija. In zdi se mi, da bi tu nekako potrebovali malo več zrelosti in
               družbe. Celo profesionalno življenje študiram razvojne modele, ko hočejo splezati iz
               krize pametno investirajo, infrastrukturne projekte in navsezadnje tudi v javni
               sektor. Res tovrstni investiciji ne bi sedaj mogli mi vsi <q>"štrckat"</q>, ker tudi
               interneta ne bi bilo, ampak dobro jaz nisem ravno zagovornik investiranja v vojaški
               javni sektor, če se tako izrazim. In verjetno nihče od nas tukan ni opravljal
               volonterskega pripravništva, kar je sedaj nekako se že razpasla praksa, recimo bi me
               zanimalo kaj mislite o tem, gospa kandidatka za ministrico.</p>
               <p>Moram se obregniti še ob dve, tri zadeve, ki jih je prekmurski kolega povedal. Od
               sedaj ne bo več tako. Upam, dane boste ubirali prakso dosedanjega ministra, ki je
               zelo nerad hodil v parlament. Če je že prišel se je malo pokazal in nekako pobegnil.
               Čeprav o mrtvih vse dobro, ko gre človek v politiko tudi, žal je gospod Bajuk že
               pokojni, tudi ko boš pokojni boš lahko deležen kritik. Tista vlada zelo rada govori o
               letu 2004, ko je bilo predsedovanje, gor in dol, pozabi pa na leta 2005 do leta 2008,
               ko smo imeli tudi visok strukturni primanjkljaj in ko smo se zadolžili sektor država
               za 160%, če imam pravilno informacijo v glavi, malo sem že utrujen. Takrat se je ta
               zgodba začela. Dobro, sedaj vi boste bentili, da temu ni tako, gor in dol, na
               jutranji seji smo se že pogovarjali o tem, ampak ker se že posipamo s pepelom dajmo
               imeti malo več avto refleksije. Jaz osebno bi si zelo želel, da bi ljudstvo imelo
               malo več zgodovinskega spomina, ampak temu je žal tako.</p>
               <p>Sedaj bom kar tu dokončal, da ne bom še enkrat se oglašal. Mi gospe Vraničarjeve ne
               bomo podprli zato, ker seveda Združena levica ne more podpirati tako protisocialno in
               tudi posledično, se bojim, ne ravno pretirano razvojno politiko, tudi zaradi tega,
               ker nisem dobil nekih jasnih odgovorov o drugem in drugačnih oblikah obdavčevanja.
               Lahko pa rečem, da me pa veseli, to sem nekako pričakoval, da smo dobili oziroma da
               verjetno boste izglasovali in potrdili ministrico, ki bo za razliko od njenega
               predhodnika, katero politiko bo nadaljevala, bolj jasno ubesedovala. Ker z vsem
               dolžnim spoštovanjem do bivšega ministra, rad je bežal, nekaj je zamomljal in vsaj to
               me lahko veseli, da imam razrednega sovražnika s katerim lahko sva v nekem dialogu in
               se razumeva kaj se pogovarjava.</p>
               <p>Glasoval bom proti. Sedaj ko človek rata kandidat ali kandidatka za ministra ali
               ministrico, potem morajo novinarji tudi malo izbrskati nekaj iz privatnega življenja.
               Rada plešete tango in rada hodite v hribe, sedaj ali je laž ali ne, upam, da ni.
               Upam, da iz tega horizontalnega hriba finančnega ministrstva se boste zavedali te
               horizontalnosti in boste tudi videli in gričke in dolinice, če sem metaforičen. In za
               ta tango ne pozabiti, da dejansko objemate državljanke in državljane in tudi delavce,
               ki ustvarjajo navsezadnje tudi proračune, za katere boste skrbeli. Hvala za
               besedo.</p>
            </sp>
            <sp xml:id="SDT7-OZFIMP-nujna-63-2016-09-07.sp35">

               <speaker>PREDSEDNICA URŠKA BAN:</speaker>

               <p>Hvala lepa. Še kakšna razprava? Postopkovno, gospod Pogačnik.</p>
            </sp>
            <sp xml:id="SDT7-OZFIMP-nujna-63-2016-09-07.sp36">

               <speaker>MAG. MARKO POGAČNIK (PS SDS):</speaker>

               <p>Spoštovana predsednica, jaz mislim, da bi vi morala kot predsednica opozoriti kolege
               in kolegice, da razpravljajo s točnimi podatki. In to, kar je prej kolega Trček
               povedal, zadolževanje 
               države v mandatu 2004-2008 za 160 % ne drži. In rad bi samo povedal, da<gap n="…"/></p>
            </sp>
            <sp xml:id="SDT7-OZFIMP-nujna-63-2016-09-07.sp37">

               <speaker>DR. FRANC TRČEK (PS ZL):</speaker>

               <p><gap n="…"/> <stage>/ oglašanje iz dvorane/</stage> Replika.</p>
            </sp>
            <sp xml:id="SDT7-OZFIMP-nujna-63-2016-09-07.sp38">

               <speaker>MAG. MARKO POGAČNIK (PS SDS):</speaker>

               <p><gap n="…"/>proračun za leto 2007, v času vodenja vlade Janeza Janše in pod komando, žal,
               pokojnega Andreja Bajuka je prvič v zgodovini Slovenije izkazoval presežek.</p>
            </sp>
            <sp xml:id="SDT7-OZFIMP-nujna-63-2016-09-07.sp39">

               <speaker>DR. FRANC TRČEK (PS ZL):</speaker>

               <p><gap n="…"/> <stage>/ oglašanje iz dvorane/</stage> Ker ga je moral.</p>
            </sp>
            <sp xml:id="SDT7-OZFIMP-nujna-63-2016-09-07.sp40">

               <speaker>MAG. MARKO POGAČNIK (PS SDS):</speaker>

               <p>Drugič pa je bil vedno primanjkljaj.</p>
            </sp>
            <sp xml:id="SDT7-OZFIMP-nujna-63-2016-09-07.sp41">

               <speaker>DR. FRANC TRČEK (PS ZL):</speaker>

               <p><gap n="…"/> <stage>/ oglašanje iz dvorane/</stage> Replika.</p>
            </sp>
            <sp xml:id="SDT7-OZFIMP-nujna-63-2016-09-07.sp42">

               <speaker>PREDSEDNICA URŠKA BAN:</speaker>

               <p>Repliko ima gospod Trček, izvolite.</p>
            </sp>
            <sp xml:id="SDT7-OZFIMP-nujna-63-2016-09-07.sp43">

               <speaker>DR. FRANC TRČEK (PS ZL):</speaker>

               <p>Nisem navedel, tisto je bil citat odhajajočega ministra, ki ga je izrekel v Mladini,
               nisem pa ga šel preverjati, ker danes nisem imel časa preverjati. Takrat pa smo imeli
               izravnan proračun zato, ker smo bili pred vstopom v evro. Ne me imeti za butastega.
               Čau.</p>
            </sp>
            <sp xml:id="SDT7-OZFIMP-nujna-63-2016-09-07.sp44">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Ni več želje po razpravi, zato dajem besedo še kandidatki za ministrico.</p>
               <p>Gospa Vraničar Erman, izvolite.</p>
            </sp>
            <sp xml:id="SDT7-OZFIMP-nujna-63-2016-09-07.sp45">

               <speaker>MAG. MATEJA VRANIČAR ERMAN:</speaker>

               <p>Hvala lepa.</p>
               <p>Če dovolite, bom šla kar po vrsti glede posameznih vprašanj.</p>
               <p>Posamezniki ste izpostavljali pogum in strah. Po mojem mnenju pogum ni odsotnost
               strahu, ampak je zmožnost delovanja kljub strahu in malo strahu je vedno potrebno,
               ker s tem dokazuješ da ti je mar za to, kar počneš in da nisi brezbrižen. Zaradi tega
               se lotevam te naloge, tako s pogumom kot tudi s kancem strahu.</p>
               <p>Razvojnost. Zmanjšanje državnih naložb. Ja, v letošnjem letu se nam pozna, da je
               črpanje nove finančne perspektive v začetni fazi in pozna se, da smo v lanskem letu
               imeli izrazit porast odhodkov za investicije in investicijskih transferov v
               primerjavi s preteklimi leti, pa vendar je tudi v letošnjem letu zagotovljenih pravic
               porabe za investicije in investicijske transfere za 608,6 milijona evrov. Realizacija
               bo sicer nekoliko nižja zaradi nižjega črpanja evropskih sredstev, ampak vendarle ne
               bo tako nizka, kot ste omenjali.</p>
               <p>Že v predlogih oziroma osnutkih proračunov za leto 2017 in 2018, ki sta v zaključni
               fazi, pa v bistvu poskušamo prav z zagotavljanjem sredstev za nalože, bom rekla, to
               pomanjkanje, ki ga čutimo mogoče v letošnjem letu nadomestiti. Primanjkljaj v
               letošnjem letu, pričakujem, da bo v skladu s tem, kar je bilo načrtovano ob sprejetju
               proračuna. Trenutni podatki nakazujejo na to, da bomo dejansko proračun lahko v
               takšnem obsegu izvršili. Zakaj zaustavitev? Ni res, gospod Pogačnik, da je to prvič,
               že gospa Bratušek za vami je dala informacijo, da se je tudi v letu 2013<gap n="…"/> <stage>/ oglašanje
               iz dvorane/</stage> V letu 2014 je bil proračun zaustavljen sredi meseca julija. Ja, zaradi
               volitev. Razlogi zakaj smo se odločili za ta pristop in da ne bo pomote, pravilnik o
               zaključku leta je v pristojnosti ministra za finance ne predsednika vlade. In po
               zakonu je treba pravilnik izdati do 30. septembra.</p>
               <p>Pri izvrševanju letošnjega proračuna smo zaznali, kljub temu, da prihodki tečejo
               oziroma so v skladu s pričakovanji, smo zaznali, da na posameznih področjih ni
               zagotovljenih dovolj pravic porabe in jih bo treba zagotavljati s prerazporejanjem.
               Zaradi tega smo se odločili, da bi lahko organizirano zaključili letošnje leto, da se
               poslužimo tega instrumenta, ki smo ga uporabljali ali ki ga uporabljamo praktično
               vsako leto. Več o tem, kot je že bilo rečeno, bomo govorili prihodnji teden, ne pomeni pa to, da
               nobeno prevzemanje obveznosti v letošnjem letu ni več mogoče. Določene izjeme so
               določene že s samim pravilnikom. Glede posameznih potrebe, ki jih izrazijo resorji,
               pa ima ministrstvo tudi možnost, da takšno prevzemanje obveznosti odobrava in s tem
               omogoča normalno izvršitev vseh začetih aktivnosti po posameznih resorjih.
               Nenazadnje, spomnili se boste, nekaj let nazaj nam je bilo na široko očitano vsem
               resorjem, da v novembru in decembru resorji zapravljajo kar tako na počez, samo zato,
               da zapravijo to, kar imajo pravic porabe na razpolago. S tem ukrepom se to
               prepreči.</p>
               <p>Kar se tiče davčnega dolga. Davčni dolg se zmanjšuje, in sicer po stopnji tam nekje
               med 4 in 5 % letno. In zmanjšuje se tako aktivni kot tudi pogojno izterljivi dolg.
               Nadaljnji ukrepi, ki se izvajajo na tem področju oziroma ki jih je treba izvajati na
               tem področju, je čim prej ko se zazna dolg začeti z izterjavo, najprej z neformalnimi
               oblikami telefonskega in pisnega opominjanja, izboljšanje informacijske podpore za
               spremljanje dolga, izboljšanje možnosti finančne uprave, da aktivno upravlja z
               dolgom, tudi v insolvenčnih postopkih. Vsi ti ukrepi lahko pripeljejo k nadaljnjemu
               zniževanju davčnega dolga.</p>
               <p>V zvezi z upravljanjem državnega premoženja je bilo z vaše strani in strani gospe
               Bratušek postavljenih nekaj vprašanj v zvezi s kadri. Moram reči, da sem strikten
               zagovornik tega, da naj vsakdo odgovarja za to za kar je pristojen. In naj vsakdo
               opravi aktivnosti za katere je pristojen. Za imenovanje vodstva SDH je pristojen
               nadzorni svet SDH. Za imenovanje izvršnega direktorja DUTB so pristojni neizvršni
               direktorji DUTB. Lahko zamahujete z roko, kolikor želite, ampak pri izvajanju
               aktivnosti na področju upravljanja z državnim premoženjem in na vseh drugih
               področjih, kjer se pristojnosti Ministrstva za finance delijo z drugimi
               institucijami, bom striktno vztrajala na tem, da bo Ministrstvo za finance opravljalo
               tiste naloge, za katere je po zakonu pristojno. In na področju DUTB in SDH smo
               pristojni predvsem za nadzor in to, kar je bilo naprej vprašanje, za oblikovanje
               morebitnih sprememb strategije. Na ministrstvu smo predlog prejeli, smo v fazi
               proučevanja, prejeli smo že po sprejetju strategije v lanskem letu tudi nekatera
               opozorila Evropske komisije na kar ste vi, gospod Horvat, opozorili, in vse te, tako
               konkretni predlogi, ki smo jih dobili na mizo, kot tudi opozorila Evropske komisije,
               bodo predmet natančne preučitve prej preden bomo prišli s konkretnim predlogom tudi
               pred vas. Zaradi tega, v tem trenutku in glede na moje trenutno poznavanje te
               materije ne želim dajati nobenih obljub glede roka, ampak zagotovo je to ena od
               stvari, ki se jih bomo lotili zelo hitro.</p>
               <p>Glede igralništva, predlog sprememb zakona pričakujem, da bo predložen v zakonodajno
               proceduro v roku enega meseca, do največ meseca in pol. Potrebujemo še zaključne
               uskladitve.  Koalicijska
               pogodba zame še vedno velja za dokument koalicijskih strank, ne pa Vlade. Res pa je,
               da v bistvu program dela Vlade izhaja iz prioritet, ki so določene v koalicijski
               pogodbi. Zato je koalicijska pogodba zame predmet razprave med koalicijskimi
               partnerji in seveda kot ministrica in članica Vlade sem dolžna na nek način
               upoštevati tudi to, kar je v koalicijski pogodbi zapisano. In zame osebno je izredno
               pomembno, da koalicijska pogodba v svojem uvodu določa pomen javnofinančne
               konsolidacije oziroma stabilnosti javnofinančnega sistema kot predpogoja za izvajanje
               aktivnosti oziroma za izvedbo posameznih ukrepov.</p>
               <p>V zvezi z regionalnim razvojem in predvsem z vprašanjem povprečnim želim s tem
               odgovorom odgovoriti večim poslancem, ki ste to spraševali. Financiranje občin je
               urejeno v dveh stebrih. Eden je za izvajanje tekočih nalog oziroma zakonsko določenih
               nalog in ta se naj bi praviloma financiral iz 54% dohodnine, kakor je bila dejansko <stage>/
               nerazumljivo/</stage> dve leti nazaj. Zaradi te formule, ki jo vsebuje zakon o financiranju
               občin se javnofinančna kriza, ki je rezultirala v drastičnem padcu prihodkov iz
               naslova dohodnine pri občinah pozna z dvoletnim zamikom. Padec prihodkov od dohodnine
               smo do določene mere v preteklih dveh letih, letos in lani, kompenzirali s finančno
               izravnavo, ki seveda v celoti tega primanjkljaja ne more pokriti, ga pa je do
               določene mere. Sedaj prihajamo v obdobje, ko se bo delež dohodnine za občine že začel
               znatno povečevati in s tem so ustvarjeni tudi pogoji, da se lahko postopno
               povprečnina povečuje, ampak tudi tu je treba biti racionalen v apetitih glede
               povečevanja. Po drugi strani, treba se je zelo resno vprašati ali je sedanja formula
               delitve povprečnine oziroma delitve primerne porabe po posameznih občinah ustrezna.
               Ali se zagotavlja dovolj sredstev glede na delež najstarejših in najmlajših
               prebivalcev v posameznih občinah? Ali je pravilno porazdeljena ta možnost
               sofinanciranja glede na ekonomsko moč občin, ne samo skozi povprečnino, ampak tudi
               skozi investicijski transfer. Ko govorimo o tem razvojnem delu v bistvu je to
               pomembno tudi za občine in pri tem, ko razmišljamo čemu dati prednost, ali samo
               povprečnini ali tudi kaj pri investicijskih transferjih narediti.</p>
               <p>Število občin, to je vprašanje o katerem kaj veliko ali poglobljeno nisem
               razmišljala. Zame je pomembno ali se funkcije, ki jih je treba izvajati izvajajo
               učinkovito. In mogoče je res pri katerih zadevah ni največje učinkovitosti pri tako
               velikem številu občin, ampak tukaj ni minister za finance tisti, ki bo imel glede
               tega prvo besedo.</p>
               <p>Davek na nepremičnine. Kot sem rekla, pričakujem, da bo predlog zakona v javno
               obravnavo dan konec letošnjega leta. To bi omogočilo, da bi bil zakonski predlog
               uveljavljen nekje do sredine prihodnje leta v kolikor ne bo nekih hudih pretresov. V
               tem primeru bi verjetno lahko vsaj v enem delu nove odločbe oziroma odločbe o odmeri
               davka na nepremičnine  po
               novem bile izdane verjetno za leto 2019. Prej vprašanje glede na vse to, kar je treba
               narediti na področju vrednotenja oziroma vrednosti nepremičnin.</p>
               <p>Glede možnosti za znižanje davkov, zame je ključna stabilnost javnofinančnih
               prihodkov. In o morebitnem znižanju lahko razmišljam v bistvu v tem okviru.</p>
               <p>Povečanje števila zaposlenih v javnem sektorju. Treba je pogledati podrobneje kje v
               javnem sektorju je do tega povečanja števila zaposlenih prišlo. Moram reči, da teh
               podatkov na katerih temeljijo današnji članki nisem podrobneje gledala. Ampak to kar
               sem analizirala v preteklosti se je število zaposlenih predvsem povečevalo na
               področju sociale, zdravstva, šolstva, do določene mere tudi pri uniformiranih javnih
               uslužbencih. Ne pa pri javnih uslužbencih v državni upravi.</p>
               <p>Tveganja za naslednja leta za stabilnost javnih financ, zame je ključno tveganje v
               visokih pričakovanjih vseh segmentov in vseh akterjev, da sedaj, ko imamo določeno
               gospodarsko rast, ko se nam gospodarska situacija izboljšuje, da se mora to tako v
               celoti oziroma v prevelikem obsegu pokazati tudi v tej končni porabi državnega
               denarja. Seveda obstajajo tudi druga pomembna tveganja, ki jih je treba obvladovati,
               tveganja za nepredvidene odhodke. In tukaj je kar nekaj pomembnih stvari odprtih in
               jih bo treba podrobno spremljati.</p>
               <p>Davčno področje, davek od dohodkov pravnih oseb, prej uvodoma sem že povedala, da se
               zavzemam za realizacijo letošnjega projekta davčnega prestrukturiranja, ki vključuje
               tudi povišanje stopnje davka od dohodkov nominalne stopnje davka od dohodkov pravnih
               oseb za dve odstotni točki. In kar se tiče olajšav za raziskave in razvoj te ostajajo
               kar se tiče višine nespremenjene. Torej, v znesku oziroma v višini sto odstotkov
               investiranih upravičenih stroškov. Tukaj, moram reči, da so mediji v zadnjem času
               narobe povzeli moje izjave v zvezi s tem. V lanskem letu, ko smo predlagali drugačno
               prestrukturiranje pa ni dobilo v bistvu ustrezne podpore smo predlagali zmanjšanje
               investicijske olajšave in olajšave za raziskave in razvoj. To je bilo konec leta
               2014, pardon, 2015, konec leta 2015. In takrat smo predlog Ministrstva za finance
               oprli na domače in mednarodne študije, ki kažejo, da zaradi davčnih olajšav oziroma
               da ni neposredne povezave med davčno olajšavo za investicijo ali raziskave in
               investicije v raziskave in razvoj in dejanskim obsegom investiranja. Te raziskave
               kažejo, da so vzgibi zaradi katerih se podjetja odločijo za investicijo ali za
               vlaganje v raziskave in razvoj drugi, ne davčni. Ko pa smo letos opravljali pogovore
               z gospodarstveniki so opozorili, da ne glede na to kaj kažejo te mednarodne študije v
               njihovem razumevanju, v njihovi percepciji in v njihovem načrtovanju pa v bistvu
               stabilnost glede višine davčnih olajšav ima pomembno vlogo. Torej, so nam v bistvu
               dali feedback iz prakse, kako vidijo, da te olajšave vplivajo  ne na njihovo odločitve na investiranje,
               ampak v bistvu na njihove dolgoročne načrte in tudi v bistvu na izbiro pri
               multinacionalkah, v kateri hčerinski firmi, če hočete, naj se investira. To sta dva v
               bistvu različna argumenta za eno ali drugo stvar. Prisluhnili so temu kar so nam
               povedali gospodarstveniki in se dogovorili oziroma odločili, da olajšave za
               investiranje in za raziskave in razvoj ohranimo. Te odločitve nimam namena
               spreminjati.</p>
               <p>Struktura davkov in možnost uvedbe tretje stopnje v sistem davka na dodano vrednost
               je opcija, ki ji pa nisem naklonjena. Dosedanje spremembe stopenj so pokazale, da
               znižanje stopnje ne pomeni znižanja končne cene za končne potrošnike in večje
               dostopnosti za končne potrošnike, ampak pomeni v bistvu to dodatni prihodek za
               ponudnike blaga in storitev za znižano stopenj. Hkrati pomeni veliko dodatno
               administrativno obremenitev za davčne zavezance in tudi za finančno upravo.</p>
               <p>Glede pavšalov oziroma individualnih najemov gospod Ferluga gre za poslovne prakse,
               ki jih je treba sistemsko urediti in davčna obravnava lahko sledi tej ureditvi tako
               da bi si tukaj želela tesnega sodelovanja z Ministrstvom za gospodarstvo, da najdemo
               pravilno obliko kako tovrstne posle lahko organiziramo in iz tega ven lahko sledi,
               potem tudi ustrezna davčna obravnava.</p>
               <p>Namenskim javnofinančnim prihodkom v obliki bencinskega tobačnega centa nisem
               naklonjena. Nasprotujejo enemu temeljnih načel javnih financ to je integralnost
               proračuna. V določenih primerih je treba v bistvu dati prednost namenskosti pred
               integralnostjo in to smo v letošnjem letu v enem primeru tudi naredili. V splošnem pa
               tovrstnih rešitev kot so bile v preteklosti predlagane za bencinski in tobačni cent
               ne podpiram.</p>
               <p>Kar se tiče Sečoveljskih solin. Kolikor mi je znano teče postopek izčlenitve iz
               Telekoma in ne vidim razloga, da ne bi s tem nadaljevali.</p>
               <p>Davek na nepremičnine. Baza podatkov o nepremičninah Register nepremičnin obstaja.
               Kot mi je znano naj bi ta Register nepremičnin vseboval tudi podatke oziroma naj bi
               se obdobno usklajeval tudi s pomočjo posnetkov zemljišč iz zraka kar pomeni, da
               legalnost ali nelegalnost posameznih gradenj ne bi smelo vplivati na to ali je
               posamezna nepremičnina vključena v register ali ne. Moram vas popraviti gospod Horvat
               Ministrstvo za finance od 1. januarja 2015 ni več pristojno za javna naročila, to je
               prešlo na Ministrstvo za javno upravo. Smo pa v bistvu tudi mi naklonjeni temu, da se
               zagotovi ustrezen sistem poplačila podizvajalcev in da je to čim natančnejše določeno
               tudi, zaradi tega, ker iz neplačil izvira, potem plačilna nedisciplina, ki lahko kot
               domine v bistvu poruši preveč stvari na enkrat.  Katastrski dohodek informativni izračun z Geodetsko
               upravo smo v kontaktu in smo dogovorjeni, da bodo imeli lastniki kmetijskih in
               gozdnih zemljišč nekje verjetno v sredini oktobra mogoče pa že prej možnost pogledati
               preko GURS spletne strani v podatke o višini katastrskega dohodka za njihova
               zemljišča. Sedaj vam težko rečem ali po leti, ampak zagotovo bodo imeli na razpolago
               informacijo za leto 2017. Bo pa seveda glede na trenutno situacijo bodo te izračuni
               opremljeni z opozorilom, da gre izključno za neuradno informacijo glede na to, da
               zakon v tem trenutku še ni uveljavljen. Kolikor vem je zbiranje podpisov za razpis
               zakonodajnega referenduma se začelo s 1. septembrom verjetno ste mislili na podpise
               za pobudo, ker te podpisi kolikor vem niso še zbrani. Smo pa v času pred poletjem kar
               nekajkrat sestankovali oziroma se pogovarjali s predstavniki Sindikata delavcev
               migrantov dokler niso oni sami izrazili stališča, da se nimajo z Ministrstvom za
               finance več kaj pogovarjati. Predlagali smo jim določene rešitve, ki naj
               posameznikom, ki so soočeni z visokimi doplačili dohodnine omogočijo oziroma da se
               jim omogoči lažje poplačilo tega. Predlagali smo jim določene rešitve v Zakonu o
               dohodnini v skladu s katerimi bodo lahko uveljavljali izvzetje iz davčne osnove
               stroškov prevoza in prehrane med delom v višjem znesku kot je priznan v bistvu
               slovenskim zaposlenim. Višji znesek ocenjujem, da je opravičen glede na poseben
               položaj, ki ga imajo. Postavljajo pa nekatere zahteve, ki pa jim nikakor ne moremo
               ugoditi v kolikor želimo biti korektni do slovenskih davkoplačevalcev in slovenskih
               zaposlenih in v kolikor želimo spoštovati sodbo Ustavnega sodišča. Upam, da bomo
               kljub vsemu, te rešitve so vključene v predloge zakonov, ki bodo pričakujem v
               naslednjih dneh prišli v Državni zbor. Hkrati pa nameravam oziroma upam, da mi bo
               uspelo v naslednjih največ dveh letih vzpostavimo ponovno dialog z njimi čeprav tako
               kot sem prej rekla za pogajanje sta potrebna dva tudi za dialog.</p>
               <p>Stališče do socialne kapice. Socialna kapica je lahko v bistvu eden od elementov
               dogovarjanja v povezavi s spremembami v sistemih socialnih zavarovanj. Samo
               pogovarjati se s socialni kapici ne, da bi hkrati se pogovarjali ali je obseg
               solidarnosti, ki ga mi zagotavljamo skozi sistem socialnih zavarovanj prav ali pa
               želimo drugačnega, mislim da ni primeren. Zaradi tega želim, da bi razprava o
               socialni kapici postavili v kontekst razprav recimo o beli knjigi glede bodoče
               pokojninske reforme v kontekst zdravstvene reforme ne pa, da razpravljamo samo o
               socialni kapici kot taki.</p>
               <p>Glede črpanja evropskega investicijskega sklada do sedaj po mojem vedenjem so
               določene stvari pripravljene bo pa v sodelovanju z SVRK potrebno tukaj okrepiti
               aktivnosti predvsem v povezavi s pripravo projektov, ki jih bo mogoče preko tega
                   financirati.</p>
               <p>Glede tujih naložb. Ključne, recimo, ovire, ki jih predstavniki podjetij v tuji lasti
               vidijo v Sloveniji, so na področju obdavčitve dela. Zaradi tega ocenjujem, da je to,
               kar je pripravljeno za davčno prestrukturiranje na področju znižanja obremenitev
               dela, prvi korak v pravo smer, ki naslavlja tudi eno od pomembnih ovir, ki jih oni
               izpostavljajo. Druga ovira, ki jo izpostavljajo, je višina obremenitev oziroma način
               obdavčevanja dohodkov za zaposlene, ki pridejo iz tujine v Slovenijo, in za Slovence,
               ki so napoteni na delo v tujino. Ti dohodki iz tujine in obdavčitev tujcev v
               Sloveniji, to sta vprašanji, ki bi ju želela nasloviti s spremembami davčne
               zakonodaje v naslednjem letu. Veste, da smo napovedali, da je letošnji projekt
               prestrukturiranja prvi in da bo sledil naslednji korak, kjer bomo poskušali nasloviti
               nadaljnja pomembna vprašanja davčnega sistema.</p>
               <p>Glede upravljanja državnega premoženja bi še enkrat poudarila, da je po mojem mnenju
               nujno potrebno zagotoviti transparentnost, zasledovanje ciljev odgovornega lastnika,
               tako pri upravljanju kot tudi pri privatizacijah, katerihkoli. In v tem kontekstu
               vidim predvsem dolžnost Ministrstva za finance, da poskrbi za ustrezen sistemski
               nadzor nad konkretnimi aktivnostmi, ki pa jih mora peljati SDH kot pooblaščeni
               upravljavec premoženja.</p>
               <p>Glede sodelovanja s parlamentom, gospod Trček, absolutno je to pomemben element
               ministrovanja, moramo pa vsi vedeti, da je človek eden, dan ima 24 ur, obveznosti je
               pa ogromno. Tako bo potrebno v bistvu usklajevanje in razumevanje na obeh straneh.
               Hvala.</p>
            </sp>
            <sp xml:id="SDT7-OZFIMP-nujna-63-2016-09-07.sp46">

               <speaker>PREDSEDNICA URŠKA BAN:</speaker>

               <p>Hvala lepa. </p>
               <p>Besedo želi še gospod Marko Pogačnik in potem Alenka Bratušek.</p>
            </sp>
            <sp xml:id="SDT7-OZFIMP-nujna-63-2016-09-07.sp47">

               <speaker>MAG. MARKO POGAČNIK (PS SDS):</speaker>

               <p>Spoštovana predsednica, hvala za besedo.</p>
               <p>Del odgovorov, spoštovana kandidatka, sem dobil, na precejšen del pa niste
               odgovorili. Zato bom v prvem delu ta vprašanja še enkrat ponovil, pričakujem vaše
               konkretne odgovore, v nadaljevanju pa vam bom zastavil še nekaj dodatnih
               vprašanj.</p>
               <p>Pri strategiji upravljanja državnega premoženja je državni sekretar Metod Dragonja na
               eni izmed sej dejal, da lahko to strategijo v Državnem zboru pričakujemo že v začetku
               septembra, pa če bi lahko povedali, kdaj bo ta strategija prišla oziroma v kakšni
               fazi je, ker mislim, da ta sprememba in dopolnitev strategije je bila na Ministrstvu
               za finance že pred poletjem.</p>
               <p>Ne morem se strinjati s temi vašimi izjavami v zvezi z upravljanjem državnega
               premoženja. Glejte, spoštovani, vi boste kot ministrica za finance sedeli tudi na
               nadzornem svetu Slovenskega državnega holdinga. Jaz vas nisem spraševal glede
               kadrovskih menjav, temveč sem vas spraševal o mnenju, da je vodstvo SDH nepopolno
               oziroma da je začasno. Kdaj bomo dobili stalno vodstvo SDH, kako bodo ti postopki
               potekali?</p>
               <p>Niste mi odgovorili glede vprašanja v zvezi s konceptom privatizacije Nove
               Ljubljanske banke. Ali vi zagovarjate ta koncept, ki je zdaj predlagan, ali bi šli
               lahko tudi v kakšno drugo smer? Niste mi odgovorili v zvezi s svetovalcem pri prodaji
               oziroma privatizaciji Nove Ljubljanske banke.  Ali pogodba z Deutschebank še obstaja ali ne, ali so
               svetovalci in v kakšni fazi je proces privatizacije Nove Ljubljanske banke?</p>
               <p>Glede DUTB, zelo podobna zgodba - naj izvršne direktorje na predlog Ministrstva za
               finance imenuje Vlada Republike Slovenije. Tudi DUTB ima nepopolno vodstvo oziroma
               začasno vodstvo. Kdaj ga bomo dobili? Konkretno, rekli ste, da tu direktno izvajate
               nadzor, in zanima me, kakšno je vaše mnenje v zvezi s prodajami terjatev DUTB.
               Povedal sem konkreten primer, terjatev je prodana kupcu, ta kupec pa potem v
               relativno kratkem roku, dveh, treh mesecev, to terjatev proda tretjemu kupcu po
               bistveno višji ceni. Pri terjatvah ACH, ki jih je kupila družba Merrill Lynch, je
               pisalo, da je potem ruski kapital kupil to zadevo za približno 20 milijonov več, kot
               je Merrill Lynch plača DUTB. In vi ste rekli, da se boste zavzemali za javne finance,
               za stabilnost. Mislim, da pa s tem tudi pride do zmanjšanja prilivov v proračun,
               kajti davkoplačevalski denar je tudi tam, ne moremo gledati samo kot proračun,
               direktno.</p>
               <p>Niste mi odgovorili v zvezi z igralništvom. In sicer, monopol na področju športnih
               stav, kakšno je vaše mnenje. Koncesije, da ali ne. Ali se bo nadaljevala praksa
               monopola, ki pa je v Evropski uniji, mislim, da edina izmed držav. Zanima me tudi,
               ker ste rekli, da se boste zavzemali za stabilnost javnih financ, za čim višji pritok
               denarja, vsi slovenski igralci, ki igrajo spletno igralništvo v tujini, ne plačajo
               nobenega davka. Če bi vi tu pobrali neko koncesijo, bi ta denar, davek sedel pri nas.
               Če lahko skušate konkretno odgovoriti.</p>
               <p>Z eno besedo mi niste odgovorili, kako razmišljanje na področju zavarovalništva. Sami
               ste dejali, sektorska politika, država obvladuje več kot 60 % delež zavarovalništva,
               privatizacija Zavarovalnice Triglav oziroma Pozavarovalnice Sava oziroma kakšen bo tu
               vaš pogled na področju zavarovalništva.</p>
               <p>Niste mi odgovorili v zvezi z Ekonomsko-socialnim svetom. Se boste kot ministrica za
               finance usedli z delodajalci, kajti ta zadeva je mrtva, to je nevzdržno. In kaj boste
               naredili za to, da se delodajalci v ta Ekonomsko-socialni svet vrnejo, ali boste
               rekli, da pač ta institut oziroma organ izpuščate. Brez delodajalcev zadeva ne more
               iti več.</p>
               <p>Imel bi še nekaj dodatnih vprašanj, ki bodo sicer kratka. Navedli ste področja
               državnih sekretarjev, pa če lahko naštejete še imena in priimke državnih sekretarjev,
               ki so oziroma bodo v času vašega mandata pokrivali določeno področje.</p>
               <p>Zanima me, kakšen je vaš pogled na davčno amnestijo. Bi vi prišli s takšnim predlogom
               do predsednika Vlade oziroma do ostalih ministrov? Nekatere države v Evropi in po
               svetu to naredijo na večkratno obdobje. Zanima me vaš pogled, davčna amnestija, da
               ali ne.</p>
               <p>In zanima me seveda trošarinska politika. Boste nadaljevali s takšno trošarinsko
               politiko, kot ste doslej, to pomeni, da je cena litra nafte v Sloveniji za približno
               10 do 15 centov dražja kot v sosednji Avstriji. Enaka je trošarinska politika na
               področju tobačnih izdelkov in alkohola.</p>
               <p>Zanima me, kako boste na svetu v Bruslju, ki ga sestavljajo evropski finančni
               ministri, zastopali določene probleme. Kako se boste opredelili do sanacije bančnega
               sistema v Italiji, ali boste zagovarjali sistem, ki je obstoječ, ali boste kot
               Slovenija dopustili, da bi Italija šla po sistemu, ki smo ga poznali tudi v Sloveniji
               prej.</p>
               <p>In še, ali boste, glede na referendum, ki je bil v Veliki Britaniji, kot ministrica
               za finance pripravili kakšen konkreten predlog, da bi podjetja, ki danes delujejo v
               Londonu, se preselila v Slovenijo. 
               </p>
            </sp>
            <sp xml:id="SDT7-OZFIMP-nujna-63-2016-09-07.sp48">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem še gospe Alenki Bratušek. Izvolite.</p>
            </sp>
            <sp xml:id="SDT7-OZFIMP-nujna-63-2016-09-07.sp49">

               <speaker>MAG. ALENKA BRATUŠEK (PS NP):</speaker>

               <p>Najlepša hvala.</p>
               <p>Kljub temu, da je gospa Vraničar Erman po moje odgovorila na toliko vsebinskih
               vprašanj kot vsi ostali ministri na hearingih skupaj danes, to seveda kaže na
               poznavanje področja, je nekaj stvari, ki ostaja odprtih. Mene še vedno zanima
               upravljanje državnega premoženja, če ne danes, pa sem prepričana na kakšnem od
               naslednjih odborov. Res je, upravo imenuje nadzorni svet, ampak nadzorni svet pa
               imenuje lastnik, to je država, na predlog Vlade oziroma še en korak nazaj na predlog
               ministra oziroma po novem ministrice za finance, Vlada in na predlog Vlade Državni
               zbor. In v tem trenutku skladno z zakonom, ker koalicija ne podpira sprememb, da bi
               tudi Državni zbor imel pristojnost predlagati zamenjavo, je Vlada in ministrica za
               finance edina, ki lahko ukrepa in reagira ob vsem tem kar se na Slovenskem državnem
               holdingu pravzaprav celo leto že dogaja. Tako, da jaz osebno absolutno ta korak nove
               ministrice pričakujem, v kolikor pa ne, pa vsaj podporo predlogu, da Državni zbor
               dobi pristojnost ukrepanja. Ker v tem trenutku se gospe in gospodje na Slovenskem
               državnem holdingu obnašajo kot da jim nihče ne more nič. In očitno imajo prav, ker
               nihče ne naredi nič. Absolutno odgovorni lastnik, samo dogovorimo se kaj to pomeni.
               Ali je finančni sklad s 15. zaposlenimi z 24. tisoč evri kapitala odgovorni lastnik
               in kdo po vaše bi moral odgovarjati, če Adria Airways konča v stečaju, kdo konkretno?
               In jaz mislim, da bi si zaslužil ali pa da bi morala država, pa naj bo to Državni
               zbor, Vlada, Ministrstvo za finance tudi kazensko ukrepati, če se te stvari zgodijo.
               Tukaj na tem odboru in Komisiji za nadzor javnih financ smo opozarjali, pa vedno
               dobili vehementne odgovore s strani takratnega predsednika slovenskega državnega
               holdinga, da je vse tako kot mora biti, da je vse super, da ni nobenih problemov in
               tudi vprašanje v zvezi z njegovo zaposlitvijo ponavljam ali držijo navedbe, ki so
               prišle do mene, da je gospod Marko Jazbec še vedno zaposlen na Slovenskem državnem
               holdingu, kar bi bilo v posmeh vsemu kar se je dogajalo z Luko Koper, kar se je
               dogajalo z Novo Ljubljansko banko in še bi lahko naštevali. Kot rečeno, če ne danes,
               ker vem, da kandidat ali kandidatka za ministra ne more imeti vseh podatkov in vse
               vedeti, si želim, da se tudi v bodoče vsaj na kakšnem odboru tudi če jih bo manj še
               srečamo.</p>
            </sp>
            <sp xml:id="SDT7-OZFIMP-nujna-63-2016-09-07.sp50">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem še gospodu Horvatu. Izvolite.</p>
            </sp>
            <sp xml:id="SDT7-OZFIMP-nujna-63-2016-09-07.sp51">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica in hvala vam spoštovana kandidatka za korektne
               odgovore. Nekateri so spodbudni, nekateri pa terjajo nekako še poglobljen odgovor.
               Kar se tiče financiranja občin, res je, da na pogajanjih so se občine oziroma
               združenja, skupnosti občin so se razšla z ministrom, z Ministrstvom za finance. Jaz
               to obžalujem, ampak ko pa potem poslušam tudi predsednika Računskega sodišča gospoda
               Tomaža Vesla, ki ni kdorsigabodi, pa pravi nekako tako, in s čimer se strinjam, imamo
               zakon, imamo Zakon o financiranju občin in imamo metodologijo, mislim, da ste vi
               govorili o formuli, in ta formula, če jo upoštevamo, kaže, da bi povprečnina morala
               biti tako na palec za okoli 130 evrov višja kot je danes, kar pomeni, da se mi
               pogovarjamo o 260 milijonih evrov, jaz verjamem, da to preprosto ni možno, da to ni
               možno, sem realist. Ampak, kaj je zdaj potrebno, ali je potrebno zakonodajno  spremeniti, ker je očitno
               ne spoštujemo, ali pa je treba jasno povedati oprostite, občine, občani, vsi smo
               občani, ne denarja. To je ena zadeva, ker vidim, da tukaj je problem. Jaz sem vas
               glede zagotovitve poplačila vseh izvajalcev v celotni verigi javnih naročil spraševal
               in spodbujal k temu zato, ker na spletni strani Ministrstva za finance v zavihku
               organi v sestavi še vedno najdem Upravo Republike Slovenije za javna plačila, O.K.,
               tu sem morda res naredil jaz lapsus, ampak v tem kontekstu ste mi odgovorili, nekako
               pokazali, da imate skrb zaradi nezagotovitve poplačil vseh izvajalcev v celotni
               verigi. Resnično sem hvaležen, da se strinjate, da bi bilo dobro in pošteno, da
               zavezancem za katastrski dohodek na podlagi novega zakona in na podlagi trenutnega
               stanja GURS izračuna informativni izračun katastrskega dohodka. Tukaj vas res prosim,
               da naredite še korak naprej, da bi ta zadeva bila pošteno prikazana od leta 2017 do
               leta 2020, ko bo na nek način ta zakon v polnosti zaživel. Kmetje najbrž, tako kot
               seveda vsi drugi poslovni subjekti, če smem tako reči, morajo vedeti in morajo imeti
               neko predvidljivo poslovno okolje kamor spada tudi davčno okolje. Tako, da tu vam bom
               jaz izražal tudi na glas priznanje, če boste to zadevo realizirali. Toliko za enkrat.
               Hvala lepa.</p>
            </sp>
            <sp xml:id="SDT7-OZFIMP-nujna-63-2016-09-07.sp52">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Še kdo želi razpravljati oziroma postaviti še kakšno vprašanje, če ne, potem dajem za
               zaključek še besedo kandidatki za ministrico, da še odgovori na dodatna
               vprašanja.</p>
            </sp>
            <sp xml:id="SDT7-OZFIMP-nujna-63-2016-09-07.sp53">

               <speaker>MAG. MATEJA VRANIČAR ERMAN:</speaker>

               <p>Hvala lepa.</p>
               <p>Se opravičujem, gospod Pogačnik, res sem kar nekaj vprašanj vaših izpustila
               nenamerno. Bom začela z ESS. Vodja, recimo vodja vladne strani v Ekonomsko socialnem
               svetu je ministrica za delo, družino in socialne zadeve. Jaz sem tudi v dosedanji
               funkciji vedno s spoštovanjem gledala na dialog v Ekonomsko socialnem svetu in tako
               nameravam tudi naprej. Na razloge zaradi katerih so se nekateri delodajalci odločili,
               da ne želijo več sodelovati v razpravah ESS, niso razlogi, ki bi jih lahko odpravljal
               Ministrstvo za finance, ampak gre za prenovo pravil delovanja Ekonomsko socialnega
               sveta, delovna skupina, ki te stvari ureja, obstaja in upam, da bodo pospešili svoje
               delo, hkrati pa upam tudi da bodo postavili pravila delovanja ESS tako, da bo debata
               v okviru ESS tudi učinkovita ne samo razprava zaradi razprave, ampak da bo
               učinkovita.</p>
               <p>Še enkrat kar se tiče upravljanja s kapitalskimi naložbami. Morate, veste, ne morete
               vedeti, veste, da v funkciji, ki jo trenutno še opravljam kot državna sekretarka sem
               odgovorna za področje proračuna in pa davčno področje. V tem smislu se s področjem
               upravljanja s kapitalskimi naložbami do zdaj nisem ukvarjala, ne poznam vseh
               podrobnosti in tudi bom lahko na nekatera vprašanja, ki jih postavljate, ko bom, če
               bom enkrat postala ministrica, kot kandidatka do določenih informacij ne morem imeti
                   dostopa.</p>
               <p>Kar se tiče vodstva, v tem trenutku je kar se tiče SDH začasna predsednica uprave. To
               imenuje nadzorni svet. Torej, nimamo neposrednega vpliva na to imenovanje in tudi ko
               govorimo o DUTB je temeljno vprašanje glavnega izvršnega direktorja in šele nato bo
               mogoče reševati vprašanje neizvršnih direktorjev, če bo to potrebno.</p>
               <p>Ko govorite o konceptu privatizacije NLB, ta je določen s strategijo in dokler
               strategija velja, toliko časa v bistvu se prodajni postopek, predvidevam, ker ga
               pelje SDH, vodi v skladu z veljavno strategijo. Ali je svetovalec še imenovan ali ni,
               to je vprašanje za vodstvo SDH ne za kandidata za ministra. Kdaj bo strategija prišla
               v Državni zbor. Moji podatki kdaj je predlog SDH prišel na ministrstvo so drugačni,
               kot vaši. <stage>/ oglašanje iz dvorane/</stage> Glejte, jaz vam lahko zagotovim to, da je na
               ministrstvu v tem trenutku nekaj konkretnih predlogov v zvezi s strategijo
               upravljanja in ti predlogi bodo proučeni, ne samo s strani Ministrstva za finance,
               ampak tudi širše. In ko bo doseženo soglasje v zvezi s tem, bo predlog spremembe
               strategije predložen v obravnavo tudi Državnemu zboru. Neodgovorno bi bilo od mene v
               tem trenutku, glede na trenutno poznavanje področja, da bi vam napovedovala konkretne
               datume. Videli ste skozi celotno paleto odgovorov, da sem na tistih področjih, kjer
               so mi stvari bližje poznane, postavila tudi zelo konkretne zaveze do kdaj bo kaj
               narejeno. Na tem področju v tem trenutku ne morem.</p>
               <p>Prav tako se ne morem, ne želim in ne bom opredeljevala do konkretnih transakcij. Ne
               bom.</p>
               <p>Glede monopola na področju športnih stav. Rekla sem, da za celotno področje
               igralništva, da nimam osebnega izrazitega mnenja, da bom poslušala različne predloge,
               ki jih bom v fazah usklajevanja prejela in se na podlagi različnih argumentov
               odločila za konkretne rešitve. Se pa v osnutku zakona, ki je predmet usklajevanja
               govori tudi o podeljevanju dodatnih koncesij za internetno prirejanje iger na srečo,
               torej se naslavlja tudi eno od vprašanj, ki ste jih izpostavili.</p>
               <p>Na področju zavarovalništva, ko govorim o tem, da mora sprememba strategije temeljiti
               na sektorskih strategijah, strategija upravljanja premoženja, da mora temeljiti na
               sektorskih strategijah, izhajam iz tega, da so sektorske strategije tiste, skozi
               katere resorna ministrstva določijo prioritete na posameznih področjih. In to se mora
               potem odraziti tudi skozi strategijo upravljanja.</p>
               <p>Na področju zavarovalništva je ta strategija tudi pripravljena oziroma je bila
               predložena, obravnavana hkrati ko je bila obravnavana strategija SDH in tudi področje
               zavarovalništva bo predmet ponovne ali dodatne presoje v procesu morebitnih sprememb
               oziroma pričakovanih sprememb strategije. V katero smer bodo šle, v tem trenutku, še
               enkrat, glede na to, da sem to področje do zdaj spremljala zgolj okvirno in ne
               podrobno, bi bilo od mene neodgovorno že zdaj dajati neke konkretne zaveze. O imenih državnih
               sekretarjev ne bi želela še govoriti.</p>
               <p>Glede davčne amnestije, takšne kakršna obstaja oziroma drugače bom rekla. V svetu
               obstajajo različne oblike davčnih amnestij, ne podpiram popolnega odpisa davčne
               obveznosti. V slovenskem davčnem sistemu imamo uveden mehanizem samoprijave, ki ga s
               spremembami, ki jih predlagamo oziroma ki jih bomo predložili v naslednjih dneh v
               Državni zbor, delamo učinkovitejše in verjamem, da je to mehanizem, ki lahko institut
               davčne amnestije spremeni.</p>
               <p>Trošarinska politika v času, ko je potrebna javnofinančna konsolidacija, ne samo v
               Sloveniji tudi v drugih državah, so se številne države poslužile kot ukrepa za
               okrepitev prihodkovne strani proračunov, tudi zvišanja trošarin. Ocenjujem, da
               nadaljnje zviševanje trošarin ni primerno, kar se pa tiče znižanja bo treba biti v
               bistvu zelo premišljen.</p>
               <p>Kar se tiče zastopanja stališč v ECOFIN, za vsak konkreten predlog, ki bo obravnavan
               v okviru ECOFIN se bomo v bistvu v skladu z zakonom posvetovali s parlamentom in
               zagovarjali stališča, ki jih bo sooblikoval tudi Državni zbor. Glede posamičnih,
               recimo primerov, kot je sanacija bančnega sistema v Italiji pa bomo oblikovali
               stališča glede na konkretne predloge, ki bodo prišli na mizo.</p>
               <p>Hvala lepa.</p>
            </sp>
            <sp xml:id="SDT7-OZFIMP-nujna-63-2016-09-07.sp54">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Zaključujem<gap n="…"/> Še kdo želi?</p>
               <p>Ja, gospod Pogačnik, izvolite.</p>
            </sp>
            <sp xml:id="SDT7-OZFIMP-nujna-63-2016-09-07.sp55">

               <speaker>MAG. MARKO POGAČNIK (PS SDS):</speaker>

               <p>Ja, predsednica, hvala za dano besedo.</p>
               <p>Jaz spoštovana kandidatka, jaz mislim, da boste morali zelo kmalu preklopiti, kajti
               na 80 % današnjih vaših odgovorov ste še vedno na nivoju državne sekretarke. Vi ste
               kandidatka za ministrico za finance in jaz od kandidatke ali od kandidata pričakujem
               nek koncept, pogled. Saj sem vas jaz spraševal dosti direktno za neke konkretne
               zadeve, to vem, da ne vidite, ampak vaš pogled kot ministrica za finance pa boste
               imeli to moč, ta vpliv, in mislim, da potrebuje Slovenija takšnega finančnega
               ministra, ki zna udariti po mizi in reči, tako bo šla zadeva naprej. Če bi vsaj
               rekli, glejte, področje upravljanja državnega premoženja v primeru, da bom postala
               ministrica za finance bo moja prioritetna naloga, zavedam se težav, ki zdaj
               postanejo, koncept privatizacije NLB, lahko poveste ali se s tem strinjate ali ne ali
               imate drugačen pogled. Da vidimo. Jaz ne bom zdaj rekel na osnovi teh, bi rekel, da
               vam bom dal podporo političnih floskul, ki ste jih, bi rekel, pri tej prezentaciji
               povedali. Danes, ne poslanke in poslanci ne vemo na kakšen način oziroma kakšna bo
               politika ministrstva za finance jutri, pojutrišnjem, še malo pa državljanke in
               državljani Republike Slovenije. Ne vemo kam bomo šli, kajti niti enega takšnega
               konkretnega odgovora niste dali na vrsto teh vprašanj. Saj boste vi postali
               ministrica za finance, boste sedeli v nadzornih svetih, prisostvovali. Boste
               prisostvovali na Svetu Banke Slovenije, boste hodili v Bruselj, ko boste z ostalimi
               finančnimi ministri Evropske unije sprejemali politiko, ki bo pomembna za vse te
               državljanke in državljane Evropske unije in Slovenije.</p>
               <p>In jaz vam želim srečno na tej poti, ampak žal glede na vse odgovore in na vse, ki
               ste jih dali danes, bi rekel, koncept ni jasen, pa seveda moje podpore ne bo in bom
               na tem odboru tudi glasoval proti.</p>
            </sp>
            <sp xml:id="SDT7-OZFIMP-nujna-63-2016-09-07.sp56">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Še gospod Horvat, izvolite.</p>
            </sp>
            <sp xml:id="SDT7-OZFIMP-nujna-63-2016-09-07.sp57">

               <speaker>JOŽEF HORVAT (PS NSi):</speaker>

               <p>Hvala lepa.</p>
               <p>Resnično se zadnjič oglašam. Kolega Marko je odprl vprašanje zavarovalništva. Jaz bom
               konkretno pogledal Zavarovalnico Triglav.  In to pa je zdaj eno konceptualno vprašanje za vas,
               gospa kandidatka, bodoča ministrica za finance. Če naredimo zelo približen izračun,
               potem na podlagi polletnih podatkov lahko rečemo približno, da bo letošnji dobiček
               Zavarovalnice Triglav 70 milijonov evrov po plačanih davkih. Ker je polletni bil 34
               milijonov. Zelo približno, zelo optimistično računam. To je relativno dober rezultat.
               Pustimo zdaj kakšna je struktura tega dobička. Ali je ta dobiček zato, ker je
               zavarovalnica pobrala toliko, tako dobro pobirala premije in tako slabo izplačevala
               škode, to zdaj ni vprašanje in o tem ne želim diskutirati, ker nisem član nadzornega
               sveta, da bi imel podatke o podrobnostih. In zdaj, če upoštevamo, da je ZPIZ v
               lastniški strukturi, nekaj več kot 34 % lastnik Zavarovalnice Triglav, to na podlagi
               tega dobička in pri predpostavki, da bo celotni letošnji dobiček aproksimativno 70
               milijonov evrov, razdeljen med delničarje, bomo dobili 5 promilov, oziroma bo ZPIZ
               dobil 5 promilov mase za pokojnine, ki jih država na letni ravni potrebuje. In zdaj
               to konceptualno vprašanje. Ali je prav, da zaradi 5 promilov držimo, na nek način v
               državni lasti to zavarovalnico ali pa ne.</p>
               <p>Tukaj bi res rad vaš pogled, ki je gotovo strateške narave, konceptualne narave in na
               tej točki zaključujem z mojimi vprašanji in še enkrat vam želim veliko uspehov in se
               zahvaljujem tudi za dosedanje korektno sodelovanje tudi z opozicijo.</p>
            </sp>
            <sp xml:id="SDT7-OZFIMP-nujna-63-2016-09-07.sp58">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Želite gospa Vraničar Erman še besedo?</p>
            </sp>
            <sp xml:id="SDT7-OZFIMP-nujna-63-2016-09-07.sp59">

               <speaker>MAG. MATEJA VRANIČAR ERMAN:</speaker>

               <p>Zadeva v zvezi z Zavarovalnico Triglav, verjetno ni samo stvar presoje ministra za
               finance, ampak je stvar širše presoje o pomenu te naložbe. In v tem kontekstu, res v
               tem trenutku ne želim dajati nekih konkretnih zavez, v zvezi s tem področjem.</p>
               <p>Hvala.</p>
            </sp>
            <sp xml:id="SDT7-OZFIMP-nujna-63-2016-09-07.sp60">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Zaključujem razpravo in prosim, še malo potrpljenja. Jaz se vam zahvaljuje za vse
               podane, kar obsežne in izčrpne odgovore in vas v skladu z ustaljeno prakso prosim, da
               za nekaj minut zapustite sejno sobo, da opravimo glasovanje.</p>
               <p>Hvala lepa.</p>
               <p>Članom oziroma sodelujočim na odboru pa predlagam, da počasi preidemo na
               glasovanje.</p>
               <p>Predlagam, da glasujemo o naslednjem mnenju: Predstavitev mag. Mateje Vraničar Erman
               kot kandidatke za ministrico za finance je bila ustrezna. Glasujemo o tem mnenju.
               Glasovanje poteka. Zaključujem glasovanje.</p>
               <p>Kdo je za? <stage>(13 članov.)</stage> Je kdo proti? <stage>(4 člani.)</stage></p>
               <p>Ugotavljam, da je mnenje sprejeto.</p>
               <p>Kandidatka naj se prosim vrne.</p>
               <p>Sporočam vam, gospa Vraničar Erman, da je odbor s 13 glasovi in 4 glasovi proti
               sprejel mnenje, da je bila vaša  predstavitev danes, kot kandidatke za ministrico za finance
               ustrezna.</p>
               <p>Jaz vam čestitam, čestitam v svojem imenu, v imenu članov odbora. Želim vam uspešno
               delo na ministrstvu, zdaj kot, upajmo, tudi da boste potrjeni v Državnem zboru, kot
               ministrica. Želim pa si, da še vedno po možnostih, kot ste že sami povedali,
               sodelujete še naprej tudi z našim odborom.</p>
               <p>Še enkrat čestitke.</p>
               <p>Obveščam vas tudi, da bo odbor v skladu z 231. členom Poslovnika Državnega zbora
               sprejeto mnenje posredoval predsedniku Državnega zbora in predsedniku Vlade.</p>
               <p>Poročevalec za sejo Državnega zbora, če se strinjate bom o tem poročala sama.</p>
               <p>S tem zaključujem to točko dnevnega reda in 63. nujno sejo odbora.</p>
               <p>Zahvaljujem se vsem za razpravo in udeležbo.</p>
               <p>Hvala lepa. <stage type="time">Seja se je končala 7. septembra 2016 ob 20.26.</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZKGIP-redna-28-2018-02-01">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo, gozdarstvo in prehrano</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">CB2EF687B3F8EB06C1258218002783B5</idno>
               <idno type="custom" subtype="day">2007047991D3FADCC125823C003D8B52</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=2007047991D3FADCC125823C003D8B52</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZKGIP-redna-28-2018-02-01.OZKGIP" n="28">
               <name>redna seja</name>
               <date when="2018-02-01"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZKGIP-redna-28-2018-02-01.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZKGIP-redna-28-2018-02-01.OZKGIP">
                        <orgName key="OZKGIP">Odbor za kmetijstvo, gozdarstvo in prehrano</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  ODBOR ZA KMETIJSTVO, GOZDARSTVO IN PREHRANO </stage>
            <stage type="session">28. seja</stage>
            <stage type="date">(1. januar 2018)</stage>
            <stage type="chairman">Sejo je vodil Tomaž Lisec, predsednik odbora.</stage>
            <stage type="time">Seja se je pričela ob 12.00.</stage>


            <sp xml:id="SDT7-OZKGIP-redna-28-2018-02-01.sp1">

               <speaker>PREDSEDNIK TOMAŽ LISEC:</speaker>

               <p>Spoštovane članice, spoštovani člani, vsi ostali vabljeni, ostali drugi prisotni!</p>
               <p>Pričenjam 28. sejo odbora. Vse vas lepo pozdravljam. Za enkrat imamo nekaj obvestil
               glede odsotnosti. Danes se je opravičil kolega Franc Laj in pa opravičil se je
               poslanec Benedikt Kopmajer, prav tako pa se je opravičil kolega Ljubo Žnidar. Za
               enkrat nimam pooblastil.</p>
               <p>Zato dovolite, da preidemo na določitev dnevnega reda seje odbora. S sklicem seje 18.
               januarja ste prejeli naslednji dnevni red.</p>
               <p>1. točka - Predlog zakona o dodatnih ukrepih za odpravo posledic škode zaradi
               prenamnožitve populacije podlubnikov;</p>
               <p>2. točka - pobude in vprašanja članov odbora.</p>
               <p>Ker včeraj do dvanajste ure nisem prejel predloga za razširitev dnevnega reda oziroma
               za umik katere od točk, je določen dnevni red kot ste ga tudi prejeli s sklicem
               seje.</p>
               <p>Zato bi prešel na <title>1. TOČKO DNEVNEGA REDA - NA PREDLOG ZAKONA O DODATNIH UKREPIH
                  ZA ODPRAVO POSLEDIC ŠKODE ZARADI PRENAMNŽITVE POPULACIJE PODLUBNIKOV.</title>
               </p>
               <p>Predlagateljica predloga zakona je Vlada. K obravnavi te točke sem vabil Ministrstvo
               za kmetijstvo, gozdarstvo in prehrano, Zakonodajno-pravno službo Državnega zbora,
               Kmetijsko-gozdarsko zbornico Slovenije in Sindikat kmetov Slovenije. Naknadno pa smo
               31. januarja povabili še Zavod za gozdove Slovenije in pa Zveza lastnikov gozdov
               Slovenije.</p>
               <p>S sklicem seje ste poleg predloga zakona prejeli tudi še mnenje Zakonodajno-pravne
               službe. Naknadno pa ste prejeli še amandmaje Poslanske skupine Nova Slovenija -
               krščanski demokrati 26. januarja, amandmaje Poslanske skupine SDS prav tako 26.
               januarja in pa amandmaji koalicijskih poslanskih skupin prav tako 26. januarja, poleg
               tega pa tudi mnenje Komisije Državnega sveta za kmetijstvo, gozdarstvo in prehrano
               26. januarja, pojasnila Ministrstva za kmetijstvo, gozdarstvo in prehrano v zvezi z
               nekaterimi pripombami <stage type="mag"/> <stage>(Nadaljevanje)</stage>
               Zakonodajno-pravne službe k predlogu zakona 29. januarja in pa, prejeli ste pregled
               amandmajev z dne 30.januar. Tako.</p>
               <p>Pričenjam <title>drugo obravnavo</title> predloga zakona v okviru skrajšanega postopka, v
               katerem bomo opravili razpravo in glasovanje o členih predloga zakona in o vloženih
               amandmajih ter o morebitnih predlogih za amandmaje odbora.</p>
               <p>Za uvod pa sprašujem Državnega sekretarja na Ministrstvu za kmetijstvo, gozdarstvo in
               prehrano, mag. Marjana Podgorška, če želite podati uvodno besedo.</p>
               <p>Pa morda samo, če dovolite, še dve pooblastili. Namesto člana odbora Bojana
               Podkrajška je z nami Marijan Pojbič, ki ga pozdravljam. Prav tako pa je namesto
               članice odbora Vojke Šergan z nami Janja Sluga, ki jo prav tako pozdravljam in pa
               ugotavljam, da se nam je pridružil tudi poslanski kolega Ljubo Žnidar. Tako,
               tehnikalije so za nami, gospod državni sekretar, izvolite.</p>
            </sp>
            <sp xml:id="SDT7-OZKGIP-redna-28-2018-02-01.sp2">

               <speaker>MAG. MARJAN PODGORŠEK:</speaker>

               <p>Hvala predsednik. Spoštovane poslanke, spoštovani poslanci!</p>
               <p>Bi za začetek predstavili rešitev. V zadnjih letih so se v Sloveniji zaradi različnih
               vzrokov prenamnožili podlubniki in sicer zaradi predvsem poškodb, ki so jih v žledu
               utrpela drevesa, fiziološke oslabljenosti dreves in tudi zaradi ugodnih vremenskih
               razmer za razmnoževanje podlubnikov, ki po drugi strani oslabijo vitalnost dreves.
               Zaradi napada podlubnikov je bilo v letu 2015 posekanih 2,1 milijon dreves, v letu
               2016 - 2,3 milijonov dreves ter v letu 2017 - milijon 824 tisoč kubikov dreves. Iz
               navedenega izhaja, da pri napadu podlubnikov ne gre za enkratni dogodek, temveč za
               dogodek, ki traja več let. Poleg navedenega so se podlubniki prenamnožili tudi na
               območjih, ki jih žledolom ni prizadel, zato tudi ni moč izvajati ukrepov, ki jih za
               sanacijo <stage>/ nerazumljivo/</stage> ZUPŽ. Zato je Vlada Republike Slovenije odločila, da s
               ciljem hitrejše učinkovitejše sanacije s posebnim zakonom določi še dodatne ukrepe,
               ki bodo prispevali k tem ciljem. S predlaganim zakonom se zato želi zagotoviti in
               spodbujati k pravočasno in učinkovito izvedbo sanitarnih sečenj in preventivnih
               varstvenih del zatiranja in preprečevanja širjenja podlubnikov v gozdovih,
               poenostaviti nekatere postopke ter zagotoviti ohranitev in krepitev biotskega
               ravnovesja v gozdovih. S predlaganim zakonom zato med drugim določamo izjeme pri
               ureditvi sanitarne sečnje, skrajšanje rokov za izdajo soglasij, dovoljenj in drugih
               aktov državnih organov in nosilcev javnih pooblastil, izjeme pri pridobivanju
               soglasij za gradnjo gozdnih prometnic, povračilo stroškov pri zapori državnih cest
               zaradi izvedbe varstvenih del zaradi prenamnožitve populacije podlubnikov, povračilo
               stroškov zapor občinskih cest zaradi izvedbe varstvenih del zaradi prenamnožitve
               populacije podlubnikov ter posebno ureditev glede zmanjšala ali odpisa prispevkov za
               pokojninsko in invalidsko zavarovanje za kmete iz zakona o pogojih pod katerim se
               kmetom zmanjšani in odpisani prispevki štejejo za plačane. Prav tako bo s tem zakonom
               omogočeno črpanje EU sredstev iz programa razvoja podeželja. Z vloženim amandmajem
               SMC, SD in Desus pa bo zakon pokril tudi druge naravne ujme, ki lahko privedejo do
               premnožitve podlubnikov. Torej se bodo lahko tudi za snegolom, vetrolom ali podobne
               naravne ujme uporabili dodatni ukrepi pri tem zakonu.</p>
               <p>Hvala.</p>
            </sp>
            <sp xml:id="SDT7-OZKGIP-redna-28-2018-02-01.sp3">

               <speaker>PREDSEDNIK TOMAŽ LISEC:</speaker>

               <p>Najlepša hvala tudi vam, spoštovani državni sekretar.</p>
               <p>Želi predstavnica Zakonodajno-pravne službe podati obrazložitev? Med nami pozdravljam
               mag. Andrejo Kurent in vam predajam besedo. Izvolite.</p>
            </sp>
            <sp xml:id="SDT7-OZKGIP-redna-28-2018-02-01.sp4">

               <speaker>MAG. ANDREJA KURENT:</speaker>

               <p>Hvala za besedo, gospod predsednik.</p>
               <p>Torej Zakonodajno-pravna služba je z vidika svojih nalog pripravila mnenje. Prejeli
               ste ga pred štirinajstimi dnevni. V tem mnenju smo predvsem opozarjali na nesistemski
               način urejanja zadevne problematike. Ponudili smo tudi določene predloge o kateri
               zakonodaji naj bi se ta problem moral reševati. Ne glede na to smo dali še posamezne
               pripombe k členom. Te so večinoma upoštevane v amandmajih poslanskih skupin
               koalicije. Dobili pa smo tudi odgovor ministrstva za katerega se seveda zahvaljujem.
               Mnenja ne bom ponavljala. Opredelila bi se le do amandmajev k 1. členu. Najprej glede
               amandmaja poslanskih skupin SMC, Desus in SD. <stage type="mag"/> <stage>(nadaljevanje)</stage> Amandma je oblikovan kot en člen, kar je malo nerodno
               z našega vidika, ker v bistvu nimamo pripomb glede prvega in drugega odstavka.
               Posebej problematični pa se nam zdita tretji odstavek tega člena, še bolj pa četrti
               odstavek. S tem amandmajem v bistvu za začetek moram povedati, da zakon ni več
               interventne narave, ampak postavlja trajne ukrepe in to ne samo za to prenamnožitev
               podlubnikov, populacije podlubnikov, ampak tudi za vse ujme. S tega vidika tak
               pristop spet ni primeren. Problem imamo v tretjem odstavku, ki pravi amandma:
               Prenamnožitev populacije podlubnikov po tem zakonu je naravna nesreča. Tudi četrti
               odstavek enako določa za naravno ujmo. To je ponovno nesistemski pristop. V slovenski
               zakonodaji imamo dva zakona, ki definirata kaj je to naravna nesreča. Zakon o odpravi
               posledic naravnih nesreč je bil sprejet ravno s tega namena, da se ne posega z
               interventnimi zakoni. Predvsem pa ona dva, oba zakona, definirata kaj je to naravna
               nesreča. In po teh definicijah obeh prenamnožitev podlubnikov in naravne ujme niso
               naravna nesreča. S takim sistemom, da se v posameznih zakonih vpisuje določbo, da se
               tudi to šteje za naravno nesrečo, se po našem mnenju razbije sistem določanja
               naravnih nesreč.</p>
               <p>Potem v zvezi s četrtim odstavkom. Tudi ta odstavek vzpostavlja nek paralelni sistem
               določanja in urejanja odprave posledic naravnih nesreč. Gre namreč za to, da določa,
               da se ta zakon uporablja tudi zaradi drugih naravnih ujem. Pri tem je treba najprej
               povedati kaj so naravne ujme. To je verjetno izraz prevzet iz pogovornega jezika. V
               slovenski zakonodaji ni definiran. Po slovarju slovenskega knjižnega jezika pa ujma
               pomeni pojav v naravi, ki povzroči veliko škodo. Torej, to naravna nesreča, torej to
               pomeni, da se v zakon vnaša neka tautologija, kar seveda ni primerno.</p>
               <p>Potem se s četrtim odstavkom vzpostavljajo neki novi kriteriji, ki se ločijo od
               kriterijev, predvsem iz 2. člena. Razlika je na primer to, kot sem že omenila, da se
               nanaša na te naravne ujme, da se nanaša tudi na spravilo lesa iz gozda. Verjetno
               tukaj z nomotehničnega vidika manjka samo še besedica, da gre pri 400 tisoč kubičnih
               metrov za drevesa, kar lahko uredi potem, če bo to sprejeto tudi Zakonodajno-pravna
               služba v končni redakciji. In pa glede na 2. člen predloga zakona manjka določba, da
               vse te situacije ugotovi zavod. S tega vidika je tudi določba ne dovolj popolna in je
               v bistvu nejasna. Predvsem pa ta določba, določbe tega odstavka po našem mnenju niso
               dovolj vkomponirane v sam predlog zakona, niti ne v naslov zakona.</p>
               <p>Potem imamo problem glede na uredbo, evropsko uredbo št. 1305/2013 Evropskega
               parlamenta in sveta. Po tej uredbi pa se bi lahko prenamnožitev podlubnikov štela za
               naravno nesrečo. V 1. členu namreč piše, da naravna nesreča pomeni naravni dogodek
               biotske ali abiotske vrste, ki povzroči pomembne motnje v kmetijskih proizvodnih
               sistemih ali gozdnih strukturah, zaradi česar sčasoma postane pomembna gospodarska
               škoda za kmetijski ali gozdni sektor. Vendar pa, kot mi razumemo to uredbo, se te
               ukrepi lahko vzpostavijo, če tako stanje ugotovi ali državni organ ali, določba celo
               pravi, da je to potrjeno s strani javnih znanstvenih organizacij. <stage type="mag"/> <stage>(nadaljevanje)</stage> Po našem mnenju uredba nakazuje na to,
               da mora to potrditi, določiti nek strokovni organ, ne pa zakon oziroma zakonodajalec.
               Zakonodajalec kot vemo je političen organ, ne pa strokoven in verjetno bi se s tem
               tudi presegale njegove pristojnosti.</p>
               <p>Potem imamo še problem glede zadnjega, v zvezi s tem amandmajem poslanske skupine
               koalicije glede 12. člena. Po našem mnenju gre v prvem odstavku, da bi bil pravilen
               sklic na drug zakon, na ta zakon, ne pa na zakon o pogojih pod katerimi in tako
               naprej, saj odprave posledic prenamnožitve podlubnikov ureja ta zakon. Tu bi prosila
               za pojasnilo oziroma potrditev, če prav razmišljamo, ministrstva.</p>
               <p>Končno pa še glede amandmajev poslanskih skupin Nove Slovenije in SDS. Te pa izven
               pravilnega zakonodajnega postopka v ta zakon vključujejo kar nov zakon, to je ponovno
               še bolj nesistemski način reševanja, še posebej pa zato, ker ti amandmaji govorijo
               samo o enkratnem dogodku. To se pravi o tej nesreči, ki se je zgodila decembra leta
               2017. Kot sem pa prej omenila je pa, izgleda, sedaj ta predlog zakona zastavljen kot
               trajen in sistemski ukrep. Toliko zaenkrat. Hvala lepa.</p>
            </sp>
            <sp xml:id="SDT7-OZKGIP-redna-28-2018-02-01.sp5">

               <speaker>PREDSEDNIK TOMAŽ LISEC:</speaker>

               <p>Hvala tudi vam. Besedo pa dajem predstavniku Državnega sveta, gospod Zupančič.
               Izvolite.</p>
            </sp>
            <sp xml:id="SDT7-OZKGIP-redna-28-2018-02-01.sp6">

               <speaker>CVETKO ZUPANČIČ:</speaker>

               <p>Predsednik, hvala lepa za besedo. Lep pozdrav poslankam in poslancem, ostalim
               vabljenim gostom, sekretarju.</p>
               <p>Komisija Državnega sveta je interventni zakon obravnavala. Komisija je zakon podprla.
               Zelo obširno mnenje ste dobili tudi poslanci in tudi tematika je zelo nazorno opisana
               in tudi stališče jasno dano. Se pravi, da je komisija predlog zakona podprla.
               Komisija želi, da zakon upošteva tudi naravne nesreče iz 12. 12. 2017, to se pravi
               vetrolom. In pa komisija tudi potrjuje ali pa sprejema vse amandmaje, ki jih je
               podala Kmetijsko-gozdarska zbornica.</p>
               <p>Če lahko še par besed kot predsednik Kmetijsko-gozdarske zbornice. Mi na zbornici se
               zavedamo in opozarjamo na to, da naravne nesreče ali pa vpliv podnebnih sprememb je
               tukaj, je to problem, ki ga bo treba reševati širše. Sedaj se že kar nekajkrat
               ukvarjamo s tem, da sprejemamo interventne zakone kot posledica. In moram reči, da je
               skrajni čas, da se s tem začne ukvarjati tudi država, vlada, ministrstva širše. Tudi
               na komisiji in na zbornici vedno opozarjamo, da je treba rešitve iskati sistemske,
               celovite. To ko gre za naravne nesreče, ki se dogajajo v kmetijstvu in pa v
               gozdarstvu. Tudi opozorjeno je bilo na to, da je zakon izven, da ni sistemski, da ga
               sistemski zakon, ki obravnava naravne nesreče ne zajema nesreče v gozdovih in zato se
               srečujemo s temi interventnimi zakoni. Eno leto nazaj smo na Kmetijsko-gozdarski
               zbornici napisali ta zakon za odpravo posledic povzročene zaradi podlubnikov. In smo
               ga posredovali Ministrstvu za kmetijstvo, kjer se moram zahvaliti, da so ga povzeli
               in pa z nami usklajevali. Žal z nekimi stvarmi se niso strinjali. Vendar so zakon
               povzeli in so ga tudi po daljšem času tudi vložili na vlado in potem v zakonodajno
               proceduro. Jaz mislim, da tukaj ne glede, ne bom rekel ne glede, ampak glede na to,
               da je teža problema tako velika, da je treba rešiti tudi te probleme na katere
               opozarja Zakonodajno-pravna služba in da je treba začeti problem reševati interventno
               hitro, kar omogoča tudi ta interventni zakon.</p>
               <p>Moram reči še to, da amandmaji, ki so vloženi s strani <stage type="mag"/><stage>(nadaljevanje)</stage> pozicije in pa opozicije. Jih podpiramo, vendar
               nam še ni do danes jasno, ali ti amandmaji zajemajo tudi nesrečo iz 12. 12. 2017,
               kajti zakon bo sprejet, ne vem, v mesecu marcu, ali bo veljal tudi nazaj za naravno
               nesrečo, ki se je zgodila decembra meseca. Če bo veljal samo od marca naprej, pomeni,
               da 2 tisoč kubikov lesa, ki je na tleh, ta zakon ne bo zajemal in to si je treba
               najprej odgovoriti, ali je to tako, kot je mišljeno, ali se bo nekdo potem enkrat pa
               spomnil, da to pa ni tako. In zaradi tega, ker je to problem, če začnemo še števat
               kubike od 14 naprej, pridemo na tako število, da se našim gozdovom prav slabo piše.
               Naše gozdove bo treba tudi potem obnavljati in seveda tudi vzdrževati in iz tega
               konteksta je tudi ta predlog amandmajev, da bi ta interventni zakon potem zajemal vse
               naravne nesreče, ki prav gotovo bodo še v prihodnosti, pravilen, vendar mora zajeti
               tudi ta del. Zahvaljujem se Novi Sloveniji in SDS, da so pač vložili tudi amandmaje
               Kmetijsko-gozdarske zbornice, kajti ti so tudi ključni in tudi dajejo neke odgovore.
               Če vzamem samo en amandma, kdo je sploh upravičen. Če vzamemo samo 20 % totalne škode
               na hektar, mora biti, da si upravičen, je to zelo velika stopnja. To, če vzamemo 100
               hektarjev, je to 20 hektarjev… <stage>/ nerazumljivo/</stage> mora biti popolnoma 100-procentno
               uničeno, da sploh prideš v poštev. In bo ogromno lastnikov razočaranih, ker ne bodo
               prišli v ta sistem, ki bi ga zagrabil ta zakon. In zaradi tega smo mi predlagali 10
               %, pa še o tem bi se dalo diskutirati, ali je teh 10 % dovolj ali bi še lahko še
               morali iti še nižje od tega. To je samo en del in še kar nekaj teh, se pravi,
               potrebnih rešitev prinašajo ti amandmaji. Jaz bi tukaj še eno stvar izpostavil. Pri
               žledolomu, pri lubadarju in pri vetrolomu, pri vseh teh gozdarskih nesrečah se
               izkazuje, da javna služba v okviru Zavoda za gozdove dela, dela strokovno, dela
               tisto, kar ima za delati, vendar se pa izkazuje, da manjka spet tistih ljudi, ki bi
               po terenu organizirali, se pravi, sečnjo, odkup, iskali trg in tako naprej. Zato še
               enkrat poudarjam, da na vseh razpravah, ki smo jih zdaj imeli, vključno z
               gozdno-lesno verigo, je bilo opozorjeno na to, da bi bilo potrebno tudi naprej v
               prihodnje za, se pravi, za sanacijo gozdov, da bi Kmetijsko-gozdarska služba,
               zbornica imela službo, javno službo tudi na področju gozdarstva, ki bi priskrbela za
               ta del, ki ga zdaj trenutno v tem ni. Bi pa prosil, če lahko amandmaje opozicije in
               ostale amandmaji tudi direktor zbornice povzame na kratko, da se bolj natančno pove,
               za kaj gre.</p>
               <p>Hvala lepa.</p>
            </sp>
            <sp xml:id="SDT7-OZKGIP-redna-28-2018-02-01.sp7">

               <speaker>PREDSEDNIK TOMAŽ LISEC:</speaker>

               <p>Ja, je bil ravno naslednji kot predstavnik povabljen direktor Kmetijsko-gozdarske
               zbornice.</p>
               <p>Gospod Ravnik, kar izvolite.</p>
            </sp>
            <sp xml:id="SDT7-OZKGIP-redna-28-2018-02-01.sp8">

               <speaker>BRANKO RAVNIK:</speaker>

               <p>Hvala lepa za besedo, gospod predsednik. Spoštovane poslanke, poslanci, državni
               sekretar, ostali vabljeni gostje.</p>
               <p>Glede na to, da se kasneje v razpravi ne bom mogel več vključevati, bi predstavil
               malce podrobneje tiste vsebine, za katere menimo, da bi bilo potrebno, da se jih v
               zakonu dopolni. Zdaj, kot je bilo že rečeno, kot prvo želimo tekom današnje seje
               dobiti res jasno informacijo, da amandmaji, ki so bili vloženi, veljajo tudi za
               vetrolom 11., 12. december, in seveda bomo potem v nadaljevanju se strinjali tudi z
               vsebino amandmaja, ki ga je vložila, ki so ga vložili poslanci koalicije. Sicer pa
               sami predlagamo, sami smo predlagali dopolnitve tega zakona še s tistimi vsebinami,
               ki so bili, bom rekel, v našem izvornem zakonu, in sicer kot prvo, da se davčno
               oprostitev, se pravi odpis katastrskega dohodka, uveljavlja oziroma po rednem oziroma
               po uradnem postopku in ne na vlogo vsakega posameznika, namreč seveda sedanja
               zakonodaja sistemska omogoča, da v primeru naravnih nesreč pride tudi<stage type="mag"/><stage>(nadaljevanje)</stage> do odpisa katastrskega
               dohodka na podlagi vloge posameznika. Mi menimo, da je dovolj podatkov za to, da bi
               lahko prišlo do avtomatiziranega odpisa, kar pomeni, da Zavod za gozdove, ki
               razpolaga z vsemi podatki, sporoči Finančni upravi Republike Slovenije, ki potem to
               naredi po uradni dolžnosti. Tako da je to ena od vsebin.</p>
               <p>Drugo se nanaša na oprostitev plačila dohodnine iz, od sredstev, tako materialnih kot
               denarnih, ki jih prejmejo upravičenci do sredstev za sanacije. Namreč zdajšnja
               zakonodaja omogoča, da se posamezne državne pomoči ne vštevajo v davčno osnovno in to
               v primeru, ko gre za investicijska vlaganja, oziroma v primeru, ko gre za državne
               pomoči, ki imajo značaj okoljskih pomoči. Mi smo pač po analizi in po dosedanjih
               ukrepih, ki veljajo na tem področju, preverili, katere te pomoči so obdavčene in
               katere ne. In izhaja, da določene pomoči, ki so bile v ta namen do sedaj že tudi
               izplačevane iz integralnih sredstev, grejo v davčno osnovno. Na primer pri
               podlubnikih, ko gre za varstvo gozdov, preventivna in zatiralna dela, se pravi
               lupljenje, kurjenje sečnih ostankov, lubja, kontrolno-lovna drevesa, tudi ko gre za
               varstvo pred divjadjo, ki jo je nujno treba zagotoviti, ko se mladi nasad
               vzpostavlja, praktično vsa vrednost materiala, tulcev, kolov, ograj, premazov gre v
               davčno osnovo, kot tudi, ko gre za nego mladega gozda in gre za sofinancirano
               vrednost dela. Mi menimo, da ni razloga, da se ti prejemki štejejo v davčno osnovo,
               in v izogib, bom rekel, kasnejšemu tolmačenju, kaj šteje in kaj ne šteje v davčno
               osnovno, predlagamo, da se eksplicitno in pa, bi rekel, dovolj splošno in pa po drugi
               strani natančno navede, da v davčno osnovo ne štejejo prejemki iz tega naslova, ker
               pravzaprav nima nikakršnega smisla, ker pokrivajo dejansko stroške, ki so nastali
               oziroma ki bodo nastali zaradi odprave posledice.</p>
               <p>Tretja stvar je povezana z zmanjšanjem oziroma odpisom prispevkov za pokojninsko in
               invalidsko zavarovanje, ki velja za kmete, oziroma da prispevke in dajatve štejejo za
               plačane. Zdaj po tem tolmačenju oziroma po izvornem, tako kot je zakon bil
               pripravljen, predvideva, da veljajo te rešitve samo za prihodnje naravne nesreče.
               Zdaj amandmaji na nek način to popravljajo, da velja za, tudi za škodo, ki se je
               zgodila v zadnjih 2 letih. In če bodo amandmaji v tem smislu sprejeti, mislim, da bo
               dosežen tudi cilj tega zakona, ker po našem mnenju so upravičeni do teh ukrepov
               seveda vsi tisti, ki jih je prizadela ta naravna nesreča od začetka, ko je ta
               nastala, in nastala je pri posameznih lastnikih oziroma upravičencih že pred 2
               letoma. Predlagamo pa zaradi izjemno povečanega obsega nujnih del za spravilo iz
               gozda, da se poveča tudi vrednost trošarine oziroma količina goriva, za katerega se
               šteje, da lahko upravičenci vlagajo povračilo za vračilo trošarine za 1 liter na
               kubični meter. Sicer v zadnjih pojasnilih je bilo rečeno, da naj bi Vlada to uredila
               s pravilnikom, ki ureja povračilo trošarine. Mi ocenjujemo, da je bolj sistemsko
               oziroma ustrezneje, če se to uredi z zakonom, ker pravilnik je vendarle akt, ki ga je
               možno, bom rekel, lažje in hitreje spreminjati. To pa, ko govorimo o nujnosti
               sanacije, menimo, da je primerneje, da se naslovi v samem zakonu. Toliko z moje
               strani.</p>
               <p>Hvala lepa.</p>
            </sp>
            <sp xml:id="SDT7-OZKGIP-redna-28-2018-02-01.sp9">

               <speaker>PREDSEDNIK TOMAŽ LISEC:</speaker>

               <p>Hvala tudi vam.</p>
               <p>Želi besedo direktor Zavoda za gozdove Republike Slovenije? Ja, gospod Oražem,
                  izvolite.<stage type="mag"/>
               </p>
            </sp>
            <sp xml:id="SDT7-OZKGIP-redna-28-2018-02-01.sp10">

               <speaker>DAMJAN ORAŽEM:</speaker>

               <p>Gospod predsednik, poslanke in poslanci, vsi prisotni, lep pozdrav.</p>
               <p>Zavod za gozdove podpira kakršenkoli ukrep v smislu zmanjševanja škode oziroma pomoči
               oškodovancem. Želeli smo si in verjetno se bo to tudi zgodilo, da je ta zakon
               naslovljen tudi na druge ujme, ki so se in ki se bodo v prihodnosti, kot je bilo
               rečeno, kot posledica klimatskih sprememb pojavljale v gozdovih. Želimo pa, da je
               zakon tudi racionalen. Imamo glede tega samo 1 pripombo. V 6. členu piše, da 20 %
               mora biti poškodovane površine. Povprečna gozdna posest v Sloveniji je zelo majhna,
               tako da tukaj bi morali postaviti nek spodnji limit. Sami boste odločili, kakšen,
               ampak zelo veliko gozdnih posestnikov ima manj kot 1 hektar gozda, in ugotavljati
               poškodovanost na 2 tisoč kvadratnih metrih ali pa tisoč mislim, da nima smisla. Tako
               da nek spodnji limit bi moral biti določen. Toliko mogoče samo uvodoma.</p>
               <p>Hvala lepa.</p>
            </sp>
            <sp xml:id="SDT7-OZKGIP-redna-28-2018-02-01.sp11">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Z nami je tudi predstavnik Zveze lastnikov gozdov. Gospod Štefanič, želite
               besedo?</p>
               <p>Izvolite.</p>
            </sp>
            <sp xml:id="SDT7-OZKGIP-redna-28-2018-02-01.sp12">

               <speaker>RAJKO ŠTEFANIČ:</speaker>

               <p>Ja, hvala za besedo, gospod predsednik. Lep pozdrav vsem prisotnim.</p>
               <p>V Zvezi lastnikov gozdov podpiramo vložene amandmaje Kmetijsko-gozdarske zbornice
               Slovenije in amandmaje poslanskih skupin, pri katerih oblikovanju smo tudi
               sodelovali. Strinjam se z vsem povedanim, kar sta povedala predsednik zbornice,
               direktor Kmetijsko-gozdarske zbornice in tudi direktor Zavoda za gozdove Slovenije.
               Dodal bi še ene podrobnosti, ki jih smo predlagali v Zvezi lastnikov gozdov, in sicer
               predlagali smo že ob žledolomu pred 3 leti, da se zniža stopnja DDV za drva, sekance
               in za, torej za kurjavo, kar se uporablja les za kurjavo, na znižano stopnjo. Sedaj
               je ta 22 %. To ni primerljivo z nobeno nam primerljivo državo. Povsod imajo za to
               znižano stopnjo. Na… Že takrat smo dobili odgovor negativen. Ponovno smo zdaj ob
               vetrolomu podali to pripombo in pred nekaj dnevi, prejšnji teden smo dobili zopet
               zavrnjeno. Zato apeliram na vas, poslance, da to malo bolj proučite in se zavzamete,
               da se ta predlog realizira naš. To bi bilo tudi v sozvočju z povečano rabo obnovljive
               energije zelenega gospodarstva in nas čudi, da to ne moremo prodreti s tem našim
               predlogom. Nadalje, vprašanje olajšav katastrskega dohodka za kmetije, ki so, ki jih
               je prizadel žledolom, lubadar in vetrolom, omenjeno je v tem interventnem zakonu in
               upam, da se bo to tudi upoštevalo, kajti katastrski dohodek v prihodnjem letu oziroma
               že letos se začne proporcionalno poviševati. Lansko leto lastniki še tega nismo
               občutili, v naslednji 2, 3 letih bo pa to za 260 %, 2,6-krat v povprečju se dvigne
               katastrski dohodek. Dotaknil bi se tudi aktualnih razpisov trenutnih, ki so tudi
               povezani z vetrolomom in povečano škodo v gozdovih. Včeraj sem bil na predstavitvi
               enega takih razpisov, in sicer razpis za operacijo naložbe v predindustrijsko
               predelavo lesa iz programa razvoja podeželja za 2014 do 2020 veljaven za leto 2018.
               Ta razpis javni se zaključi v aprilu mesecu.<stage type="mag"/><stage>(nadaljevanje)</stage> Moram reči, da ni pretiranega zanimanja med lastniki
               na podeželju za ta razpis, zato bi bilo smotrno, v kolikor ne bodo namenjena
               sredstva, rezervirana za ta razpis, porabljena, da se ta sredstva prerazporedi v
               razpis za nabavo gozdarske mehanizacije, katerega pa pogrešamo letos. Tega razpisa
               ni. Odgovor je tak, sva pred par dnevi govorila z državnim sekretarjem, Marjanom
               Podgorškom, da ni sredstev. Škoda bi bilo, da tista sredstva, ki so za posamezne
               razpise namenjena, ostanejo nepočrpana, a tam, kjer bi pa ljudje rabili sredstva, pa
               enostavno razpisa ni. Seveda, ker je zdaj velika težnja po spravilu, nujna spravila
               poškodovanega lesa po vetrolomu, je razumljivo, da je tudi potreba po nabavi novih
               strojev za gozdarstvo toliko večja. In upam, da se bo tudi to rešilo v prid lastnikov
               in v prid gozdu. Absolutno naj bi veljala povečana predlagana, povečana količina
               goriv, ki bo oproščena plačila trošarine, kajti ob takih razmerah, ki so sedaj v
               gozdu, je tudi poraba goriva veliko večja kot pa v normalnih razmerah, ko se vrši
               normalni posek. Pripomba je tudi na našem upravnem odboru bila glede uporabe
               fitofarmacevtskih sredstev. Baje, da so lansko leto uvoženi feromoni iz Slovaške in
               da so ti feromoni slabše kvalitete. Jaz nisem strokovnjak za to, povem pa to
               pripombo, da bi bilo smotrno nabaviti original BASF feromone. Problem kmetij, ki so
               obvezno morale pristopiti v sistem DDV. Sedaj iz naslova gozdarstva ne bodo imele več
               dohodka. Tam si pa zavezan, da vodiš in ti se tisti dohodek tudi vnaprej, ker si ga
               napovedal. Tudi to je treba prevetriti in te kmetije oprostiti na neki način, da je
               možno to upoštevati to naravno ujmo. Čudi me pa… Dobro, dam si dopovedati, da to ni
               naravna katastrofa, ampak jaz kot kmet, kot uporabnik, za nas pa je naravna
               katastrofa, ko take razsežnosti doseže napad lubadarja in ko take razsežnosti preko 2
               milijona in toliko kubikov podere v enem dnevu vetrolom. To je naravna nesreča. Če
               zakonsko to ni, pa dajmo spremeniti zakon, ki to onemogoča, da bi to razglasili za
               naravno nesrečo. Zaenkrat toliko.</p>
               <p>Hvala.</p>
            </sp>
            <sp xml:id="SDT7-OZKGIP-redna-28-2018-02-01.sp13">

               <speaker>PREDSEDNIK TOMAŽ LISEC:</speaker>

               <p>Hvala tudi vam.</p>
               <p>Med nami pozdravljam tudi predstavnika Sindikata kmetov Slovenije. Gospod Sedminek,
               če želite, izvolite.</p>
            </sp>
            <sp xml:id="SDT7-OZKGIP-redna-28-2018-02-01.sp14">

               <speaker>ROK SEDMINEK:</speaker>

               <p>Hvala, predsednik.</p>
               <p>Strinjam se z mojimi predhodniki, predvsem v sindikatu kmetov se zavzemamo za odpis
               katastrskega, ker bo močno tudi vplival na koncu koncev predvsem za oškodovane
               kmetije. Sami podpiramo zakon iz tega vidika, ker bo to sistemski in bojo te, to
               reševanje hitrejše, ne tako, kot smo bili priče v preteklosti, da se vleče tudi do
               enega leta ali več. Če gledamo z naših sosednjih držav, to izvaja dosti hitreje. Se
               bi pa navezal tudi na pomen tole, ko je predsednik Zveze lastnikov gozdov povedal,
               dejansko mi smo kot lastniki nekonkurenčni predvsem na lesnih sortimentih, ki so
               namenjena za kurljive vrednosti, zaradi tega, ker sosednja država Avstrija ima 10 %
                  DDV,<stage type="mag"/><stage>(nadaljevanje)</stage> Nemčija in
               Italija, mi smo pa na 22 %. Jaz mislim, da bi to bilo v razmislek in še enkrat
               odpreti predvsem v tem področju, ker vemo vsi tisti, ki se s trgovanjem ukvarjamo, 12
               ali 13 % pomeni veliko pri sami prodaji lesnih sortimentov, predvsem pa v tem
               trenutku, ker se bo tega pojavilo ogromno na trgu. Sam bi še pa prosil vse, da se
               zavedamo, smo priča pač v zadnjih letih ogromno ujm. Jaz sam osebno se bojim, če ne
               bomo tudi pristopili k resni sanaciji, ne bojo samo ogrožena delovna mesta, kmetije,
               ampak tudi se bojim, da se bojo pojavile zgodbe, kot so Železnik in podobno, ker se
               bojim, da bo prišlo do degradacije območij tudi z drugimi področji. Ta področja, ko
               hodite po Sloveniji, so dejansko prazna. Jaz se bojim, da ne bomo priča takih
               prizorov, kot smo jih bili takrat. In pozivam vse, ki ste tu, da pristopite in da se
               naredi več. Glejte, tudi pri sami negi gozda moram porajati lastnike gozdov, da jo ne
               izvajajo, ampak očitno bi se morali enkrat skupaj dol usesti in pogovoriti, kje je
               tista meja, da bojo lastniki se zavedali, da je potrebno in pa tudi da bo država
               pristopila nasproti, da se bo to izvajalo, ker v nasprotnem primeru se bojim, da še
               bo več erozij in podobnih stvari.</p>
               <p>Hvala.</p>
            </sp>
            <sp xml:id="SDT7-OZKGIP-redna-28-2018-02-01.sp15">

               <speaker>PREDSEDNIK TOMAŽ LISEC:</speaker>

               <p>Hvala tudi vam, tako kot vsem ostalim, vabljenim na današnjo sejo.</p>
               <p>Prešli pa bi na razpravo članov odbora o posameznih členih in vloženih amandmajih ter
               o morebitnih predlogih za amandmaje odbora. Predlog zakona pa ima 14 členov. Kot po
               navadi odboru predlagam, da po končanem glasovanju o amandmajih in morebitnih
               predlogih za amandmaje odbora v skladu s 3. alinejo 128. člena poslovnika glasujejo o
               vseh členih skupaj. Bom vprašal, če kdo temu nasprotuje. Ker ne vidim nasprotovanja,
               predlagam, da delamo tako naprej. Torej bomo delali na podlagi pregleda amandmajev,
               ki ste ga prejeli 30. januarja. Če pa bo kdo želel razpravljati o členih, h katerim
               niso vloženi amandmaji, pa prosim, da me na to pravočasno opozori. Tako.</p>
               <p>V razpravo pa dajem 1. člen in tukaj amandmaje Poslanske skupine Nove Slovenije –
               krščanskih demokratov, Poslanske skupine SDS, ki sta po vsebini enaka, ter amandma
               koalicijskih poslanskih skupin k temu členu. Želi kdo razpravljati? Najprej pa se je
               k besedi javil gospod državni sekretar.</p>
               <p>Izvolite.</p>
            </sp>
            <sp xml:id="SDT7-OZKGIP-redna-28-2018-02-01.sp16">

               <speaker>MAG. MARJAN PODGORŠEK:</speaker>

               <p>Hvala, predsednik.</p>
               <p>Ker se je kar nekaj stvari omenilo, ki po mojem za boljšo razpravo rabijo naša
               dodatna pojasnila, ker ne nazadnje imamo kar nekaj informacij s tega področja in bo
               to tudi pomagalo k nadaljnji razpravi. Menim, da smo nekatera pojasnila dolžni dati.
               Zdaj glede tega, ali zakon velja tudi za nazaj oziroma za 11. do 12. december, je po
               našem mnenju vsekakor velja, ker zakon govori o tem, da velja za drevesa, ki jih je
               potrebno spraviti v tekočem letu, skratka pospraviti, kar pomeni požagati ali tudi
               samo odpeljati, če bi bile… Tako da ta drevesa, ki so bila v vetrolomu polomljena
               oziroma podrta, so še vedno v postopkih in bodo odpeljana. Tako si vsaj želimo in se
               tudi ministrstvo in ostali izvajalci dejavnosti v gozdovih zelo trudijo v letošnjem
               letu. Tako da glede tega, ja, vsekakor velja.</p>
               <p>Zdaj, bilo je govora tudi o trošarini, mislim, in je bila dilema, ki se večkrat
               ponavlja, ali je bolj smiselno nekaj zapeči oziroma zapisati v zakon ali v
               podzakonskem aktu. Po našem mnenju - in takšno je bilo vztrajanje Ministrstva za
               finance – je bolje v podzakonskih aktih, ker omogočajo večjo fleksibilnost in je
               potem tudi lažje upravljati spremembe. Mogoče še glede nekaterih razlik, ki so in so
               tudi vsebovane v novih amandmajih, predvsem glede finančnih posledic. Meni je sicer
               žal, da danes predstavniki Ministrstva za finance se niso mogli udeležiti, ki bi to z
               vidika pač resornega ministrstva razložili. V bistvu je tako, da po tolmačenjih, ki
               so se izkristalizirala skozi medresorsko obravnavo, so ti ukrepi že vsebovani v
               področnih zakonodajah in bi bilo ponavljanje ali bolj specifično navajanje v tem
                  zakonu<stage type="mag"/><stage>(nadaljevanje)</stage> s sistemskega
               vidika neustrezno. Tako na primer, če pogledamo iz, za izdvojitev iz oprostitve KD
               zemljišč, je že po sedanjem 73. členu Zakona o dohodnini <stage>(ZDoh-2)</stage>, ki to stvar ureja
               na način, da je za pogozditve - in to za obdobje 30 let po pogozditvi – velja, da so
               izvzete za obračunavanje KD, torej vse površine, in to se nanaša tako na tiste, ki so
               bile obnovljene po naravnih ujmah kot tudi ostale. Zdaj na podoben način so tudi
               ostali ukrepi. Mogoče jih bomo kasneje ob obravnavi členov. Želel bi samo poudariti,
               da navkljub nekaterim stališčem se je pri tem zakonu še kako skrbelo za sistemskost.
               Se pa lahko tudi mi strinjamo, da bi bile spremembe, ki, da bi to, kaj je tu
               pravzaprav sistemsko, bi seveda morali še doreči, a je to možen en zakon ali skupina
               zakonov, ker dejavnosti in ukrepi so zelo raznoliki, tudi ta zakon pravzaprav, če ga
               pogledamo po vsebini, ima od vseh naštetih, ki sem jih dal v uvodu, samo eden ali 2 s
               področja gozdarstva, ostali so z drugih področij. Tudi službe so različno
               organizirane. Zavod… Na primer na področju gozdarstva mi imamo javno službo, ki je
               druga področja nimajo, ki pravzaprav izvaja veliko večino teh dejavnosti, ki so
               potrebne. In je po svoji naravi proces popolnoma drugače organiziran, kot je pri
               ugotavljanju kakšnih drugih naravnih nesreč ali sploh nesreč. Na našem področju
               opravila popisov v gozdu, tudi ocenjevanja nesreč v gozdu opravi Zavod za gozdove in
               je to del njegove javne službe, tudi sanacijske ukrepe on sprejme. Tako da nekatere
               druge aktivnosti, ki se izvajajo po, v okviru organizacije Ministrstva za obrambo
               oziroma njihov uprave, se to sploh ne bi moglo izvesti, ker pač delo v gozdu je
               nevarno, rabi tudi posebej usposobljene ljudi in je del te gozdarske službe. Tako da
               tu seveda se lahko strinjamo, da žal tega, takega sistemskega pristopa še ni in zato
               tudi in to tudi seveda nam, ki pravzaprav gasimo, pridemo pred spoštovani Državni
               zbor s temi interventnimi zakoni, tudi ni lahko in bi si tudi želeli drugačno
               situacijo. Nam je pa žal seveda, da nobena vlada do zdaj ni uspela narediti takega,
               ki bi to olajšal in omogočil tako imenovani sistemski pristop, da bi to bilo lažje,
               bolj tekoče, unificirano. Dilem je kar veliko. In upamo seveda, da bo v bodoče ta
               energija se sposobna zbrati in da se bo tako predvidoma precej zahtevno delo, ker to
               bo zahtevno, je kar veliko sektorjev vključenih, izvedlo. Toliko bi jaz imel za
               kratko razlago na začetku in odziv.</p>
            </sp>
            <sp xml:id="SDT7-OZKGIP-redna-28-2018-02-01.sp17">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Predem dam besedo naprej, morda samo še medklic, da je amandma poslanskih skupin Nove
               Slovenije in pa SDS povezan z amandmaji istih predlagateljev k naslovu poglavja 2 k
               8. členu, za novo tretje poglavje k 12. in 13. členu ter k naslovu zakona.</p>
               <p>Zaenkrat pa sva prijavljena k razpravi moja malenkost in pa kolega Ljubo Žnidar. Pa
               dovolite, da sam začnem. Danes je bilo veliko govora o tem… <stage>/ oglašanje iz dvorane/</stage>
               Tako, pri 1. členu smo. Danes je bilo veliko govora o tem zakonu, pa o drugih
               zakonih, ki so interventne narave, in o sistemskem zakonu. Pa dovolite, spoštovani,
               da vam najprej preberem, kaj sem, mislim da, 12. ali 13. decembra, torej takoj po
               tistem zloglasnem vetrolomu, postavil poslansko vprašanje Vladi, Vladi, ne
               Ministrstvu za kmetijstvo, ne Ministrstvu za okolje in prostor, ne Ministrstvu za
               obrambo, ne Ministrstvu za finance, ampak Vladi, ki zajema vsa ta ministrstva. In sem
               jih vprašal: katere takojšnje ukrepe pripravlja Vlada Republike Slovenije za
               reševanje na področju kmetijstva po zadnjih neurjih; drugič, katere takojšnje ukrepe
               pripravlja Vlada Republike Slovenije za reševanje na ostalih področjih po zadnjih
               neurjih; in pa tretje, kdaj bo Vlada Republike Slovenije pripravila sistemski zakon
               na področju reševanja posledic naravnih nesreč. In Vlada v prvem odstavku napiše:
               »Uvodoma je treba ugotoviti, da je Državni zbor Republike Slovenije leta 2003 sprejel
               Zakon o odpravi posledic <stage type="mag"/><stage>(nadaljevanje)</stage> naravnih nesreč <stage>(Uradni list…)</stage>, s katerimi je sistemsko
               urejeno področje odprave posledic naravnih nesreč in je s tem podan odgovor na 3.
               točko zastavljenega vprašanja, ki se je glasilo: Kdaj bo Vlada Republike Slovenije
               pripravila sistemski zakon na področju reševanja posledic naravnih nesreč?« Odgovor
               pa - imamo zakon iz leta 2003, in smo vsi veseli in srečni. Še enkrat, ta odgovor je
               pripravila Vlada. Po mojem mnenju in po mojem trinajstletnem sedenju v Državnem zboru
               Vlado sestavljajo predsednik Vlade in ministri in kot funkcionarji tudi državni
               sekretarji na vseh resornih ministrstvih. Zato sem se tudi odločil, da posredujem
               vprašanje na Vlado, ne pa na posamezno ministrstvo. Zato imamo pred sabo interventne
               zakone, ki so, kot je gospa iz Zakonodajno-pravne službe rekla, popolnoma
               katastrofični, tako iz vsebinskega kot oblikovnega dela, če želite, ker, citiram, je
               zakon iz leta 2003, s katerim je sistemsko urejeno področje odprave posledic naravnih
               nesreč. Pa se ne bom zdaj spuščal v besedo »sistemskost«, ki je bila paradigma ob
               vsakokratnem zavračanju zakonov, ki smo jih predlagali v opoziciji, SDS ali Nova
               Slovenija ali pa tudi Levica, ko je bilo vedno rečeno, ne, vaš zakon ni dober,
               pripravili bomo sistemski zakon. Pred nami je popolnoma nesistemski zakon, ki ga
               obravnavamo, zato smo imeli tudi mi v Poslanski skupini SDS probleme, ali sploh
               povzeti amandmaje Kmetijsko-gozdarske zbornice, ker smo se zavedali, da bi v bistvu
               sodelujemo v tej sistemskosti, ki je v Zakonu o odpravi posledic naravnih nesreč. In
               imamo problem že s tem, da ta Vlada ni pripravila novele Zakona o ukrepih za odpravo
               posledic žleda med 30. januarjem in 10. februarjem 2014, ampak je še bolj v odmiku od
               sistemskosti pripravila nov zakon. In zakaj imamo mi probleme? Zato, ker bomo morali
               brati oziroma predvsem tisti, ki se bodo srečevali z odpravljanjem posledic različnih
               zadev. Ukvarjati se bomo morali z Zakonom o odpravljanju posledic naravnih nesreč, z
               Zakonom o ukrepih za odpravo posledic žleda med 30. januarjem in 10. februarjem 2014,
               morali se bomo ukvarjati z Zakonom o dodatnih ukrepih za odpravo posledic škode
               zaradi prenamnožitve populacije podlubnikov, morali se bomo ukvarjati z Zakonom o
               gozdovih, pa verjetno sem še kak zakon pozabil. Pa da ne omenjam fascinantnega
               števila podzakonskih aktov v obliki uredb in pravilnikov, ki se bodo morali izvajati
               in se bodo morali upoštevati, če bomo skušali reševati tisto, s čimer se v Sloveniji
               skoraj najbolj hvalimo, očitno pa imamo največji problem - to pa so slovenski državni
               gozdovi. In ko je gospod državni sekretar rekel, nobena Vlada ni reševala tega
               sistemskega vprašanja, pa bi vas, gospod državni sekretar, vprašal, koliko naravnih
               nesreč je bilo, na žalost, v Sloveniji od žledoloma naprej in koliko jih je bilo
               prej. Jaz sem malo gledal zapisnike sej Odbora za kmetijstvo iz tega mandata in iz
               prejšnjega mandata. Je bila tu pa tam kakšna razprava o kakšni naravni nesreči, tudi
               v prejšnjem mandatu, ampak očitno je ta nesrečni žledolom naredil neko podstat za
               naravne nesreče tudi v različnih drugih oblikah, kot so suša in toča oziroma vse
               tiste naravne nesreče, o katerih beremo na prvi strani vsakoletnega prebiranja
               poročila o stanju v kmetijstvu, kjer se vsi skupaj zazremo, da je pač narava močnejša
               kot človek in da imamo probleme s preventivo. Ampak nimamo samo problemov s
               preventivo, v Sloveniji imamo probleme s kurativo, ker, kot rečeno, so se na Vladi
               odločili, da že imamo sistemsko urejeno področje odprave posledic naravnih nesreč in
               zato novega sistemskega zakona ne potrebujemo. Kljub temu, da se vsaj v tem mandatu,
               mislim, da smo se, če sem pravilno preštel, enajstkrat srečali na nujnih sejah Odbora
               za kmetijstvo, kjer smo obravnavali točke glede naravnih nesreč ali pa sprejemali
               nujne interventne ali pa skrajšane postopke za odpravo naravnih nesreč. Torej je bilo
               vse tisto govorjenje vseh tistih, ki smo opozarjali na sistemskost, lajanje v prazno,
               z vsem spoštovanjem do teh besed. Ker se je Vlada na koncu svojega mandata odločila -
               Vlada, za katero poleg funkcionarjev stojijo tudi uradniki na ministrstvih -, da
               spremembe niso potrebne, da lahko tu pa tam parcialno rešujemo zadeve. <stage type="mag"/><stage>(nadaljevanje)</stage> Zdaj pa še nekaj, glede
               na to, da je 1. člen najbolj splošen, ki govori o tem, kaj sploh ta zakon določa, in
               glede na to, da smo v Poslanski skupini SDS kot tudi v Poslanski skupini Nove
               Slovenije predlagali še tisto, kar smo že predlagali tudi v nesistemskem zakonu, ki
               smo ga imeli na januarski seji, ki pa se glasi, mislim, da imam nekje tule zakon,
               Zakon o odpravi posledic po vetrolomu 11. oziroma 12. decembra. In ko govorimo o
               gozdovih, morda si je kdo prebral kakšen članek, ki govori o mednarodni primerjavi
               varstva gozdov pred podlubniki v izbranih državah; moram reči, da sem si zelo počasi
               prebral, ker je ogromno zelo zanimivih dejstev v tem članku. In pa 24. januarja
               članek »Padla sta več kot dva milijona kubičnih metrov drevja«. In zakaj o tem
               govorim? Ko govorimo o odklonu od nesistemskosti, me zanima, kakšno bo glasovanje
               poslanskih skupin koalicije - sicer predvidevam, glede na to, da niso podprli niti
               našega interventnega zakona, ki je poleg kmetijstva skušal reševati še določene druge
               zadeve, ki so se takrat zgodile, od prometnic pa do gasilcev, da ne omenjam še česa
               drugega, ampak Vlada je pripravila svoj zakon. Sicer je tukaj v prvem amandmaju neko
               besedilo s strani poslanskih skupin, o katerem bom še v nadaljevanju razpravljal,
               ampak 18. januarja, ko sem jaz prejel odgovor na štirih straneh, kaj vse Zakon o
               odpravljanju posledic naravnih nesreč že dovoljuje, ni ne duha ne sluha o
               interventnem zakonu, ki je bil v tem času že vložen v Državni zbor. Torej, še ena
               nesistemskost delovanja, ko očitno na Vladi niti ne vedo, kaj resorna ministrstva
               delajo.</p>
               <p>In zakaj imam probleme - saj pravim, kljub temu, da smo vložili amandmaje v Poslanski
               skupini SDS, kot rečeno, zakon imamo iz leta 2014, ki govori o ukrepih za odpravo
               posledic žleda med 30. januarjem in 10. februarjem 2014. Vsi vemo, da je ključna
               poanta tistega zakona oziroma, na žalost, zaradi naravnega stanja, da smo imeli
               takrat probleme v uvodu, da smo na podlagi tega se spopadali s podlubnikom. In danes
               imamo Zakon o odpravi posledic škode zaradi prenamnožitve populacije podlubnikov, ki
               ima svoj izvor v žledolomu. In imamo žledolom, imamo na podlagi žledoloma podlubnike,
               imamo vetrolom iz 11. in 12. decembra lanskega leta, ki vemo, kaj je spet za
               posledico - nov interventni zakon - sprašujem -, ki bo imel dodatne ukrepe za odpravo
               posledic škode zaradi prenamnožitve podlubnikov, drugi del - sprašujem -, ali pa
               morda oziroma bog ne daj, glede na to, da danes spremljam vremensko napoved, kjer
               opozarjajo na moker sneg, ki bo verjetno prišel v naše kraje v naslednjih dneh, ki
               naj bi bil moker. Kar pomeni - kaj? Napisali so »morebitnost snegoloma«. Zato me,
               spoštovani državni sekretar, zanima - oziroma poslanci koalicije, saj verjetno ste
               sodelovali in pri 1. členu v amandmaju napisali glede drugih naravnih ujm, na kar je
               sicer že gospa iz Zakonodajno-pravne službe opozorila, da ima probleme, ko govorimo o
               ujmah pa ko govorimo o naravnih nesrečah, in se z njo strinjam, ker preberem zadnji
               stavek, ki pravi <stage>(citiram)</stage>: »Naravna ujma iz tega odstavka je naravna nesreča po tem
               zakonu.« Torej je enačaj. Zakaj potem pišete »tudi zaradi drugih naravnih ujm«?
               Napišite, »določbe tega zakona so uporabne tudi za odpravo posledic škode v gozdovih
               zaradi drugih naravnih nesreč.« Lahko pa daste še v oklepaj, zato ker nimamo novega
               sistemskega zakona na tem področju, ki ga Vlada ali pa funkcionarji ali pa uradniki
               na posameznih ministrstvih nočejo ali pa ne znajo narediti. In tudi sprašujem, in
               sicer tu predvsem stroko, kaj zanjo pomeni, če preberemo naslednji stavek: »Če je
               treba posekati oziroma spraviti iz gozda več kot 400 tisoč kubičnih metrov lesa…«
               lesa, to manjka, »v posameznem koledarskem letu.« Kaj se bo zgodilo, če bo - pa še
               enkrat, bog ne daj - prišlo v naslednjih dneh do snegoloma in do ocene, <stage type="mag"/><stage>(nadaljevanje)</stage> da je treba posekati
               oziroma spraviti iz gozda več kot 300 tisoč kubičnih metrov lesa. Pod kaj bomo dali
               ta snegolom? Pod Zakon o odpravi posledic naravnih nesreč ali bomo našli kakšno črko
               v Zakonu o ukrepih za odpravo posledic žleda ali v tem zakonu ali pa bomo sprejemali,
               kot rečeno, ta zakon pod številko dve, resnično me zanima. Pa da ne govorim, da ko
               govorimo o dodatnih ukrepih za odpravo posledic škode zaradi prenamnožitve populacije
               podlubnikov, da se ne bo zgodilo tisto, kar nekateri že opozarjajo, da znajo
               slovenski gozd, če ne bomo pravočasno reševali podlubnika, zajeti še druge bolezni, o
               katerih se že ne samo govori, se tudi piše v določenih vsaj strokovnih člankih, kaj
               se lahko zgodi, ne samo smreki, ampak še kakšni drugi vrsti v slovenskem gozdu, na
               katerega smo tako ponosni, nimamo pa znanja, očitno, da bi sprejeli sistemski zakon,
               ki bi reševal tudi slovenske gozdove in vse ostalo.</p>
               <p>Zato bom jaz - kljub temu, da večkrat kričim v Državnem zboru, da so potrebne
               sistemske rešitve, ampak da jih ta koalicija ne prinese - podprl te amandmaje, ki smo
               jih predlagali v Poslanski skupini SDS, ker, kot rečeno, smo imeli kar široko
               razpravo, tako mi, poslanci, kot tudi naš strokovni svet, ali se splača iti v
               širitev, če vemo, da v bistvu zakon prinaša nesistemske rešitve. Drugo vprašanje pa
               je, koliko ta zakon v resnici prinaša - tu sem sicer dobil določene odgovore tistih,
               ki so najbolj na terenu, predvsem direktor Zavoda za gozdove, ki v praksi to najbolj
               izvaja, pa tudi ljudje iz Sindikata kmetov, Kmetijsko-gozdarske zbornice in lastniki
               gozdov so povedali, kje jih čevelj žuli, tako pri odpravljanju posledic škode zaradi
               prenamnožitve populacije podlubnikov in vseh ostalih zadev, ki se, na žalost,
               dogajajo znotraj slovenskih gozdov. Pa tu ne bom zahajal na vprašanja, ki se dotikajo
               tega, ali je ta gozd v lasti Republike Slovenije, v posebnem podjetju, ali pa je ta
               slovenski gozd v lasti manjših ali večjih lastnikov gozdov. Niti ne bom zahajal na
               vprašanja, kaj bo s katastrskim dohodkom, kaj bo z davkom na nepremičnine, če bo, in
               vsemi temi odpustki. Nekateri teh odpustkov so predlagani v posameznih amandmajih, ki
               smo jih povzeli po mnenju Kmetijsko-gozdarske zbornice, ostali pa so bili predlagani
               v ostalih zakonih. Samo morda medklic, imeli smo v Državnem zboru osnutek oziroma
               Predlog zakona o ugotavljanju katastrskega dohodka, da bi to, kar imamo za leto 2017,
               bil trajni ukrep, pa je koalicija ta zakon zavrnila. Tako bo očitno morala neka druga
               vlada reševati katastrski dohodek slovenskega kmeta z novelo, ki bo imela politično
               podporo.</p>
               <p>Kot pravim, imam probleme s tem zakonom. Moram reči, da tudi Zakonodajno-pravni
               službi se moram zahvaliti za zelo vsebinsko branje tega, na kar vse so opozorili.
               Ampak, kot rečeno, malo sem žalosten, no, prvič, ker gospod državni sekretar,
               pravite, da v preteklosti ni bilo poguma oziroma nobeden ni upal sprejeti sistemskega
               zakona. Vedno lahko pogledamo za nazaj, ampak vsi pričakujejo od aktualne Vlade, ne
               glede na to, katera je, da pripravi rešitve, če je le možno sistemske rešitve. In še
               enkrat, če se že pogovarjamo o tem, ali podpora ali ne podpora temu zakonu, jaz sem
               pričakoval, če boste prinesli zakon, ki govori o dodatnih ukrepih za odpravo posledic
               zaradi prenamnožitve populacije podlubnikov, da bi s tem zakonom prišli že vsaj
               kakšno leto prej. Jaz vem, da se je pripravljal zakon oziroma so ga pripravljali na
               Kmetijsko-gozdarski zbornici. Sam osebno sem ministra Židana dvakrat vprašal, kdaj
               bomo v Državni zbor prejeli ta zakon, pa ni bilo pozitivnega odgovora. In kmalu bo
               štiri leta od tistega nesrečnega žledoloma, mi pa sprejemamo še en nov zakon, ki ga
               damo pod interventno reševanje, čeprav imamo interventno reševanje na podlagi zakona,
               ki smo ga sprejeli v letu 2014. Tako jaz upam, da kakorkoli bo ta zakon danes doživel
               pot, glede na to, da ga je koalicija vložila, bo verjetno tudi predlagan, morda samo
               v razmislek, glede na <stage type="mag"/> <stage>(Nadaljevanje)</stage>
               vsa vprašanja, ki jih je imela tako Zakonodajno-pravna služba kot pa tudi vsi gostje,
               da koalicija ne bo samo pogledala kdo je predlagatelj kakšnega amandmaja, ampak
               zaradi dodelanosti tega zakona raje danes podprite tudi kakšen amandma opozicijskih
               poslanskih skupin v duhu tega, da se razmisli do same seje Državnega zbora ali pa
               morda res ne bi bilo potrebno tudi tiste amandmaje morda malo korigirati, narediti
               čim bolj življenjske, predvsem pa v praksi čim bolj operativne, da bodo slovenskim
               lastnikom gozdov dale tisto za kar naj bi bila tudi osnovna intenca tega zakona.</p>
               <p>Kot zadnje pa še enkrat vas sprašujem, na podlagi česa je prišlo do te številke 400
               tisoč kubičnih metrov? Resnično me zanima, da ne bomo imeli pri naslednji naravni
               nesreči problem iskanja ali smo pod ali smo nad to številko.</p>
               <p>Toliko z moje strani. Najprej ima besedo kolega Ljubo Žnidar, potem pa kolega Jan
               Škoberne.</p>
            </sp>
            <sp xml:id="SDT7-OZKGIP-redna-28-2018-02-01.sp18">

               <speaker>LJUBO ŽNIDAR (PS SDS):</speaker>

               <p>Hvala lepa spoštovani predsednik, spoštovani državni sekretar, kolegice in
               kolegi!</p>
               <p>Za uvod na kratko mogoče nekaj na splošno pri tem 1.členu. poglejte, jaz sem zelo
               vesel, da je koalicija prinesla danes na mizo zakon o dodatnih ukrepov za odpravo
               posledic škode zaradi prenamnožitve populacije podlubnikov, kajti jaz pravim, tudi če
               je pozno, je boljše kot pa nikoli. V opoziciji smo tri leta opozarjali na podlubnike,
               po domače, na smrekovega lubadarja vse od žledoloma 2014, tako da sem že jaz doma na
               vrt hodil gledati kdaj mi bo lubadar javor napadel. Karikiram. Pa upam, da se še
               lubadar ni toliko preoblikoval pa spremenil svoj način, tako da bi že napadal javor,
               bil ogrožen. Skratka, karikiram. Toliko je bilo razprave, debate, itn., in nimam
               nobenega zadržka, ampak izražam veselje, ker je koalicija to prinesla. Ker mi smo pa
               tri leta trobili o tej problematiki, ampak ker smo opozicija, ne tukaj pa ni bilo
               posluha. Tako da, pohvalo, poglejte, koalicija. Zelo pohvalno. Res je pa, da bodo
               volitve čez tri mesece. Tako, da mogoče bo še kakšen od naših predlogov, v
               narekovaju, z vašim podpisom bo še prišel zdajle v teh treh mesecih, pa jaz bom zelo
               vesel, tudi če bo koalicijski predlog. Pohvalno. Moram vas pohvaliti. Tako, da zdaj
               verjetno v tem času zdajle do volitev boste velikokrat pohvaljeni, ker jaz s tem
               nisem obremenjen in nimam težav kdo je predlagatelj. Podprem stvar, če je dobra in ta
               stvar je dobra. Tudi razprava je dobra. In tukaj notri se kar v tem predlogu, seveda
               poznamo vsi, da imamo osnovni zakon iz leta 2003, ki govori o naravnih nesrečah.
               Danes je pa tukaj tudi eno vprašanje, ki ga bo potrebno rešiti. Kaj je naravna
               nesreča? Ta nabor teh naravnih nesreč, ujem, itn., je kar širok. Jaz bi jih pa tukaj
               razdelil v dve skupini. Ene so tiste naravne nesreče, ki smo krivci, v narekovaju
               rečem, mi ljudje, govorim recimo, ne vem, o slabem upravljanju z vodami, ker dež ni
               naravna nesreča. Pa če je malo močnejši dež, to tudi ni naravna nesreča. Posledica je
               seveda potem kakšna poplava. Če pa potem nazaj pogledamo kaj je vzrok pa to, pa
               vidimo, da smo zelo slabi gospodarji, da izjemno slabo gospodarimo z vodami, in da
               tudi ne zavzemamo zadostnih ukrepov, ki bi jih lahko zavzemali in bi posledic s
               strani poplav dejansko ne ogrožale. Tako da, to je ukrep, ne ukrep, to je naravna
               nesreča, ki se lahko z ukrepom rešuje. Če se vrnem h kmetijstvu, tudi za pozebo je
               zdaj kar vprašanje ali je to naravna nesreča ali ni. Je. Ampak, če mi zavzamemo
               ukrepe, če se ministrstvo, bi rekel, fleksibilno prilagodi temu, pa če danes vprašam,
               koliko protitočnih zavarovanj smo pa naredili zdaj v teh dveh letih. Zelo malo.
               Sploh, če smo katerega. <stage type="mag"/> <stage>(nadaljevanje)</stage>
               Skratka, te fleksibilnosti ministrstva jaz izjemno izjemno pogrešam. Tu sta, bi
               rekel, področje, ki bi ga lahko zelo omilili, ker to je posledica nekega vremena, ki
               se vsako leto pojavlja. Imamo pa druge vrste naravnih nesreč, na katere pa človek
               absolutno ne more vplivati. Ne moremo vplivati na snegolom, žledolom, vetrolom. Na to
               pa človek še nima vpliva in tudi ukrepov, ki bi lahko omilili te naravne nesreče, jih
               dejansko nimamo oziroma jih je nemogoče izvesti. Tako da tu je, bi rekel, tista
               dilema kaj dejansko je danes naravna nesreča. Nekatere lahko omilimo, nekatere pa ne
               moremo. Pri prvi se moramo vprašati ali smo zavzeli dovolj ukrepov, da smo zmanjšali
               to možnost. Pavšalna ocena moja je, da nismo. Smo premalo fleksibilni in smo preveč
               togi. Ta predlog zakona z moje strani podpiram. Je pa isto vprašanje, ki je bilo
               danes izpostavljeno, kaj pa vetrolom, ki se je zgodil 11. 12. lansko leto. Jaz tudi
               mislim, da je treba te stvari v osnovnem zakonu, tako kot bi isto morali tega, na
               tiste, na katere človek nima vpliva, naravna nesreča, sedaj ne bomo za vsako neurje
               sprejemali nek interventni zakon ali pa. Če nismo toliko fleksibilni, da bi se znali
               prilagajati, takrat pa moramo. Meni ostaja vprašanje, kaj je z naravno nesrečo s tem
               vetrolovom 11. 12. decembra. Vemo, da je ta vetrolom naredil škodo v polovici naše
               države, predvsem v osrednjem in zahodnem delu. Te škode so enormne. Zavisi tudi od
               lokacije in področja in tako naprej. Ampak ta zadeva ostane v zraku. Nimamo odgovora
               danes ali pa, ne vem. V tem zakonu ne. Tako da je tudi to odprto vprašanje, pa mogoče
               nekaj besed tudi o tej naravni nesreči, ki je pa seveda tudi posredno povezana na
               povečan obseg ali možnost ali boljši pogoj tudi za večjo razvitost podlubnikov. Sedaj
               imamo tu priložnost in dejansko lahko ti ukrepi zajamejo tudi to neurje. To bi bilo
               smiselno in tudi racionalno.</p>
            </sp>
            <sp xml:id="SDT7-OZKGIP-redna-28-2018-02-01.sp19">

               <speaker>PREDSEDNIK TOMAŽ LISEC:</speaker>

               <p>Hvala. Naslednji ima besedo kolega Škoberne, potem kolega Zajc.</p>
            </sp>
            <sp xml:id="SDT7-OZKGIP-redna-28-2018-02-01.sp20">

               <speaker>JAN ŠKOBERNE (PS SD):</speaker>

               <p>Hvala lepa, spoštovani gospod predsednik. Spoštovane kolegice in kolegi, cenjeni
               gostje, državni sekretar.</p>
               <p>Morda bolj vljudnostna opazka, ampak pravzaprav zelo tragikomično deluje, ko v
               Ljubljani ugotavljamo ali je v pravnem redu ujma ali nesreča ali katastrofa ali je to
               sedaj čisto prav zapisano. In verjetno to tako malo privzvišeno ugotavljamo, ne da bi
               šli pogledati kaj se je denimo zgodilo na Kozjaku, ko je podrlo gozd na čistini, da
               bodo še štiri leta popravljali daljnovode, pa da tam en kup zaselkov najverjetneje v
               naslednjih petih letih ne bo nihče imel ne vode, ne elektrike in tako naprej. Ampak
               se strinjam, je pomembno ali je ujma ali je katastrofa, absolutno in to moramo
               razčistiti. Se mi pa zdi in ta kritika leti tudi name, ker sem del tega
               establishmenta, da s tem pravzaprav zelo ponižujoče do ljudi nastopamo. In bi včasih
               pa, recimo, ali pa v tem primeru pa mogoče res bila bolj na mestu kakšna seja na
               trenu, da ljudje vidijo kaj je veter sposoben narediti, ker po moje si pač, okej dva
               milijona kubikov, pol ljudi si to ne predstavlja, tudi jaz si <stage type="mag"/> <stage>(Nadaljevanje)</stage> tega ne predstavljam, da sem čisto iskren.
               In če me ne bi peljali pogledati kako te čistine, kar naenkrat ko se gozd konča in se
               začne kar ena puščava, izgledajo in kako izgledajo tam daljnovodi in kako potem ti
               ljudje so pač lahko samo spakirali tisto, kar so imeli, pa šli živeti k sorodnikom,
               deluje. Morda ne bi škodilo to pogledati na terenu. Ampak nič ne de, stroka je
               stroka, tudi pravna, čeprav dostikrat med seboj eksaktno skregana in ločenih mnenje
               pravzaprav večkrat kot ne. In to vse razumem in je treba spoštovati. Tokrat mislim,
               da po vsebini ne po formi ni dilem, da obravnavamo nekaj, kar z vso pravico
               poimenujemo naravna nesreča in tudi naravna nesreča zelo velikih razsežnosti. Če temu
               ne bi bilo tako, ne bi bilo mogoče aktivirati niti evropskih sredstev, če temu ne bi
               bilo tako, jaz verjamem, tudi opozicija iz tega ne bi sklicevala ne sej, ne vlagala
               svojih interventnih zakonov. In ne nazadnje če te zgodbe, če jih lahko tako
               poimenujem, ne bi bile dovolj resne, Kmetijsko-gozdarska zbornica skupaj z
               ministrstvom ne bi pripravljala zakona, ki je lahko morda nesistemski in je ta
               kritika upravičena. Ampak kritika, da gre za nesistemski poseg na način kot ga še ne
               poznamo je, recimo, bila tudi pri prvi pa drugi pa tretji obravnavi, ki se seveda ni
               zaključila zakona o preiskavi projektov državnega pomena. Vsi smo se strinjali, da je
               treba velike državne projekte preiskovati. Vsi se strinjamo, da je treba preprečiti
               in preganjati korupcijo, da je treba zločince zapreti, potem se pa najdejo argumenti,
               da seveda pa tega v našem pravnem redu še ni in da mogoče boljše, da tega ne počnemo
               na tak način. Dajmo najti nekaj, kar je pa na načinu, kjer sedaj učinkovito
               opazujemo, da ne funkcioniramo, ostati. To je politika statusa quo. In politika
               statusa quo ni dobra politika. Ta zakon ima zelo jasno izražena orodja in namene. In
               temeljni namen je, da se vsi dogodki v gozdu obravnavajo, ki so tega reda, pa
               najsigre za vetrolom ali žled ali snegolom ali karkoli sledi, posledično podlubnik,
               na način, da bomo pomagali upravljavcem, lastnikom in da bo v svoji ekonomski,
               socialni in ekološki funkciji gozd lahko rešen. In edina resnična dilema tukaj je
               lahko le, do kje sedaj te ukrepe v zakon dodajamo. Ali so dovolj te koalicijske
               nesistemskosti, da se stvar reši ali je treba dodati še opozicijske nesistemskosti,
               da se stvar reši. In ja, če bo treba, bomo pač za vsako stvar posebej zakon spisali,
               bomo pač reševali vsako stvar posebej. Jaz ne vem ali je to tako hudo nelogično.
               Lahko pa ostanemo na ravni protokola, pa, kako pravi parlameter, privzvišenosti
               besed, pa bomo rešili točno in nič. In se strinjam, iskreno se strinjam z Ljubotom
               Žnidarjem, tako kot sedaj letijo zakoni tri mesece pred volitvami, pa toliko kot je
               sedaj enega konsenza, pa podpore… Mi bi morali imeti zadnje dve leti tega mandata vsi
               skupaj nič za delati, če bi bilo toliko volje v prvih dveh letih, ali ne? Mogoče je
               pa prav, da se to dogaja. Smo pač tri leta trenirali, pa bomo sedaj na koncu v
               šprintu vse naredili. Tudi to je lahko dobro. Paziti, seveda, moramo, da ne naredimo
               škode v tem, ko bomo skušali delati dobro. Jaz mislim, da od vsega tega vlaganja
               masovnega tako ali tako noben od nas ne bo imel koristi, ker to izgleda tako sedaj,
               vsi hočemo biti prvi na vlaku, potem bomo pa vsi na vlak prišli v upanju, da nas bo
               na tistem metroju ali pa na vlaku, kjer je 5 tisoč ljudi, kdo opazil in prepoznal kot
               prvega. Vsi smo v tem zboru in vsi delamo približno isto. Sedaj sem malo zašel.</p>
               <p>Skratka, tudi to, kar je ena izmed rešitev, da je Ministrstvo za okolje pristalo na
               to, da bo reševalo stvari v 15, namesto v 60, pa je za njih kdaj že 60 dni zelo velik
               izziv ali pa neizvršeno dejstvo na čakanju je ena izmed pomembnejših rešitev, ki jih
               zakon prinaša. In to je pač treba pogledati in vzeti v obzir. Jaz načelom lahko
               sprejmem tudi to, kar dodatno želi Kmetijsko-gozdarska zbornica pa so povzeli
               poslanke in poslanci SDS in Nove Slovenije. <stage type="mag"/> <stage>(Nadaljevanje)</stage> Ampak tukaj je pač vprašanje na nek način skoraj da
               licitacijsko, do kje bomo šli in verjetno tukaj lahko tisti, ki predstavljate stroko
               pa uporabnika pa upravljavca, postavite te robne pogoje in to je po mojem tudi edina
               današnja razprava, ki je ključna. Se pravi, ali temu kar imamo na mizi, dodati še
               kakšno izmed orodij ali so orodja kot so predlagana v tem trenutku, taka da zadostuje
               in bo lahko cilje zakona mogoče uresničevati. Je pa pomembno to, da vsaj na način kot
               je, ne govorimo o vsakem dogodku posebej, ampak zakone obravnava sklop dogodkov, tako
               da, jaz ga bom vsekakor podprl in upam, da še kakšen izmed zakonov, ki je lahko tudi,
               če bi držal očitek, kot kolega Žnidarja, striktno predvolilni, pa če prinaša prave
               stvari od kogarkoli je, tudi če od SDS, do konca mandata spravimo in če je kaj
               umanjkalo v preteklih treh letih, pač naredimo v tem zadnjem. Saj plačani smo do
               zanje seje pa še en mesec čez.</p>
               <p>Hvala.</p>
            </sp>
            <sp xml:id="SDT7-OZKGIP-redna-28-2018-02-01.sp21">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Naslednji imajo besedo kolega Zajc, potem pa se pripravita kolega Škodnik in pa
               kolegica Tomić.</p>
            </sp>
            <sp xml:id="SDT7-OZKGIP-redna-28-2018-02-01.sp22">

               <speaker>SIMON ZAJC (PS SMC):</speaker>

               <p>Hvala. Lep pozdrav tudi z moje strani vsem, ki ste na seji!</p>
               <p>Zdaj kar se tiče tega zakona, mi ga bomo potrdili navkljub kritikam, ki jih je
               deležen. K tem kritikam se bom malo kasneje vrnil. Pomembno je pa povedati, da
               vsebuje rešitve, ki bodo pripomogle k temu, da se škoda, ki jo imamo po gozdovih,
               hitreje odpravi. Prinaša ukrepe, ki bodo tistim, ki so soočeni s to škodo, pomagali,
               ki jih bodo olajšali to delo, tako da iz tega vidika iz naše strani ni zadržkov, se
               seveda lahko strinjam, da imamo težavo s sistemskostjo pri tem zakonu, ampak gre pa
               za to, da ta zakon je vendarle prišel iz terena kjer se je pokazalo kje so tiste
               šibke točke, mogoče kje so tista vozlišča kjer se stvari ustavijo in so notri ukrepi,
               ki bodo pomagali, da stvari hitreje stečejo, tako da iz tega pogleda za nas tukaj ni
               vprašanja in zakon podpiramo.</p>
               <p>Bilo je predvsem s strani Zakonodajno-pravne službe kar nekaj pripomb tudi na naše
               amandmaje. Zdaj kar se teh amandmajev tiče, mislim da bomo morali narediti v
               koaliciji še en krog do seje posvetov in pripraviti morebitne dodatne amandmaje, da
               se te pripombe upoštevajo, in da naredimo zakon takšen, da bo še boljši in da se
               pripombe upošteva pri tako, kar se tiče pripombe, ki jo je gospod Oražem podal. To bo
               treba razmisliti, da ne bomo potem naredili prevelik kaos na terenu, se pravi, kaj je
               zdaj s temi 20 % v odnosu do velikosti posesti, ali bomo procente zmanjšali, bomo
               določili najnižjo površino posesti, skratka to se mi zdi tudi potrebno, da upoštevamo
               to kar smo slišali s strani Kmetijsko-gozdarske zbornice in s strani Zavoda za
               gozdove, mislim da ta člen je odprt, in da bomo do seje morali še narediti nek
               dodaten napor, da bo ta rešitev potem v resnici na terenu prinesla tisti želen
               učinek, ki ga imamo.</p>
               <p>Zdaj kar se tiče vprašanj ali bomo za vsakič, ko se bo lubadar namnožil iz različnih
               razlogov, ponovno vlagali različne zakone, je odgovor ne, saj zakon pravi, da kadar
               nastane škoda zaradi podlubnikov, ki se pa lahko namnožijo iz različnih razlogov,
               lahko bomo, bo že v tem letu udarjeni s kakšno takšno sušo, da bomo imeli zaradi tega
               spet problem in bo to seveda takrat zopet bo ta zakon in učinki tega zakona zopet
               prišli v upoštev. Je pa res in tukaj moram kot poslanec koalicije prevzeti in
               sprejeti nekaj kritike kot upravičene, kar se tiče pa sistemskosti. Res je, da zdaj v
               zadnjih štirih letih nam je narava pokazala koko majhni smo in kako ranljivi smo in
               je tudi pokazala, da več kot očitno to na tem odboru vedno znova spoznavamo, da
               sistemsko nimamo dobro rešeno kar se tiče odprave posledic naravnih nesreč že pri
                  tem<stage type="mag"/> <stage>(Nadaljevanje)</stage> kaj je naravna
               nesreča, se mi zdi, da bo treba ponovno pretehtati tudi to definicijo glede na zadnje
               izkušnje zadnjih let. In tega kot tega do zdaj nismo naredili, mislim pa, da je to
               velika naloga in ena od prvih nalog za naslednjo Vlado za naslednjega kmetijskega
               ministra, ki bo moral poleg zakona, poleg sodelovanja pri Zakonu o odpravi posledic
               naravnih nesreč, zagristi tudi v še večje in trše jabolko, ki se do zdaj ni zgodilo,
               to je pa Zakon o gozdovih, ki prinaša ogromno ukrepov prav tako za odpravo razno
               raznih težav v gozdovih, se pravi, to je tisto kar nas čaka v naslednjem mandatu, če
               se nočemo vsakič znova o kakršnikoli nesreči dobivati na takih sejah in vrteti okrog
               istih besed in istih težav. Tako da, kot sem povedal, kar se nas tiče, bomo zakon
               podprli. kar se tiče amandmajev, ki so jih vložili pri NSi in SDS, kolikor sem
               zastopil predstavnikov Vlade oziroma državnega sekretarja, so te rešitve zajete že v
               obstoječi zakonodaji ali pa pravilnikih. Če sem narobe zastopil, me bost, verjamem,
               da se boste še oglasili, potem popravili. Kar se pa naših amandmajev tiče, pa kot že
               napovedano, bomo do seje še enkrat pogledali kaj lahko glede na razpravo in glede na
               pripombe ZPS še popravimo.</p>
               <p>Hvala.</p>
            </sp>
            <sp xml:id="SDT7-OZKGIP-redna-28-2018-02-01.sp23">

               <speaker>PREDSEDNIK TOMAŽ LISEC:</speaker>

               <p>Najlepša hvala.</p>
               <p>Besedo ima kolega Škodnik. Izvoli.</p>
            </sp>
            <sp xml:id="SDT7-OZKGIP-redna-28-2018-02-01.sp24">

               <speaker>IVAN ŠKODNIK (PS SMC):</speaker>

               <p>Hvala za besedo. Lep pozdrav vsem skupaj!</p>
               <p>Jaz se spomnim nazaj, pred štirimi leti oziroma malo manj, ko smo bili s tem odborom
               na terenski seji in smo si v Postojni pogledali problematiko po žledolomu in kako
               stvari so takrat napredovale, ampak takrat se mogoče še nismo toliko zavedali tudi
               teh podnebnih sprememb, da se lahko to zgodi vsako leto ali pa, da se to lahko
               pogosto ponovi. Tudi potem leta kasneje, ko sem spremljal kako se je pravzaprav
               odpravljala ta katastrofa na tem področju tudi na postojnskem, se mi je zdelo, da se
               zelo počasi odvijalo. Teh dreves, ki so kazali znake napada podlubnikov, je bilo še
               kar vedno, čeprav se je govorilo, da so se stvari sanirale, da se je les posekal. Če
               pa si se peljal še po dveh letih po tistem na morje, si pravzaprav v gozdu levo in
               desno videl še cel kup drevja, smrek, ki so kazale znake napada podlubnikov. Ampak to
               ne mislim zdaj kritike, da bi kritike letele na ministrstvo. Kakorkoli, ampak to je
               problem cele družbe, ker na začetku je bilo govora, da je šel davek, mislim da je to
               povedal predstavnik Kmetijsko-gospodarske zbornice, da je to davek podnebnih
               sprememb. Seveda, mi te zakone, ki jih sprejemamo, bodo neke učinke dajali v
               naslednjih letih, kar bomo pa vlagali že danes v okolje, v pozitivnem smislu, bodo pa
               rezultati šele čez 10, 100 ali več let. Tako da čas je, da bo treba tukaj nekaj
               spremeniti, ampak to se ne tiče tega ministrstva, to se tiče komplet države, ker
               odnos so tega bo treba spremeniti, kaj je tisto z okoljem. Mi se z lesom dejansko
               igramo. Če bi les vgrajevali v izdelke, bi bila to dolgoročno vsekakor najbolj
               pozitivno in jaz sem prepričan, da ko bi imele neke rezultate v Sloveniji, da bi pa
               tokrat nam sledila tudi Evropa. Tako da, tukaj bi morali podpirati lesne
               konstrukcije, ker drugače, zakaj bom še enkrat govoril, zato ker les skladišču CO2,
               vsi ostali, včeraj je bilo veliko govora poteleviziji, če je kdo gledal, koliko je
               ostankov plastike v <stage>/ nerazumljivo/</stage> svetu, v morju, pa jaz upam, da ste gledali in te
               stvari niso enostavne. Les je pa drugačen material. Ampak jaz ne mislim zdaj tukaj
               širiti pa delati propagando za gozdno-lesno verigo, ki je pravzaprav vezana na to
               področje kakorkoli z gozdom. Dejansko bi zdaj tukaj se omejil na to ali pa mogoče
               osvetljil čisto en nov primer. Veliko se vgrajuje zdaj lesa, ki je napaden s temi
               primarnimi škodljivci. Upam, da vemo, da so podlubniki primarni škodljivci, in da, če
               o tak les, mi ga zdaj zelo malo vgrajujemo, v glavnem se izvaža, verjetno se tak les
                  <stage type="mag"/> <stage>(Nadaljevanje)</stage> več ali manj
               impregnira. Če pa ga bomo nestrokovno vgrajevali v izdelke doma, se pa zna zgoditi,
               da bodo te izdelke napadali potem sekundarni in terciarni škodljivci, tako da, če se
               bo čez kakšno leto verjetno v kakšni drugi sestavi odborov govorilo tudi o
               anobiidaeh, trdoglavcih, ne bo nič presenečen, ampak to bo verjetno na Ministrstvu za
               gospodarstvo. Tako da, zakaj za gospodarstvo, ker pač to so izdelki, to je vgrajen
               les in se ne tiče tega ministrstva.</p>
               <p>Če se vrnem nazaj na zakon, jaz mislim tako, kot je kolega pred menoj povedal, da
               zakon je, nekako prinaša neke rešitve na tem področju, da se neke stvari časovno
               skrajšajo, predvsem pri pridobivanju soglasja, recimo ker pri takih ujmah je potrebno
               gozdne poti hitro urediti in marsikdaj se tukaj zaustavi, tako da tistih 60 dni na 15
               dni jaz mislim, da je to zelo dobra stvar, kar se tiče pri rekonstrukciji gozdnih
               cest in se, če se taka zadeva skrajša. Tudi ločeni prispevki se bodo zmanjšali za
               pokojninsko in invalidsko zavarovanje vsem kmetom, itn. Seveda tisto, ko pa je
               Državni svet dal pripombe, jaz se strinjam, da bi bilo fino, da bi se v katastrskem
               dohodku zadeve spremenile, da bi se povečala poraba ali pa plačilo goriva pri sečnji
               po kubiku. Seveda zdaj je s temi amandmaji, ki so bili podani, se jaz načelno
               strinjam. Upam, da pa kakorkoli se bo to gledalo, da tudi tisti, ta vetrolom, ki je
               bil konec leta, to se pravi decembra, da bo zajet v ta zakon, in da bodo tudi tisti
               lastniki deležni določenih sredstev, ker tudi posledice podlubnikov bodo verjetno v
               naslednjem letu oziroma v tem letu, sredi leta šele udarili. Zdaj še verjetno ne. In
               jaz upam, da bo to zajeto. Vsekakor bi se pa pridružil predsedniku zveze lastnikov
               gozdov, v tem primeru, da bi veljalo razmisliti seveda kjer je možno, da ta evropska
               sredstva kjer ostajajo, recimo, da se ne izkoristijo, da bi jih prerazporedili tam
               kjer je mogoče, recimo verjetno je kolega mislil na strojno opremo, ki je nujno
               potrebna pri spravili tega lesa. Seveda, če je to možno, jaz bi to zelo podpiral, ker
               karkoli se bo naredilo za lastnike gozdov za kmete, ker več ali manj so to kmetje, je
               to dobrodošlo. Seveda verjamem, da si nekateri želijo, da bi bilo tega več, da bi
               tudi po škodi pri učinku oziroma iz tistih 20 % uničenega prišli na 10 %, ampak
               vedeti je treba, da vse se verjetno ne da in država vsega ne more, ampak jaz mislim,
               da če se bo to reševalo do 20 % oziroma ne 20 %, da bo to reševanje hitrejše, bolj
               celovito, sistemsko , da bo tudi ta zakon prinesel neke učinke. Tako, da to, en
               začetek jaz to vidim. Seveda bi pa rad, da bi, če hočemo te zadeve, ki napredujejo,
               vsako leto je tega več, prej sem rekel, pred štirimi leti sem to gledal na
               postojnskem območju, zadnje dve leti pa je močno to vidno tudi na Koroškem. Še bolj
               pa nekako resno vzamem to, ker je v letu 2017 kar za 42 % poveča napad podlubnikov na
               Koroškem, glede na leto 2016. In seveda to zelo močno žarišče je bilo lansko leto
               tudi v Mislinjski Dobravi, Mislinjski dolini. To je v bližini in zato tudi to bolj
               poznam. Zakaj sem to omenil? Zato, ker se mi zdi, da bi morali še več narediti na
               preventivnih ukrepih. Pomembno zatiranje, pri ukrepih, predvsem mislim še vedno na te
               pasti, pa naj bodo to tysonove pasti ali pa trinet pasti, ker nekateri pač imajo
               nekako mišljenje ali pa o trinet pasteh drugačno, da niso primerne, ampak nekateri
               jih celo privat kupujejo, pa pravijo, da so učinki dobri. Verjetno bi bilo treba več
               denarja zagotoviti v ta namen, v to preventivo. Seveda tukaj je treba plačati ljudi,
               da so te pasti pravilno nameščene v pravi razdalji od gozdov, da je to kontrolirano,
               da je zamenjano. Seveda je pa zelo dobra kombinacija preventivnih in pa zatiralnih
               ukrepov. To je bilo že včasih, od nekdaj, od kar pač imamo gozdove.<stage type="mag"/> <stage>(Nadaljevanje)</stage> To se pravi, poseg, škropljenje,
               kurjenje, mletje ostankov, postavitev lovnih dreves. Vse to zahteva odločeno delo in
               tudi denar, tako da, verjetno bi bilo dobro, da bi tudi v ta namen se zagotovilo več
               denarja, ker s podlubniki se bomo srečevali tudi v bodoče, in če na preventivi ne
               bomo dosti naredili, potem bo ta težava še večja.</p>
               <p>Velikokrat se tudi zgodi, vidim cele kupe hlodov kje, da niso pokriti s primernimi
               plahtami, pa se to da, učinki so potem bistveno drugačni. Tako, da ta pristop v
               preventivi bi moral biti malo večji. Tukaj bo treba pač še kaj dodati, ne vem, s temi
               amandmaji danes to nisem opazil, ampak treba pa bo v bodoče tudi nekaj narediti, ker
               s tem podlubniki se ne moremo igrati, in če bo teh vetrolomov ali pa žledolomov v
               bodoče vedno več, bo seveda tudi podlubnikov vedno več. Tako da, to je pač stvar
               katero moramo očitno živeti in če se ne bomo na to pripravljali in delali, bodo
               težave še večje.</p>
               <p>Hvala lepa.</p>
            </sp>
            <sp xml:id="SDT7-OZKGIP-redna-28-2018-02-01.sp25">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Besedo ima kolegica Violeta Tomič, pripravi naj se kolega Ranc.</p>
            </sp>
            <sp xml:id="SDT7-OZKGIP-redna-28-2018-02-01.sp26">

               <speaker>VIOLETA TOMIĆ (PS Levica):</speaker>

               <p>Hvala za besedo, spoštovani predsednik. Lep pozdrav vsem tudi z moje strni!</p>
               <p>Naj začnem pri enem zanimivem, če ne rahlo tragičnem citatu iz predloga tega zakona,
               ki pravi, temeljni cilj, ki se ga želi doseči z zakonom je zagotoviti pravočasno in
               učinkoviti izvedbo sanitarnih sečenj in preventivnih varstvenih del v gozdovih. Zdaj,
               žledolom smo imeli leta 2014. Do namnožitve podlubnikov je prišlo leta 2015. Prvo
               nujno sejo o podlubnikih smo imeli septembra 2015 in do takrat je zaradi napada
               podlubnikov Zavod za gozdove že evidentiral skoraj 850 tisoč kubičnih metrov s
               podlubniki napadenih iglavcev in potem smo imeli vsaj štiri seje na to temo. Večkrat
               sem opozarjala, tukaj sedimo in se pogovarjamo, pogovarjamo, pogovarjamo, med tem
               podlubniki uničujejo naše gozdove. In danes imamo tukaj, se piše februar 2016 in
               Vlada nam na mizo da zakon za zagotovitev pravočasne in učinkovite izvedbe sanitarnih
               sečenj. Govorimo celo o preventivi. Meni se to zdi, oprostite, popolnoma »science
               fiction«, res. Čisto nadrealno. Skratka, na sejah tega odbora so se že od leta 2015
               naprej predlagali razni sklepi, katerih namen je bil sanacija gozdov. Zdaj ne bom
               naštevala kakšni so bili sklepi, tudi sama nisem čisto vseh podprla, ampak imeli smo
               različne predloge, in če pogledamo recimo statistično je beseda podlubnik definitivno
               zmagovalka Odbora za kmetijstvo. Ne vem, če smo kaj omenili večkrat kot podlubnik. Že
               s tem bi ga lahko iztrebili, pa ga nismo. In potem smo, kaj, imeli smo novelo Zakona
               o gozdovih, ki jo je predlagala Vlada, in ki se je sprejemala prvenstveno zato, da bo
               sanitarna sečnja potekala hitreje. Že leta 2014 je bil sprejet Zakon o ukrepih za
               odpravo posledic žleda med 30. januarjem - 10. februarjem 2014, ki bi ga pa lahko,
               kot je to opozorila že Zakonodajno-pravna služba in s čimer se mi v Levici moramo
               popolnoma strinjati, lahko uporabili tudi za interventne ukrepe, ki se sedaj tukaj
               predlagajo. Lahko bi tudi, kot predlaga ZPS, novelirali krovni zakon o odpravi
               posledic naravnih nesreč, ampak ne, mi spet sedimo tukaj in sprejemamo poseben zakon
               glede podlubnika, ne da bi zagotovili pravočasno in učinkovito sečnjo. Kje smo mi to,
               tri leta, malo pozni za pravočasno. In da poudarim, da ne bo nesporazuma, kakšen
               namen ima ta zakon. Preventiva in pravočasnost. Skratka, do vložitve tega zakona je
               bilo v Sloveniji, če naj se oprem na podatke iz predloga zakona in iz zadnje
               informacije o sanaciji škode zaradi podlubnikov, posekanih vsaj 5 in pol milijona
               kubika dreves, <stage type="mag"/> <stage>(Nadaljevanje)</stage> precej
               več pa je bilo evidentiranih dreves za posek in verjetno bi bila ta številka precej
               manjša, če bi vlada že pred tremi leti upoštevala tako pozive opozicije kot
               koalicije, da naj čim prej najde rešitev, ki bo omogočila sanacijo škode. In takrat,
               seveda, bi se lahko pogovarjali o pravočasnem in učinkovitem reševanju problema
               podlubnikov.</p>
               <p>Sedaj seveda vem, da so že pred menoj mnogi ugotovili, da gre tudi za predvolilni čas
               in da bomo očitno kar tekmovali v tem kdo bo vložil boljši interventni zakon, s
               katerim bo rešil državo raznoraznih napadov. Poglejte, volitve so konec pomladi in
               verjetno bomo lahko spet ali pa bodo lahko kakšni heroji reševali slovenske kmete
               tudi glede posledic pomladanske pozebe, ki nas bo verjetno doletela. Glede na to, da
               se količina toplogrednih plinov v atmosferi še naprej povečuje, zahvaljujoč tudi
               našim nacionalnim emisijam, katere se seveda ne trudimo omejiti. Naj vas spomnim samo
               na razpis za subvencije za male kmete, kjer Ministrstvo za kmetijstvo predpisuje
               količino glav velike živine, ki sigurno ne vpliva dobro na emisije toplogrednih
               kmetov, se lahko celo veselimo, če sem cinična, da bomo letos lahko imeli kar dve
               pozebi in bomo lahko še bolj intenzivno reševali kmeta in bodo kmetje navdušeno
               volili te rešitelje, ali kako mislite? Jaz mislim, da to tako ne gre. In da ni prav
               tako, predvsem. Jaz sprejemu tega zakona, seveda, ne bom nasprotovala, ker mislim,
               kdo pa sploh lahko nasprotuje zakonu s katerim naj bi se pospešila sanacija škode
               zaradi napada podlubnikov, preventivna dela in seveda davčne olajšave za kmete, ki
               jih je ta napad najbolj prizadel. Predvsem zaradi slednjega jaz temu zakonu ne morem
               in tudi ne bom nasprotovala, čeprav zakon prihaja z definitivno vsaj triletno zamudo
               in glede na to, da gre tukaj za odstop od sistemskih rešitev, ki jih ta vlada ves čas
               išče.</p>
               <p>Glede amandmajev naj povem še to, da z amandmaji oboji širijo zakon še na vremensko
               ujmo decembra 2017. V Levici, še enkrat poudarjam, menimo, da bi morali za to
               uporabljati zakon o odpravi posledic naravnih nesreč, kot je na to opozoril ZPS. Če
               to ni možno, potem bi se ga noveliralo, šlo bi hitreje, pametneje, racionalneje.
               Skratka, zato je tukaj tekma kdo je večji rešitelj našega kmeta in naroda ni ravno
               dobra rešitev in do takih rešitev bomo seveda v Levici in jaz bom do takih rešitev
               vzdržana. Hvala.</p>
            </sp>
            <sp xml:id="SDT7-OZKGIP-redna-28-2018-02-01.sp27">

               <speaker>PREDSEDNIK TOMAŽ LISEC:</speaker>

               <p>Hvala. Besedo ima še kolega Ranc.</p>
            </sp>
            <sp xml:id="SDT7-OZKGIP-redna-28-2018-02-01.sp28">

               <speaker>DANILO ANTON RANC (PS SMC):</speaker>

               <p>Predsednik, hvala za besedo.</p>
               <p>Lep pozdrav predstavnikom ministrstva, gostom in kolegicam, kolegom poslancem.</p>
               <p>Tudi sam se bom osredotočil na večjo globino ali širino tega problema globalnih
               sprememb. O tem sem že zadnjič razpravljal tudi na plenarki. Vidim, da se tudi cela
               Evropa ali pa svet, pa če začnem kar pri Trampu v Ameriki, suče nekih napačnih
               rešitvah. Če nam lahko en predsednik Amerike dobesedno sesuje nek koncept dolgoročni
               okoljskih, ki so pa le naravnane, potem je res človek lahko zaskrbljen, da postaja
               planet Zemlja ena topla greda, spodaj se bomo kmalu vsi scvrli nam ne bodo pomagale
               nek seje izredne, pa tudi zakoni, intervencijski, taki kot jih imamo. Je prav, da na
               ta problem opozarjamo tako ali drugače. Dobro v tem primeru gre za nek intervencijski
               zakon, ki rešuje neke posledice, v katerih so se znašli lastniki gozdov vsi v
               Sloveniji, tudi kmetje in tako dalje. Kot je kolega Jan rekel, nam ni bilo treba na
               teren, ker smo to doživeli v živo. In ko to vidiš ostaneš, govorim sedaj o tem
               vetrolomu, pretresen in razmišljaš kaj storiti, da se to spremeni. <stage type="mag"/> <stage>(nadaljevanje)</stage> Mi se ne bomo mogli izviti iz teh enih
               naravnih nesreč, ujm. In seveda sem spada pa tudi ta lubadar, ki je neka živalca, ki
               nam povzroča toliko težav, ki so pa potem posledica seveda vseh teh vetrolomov,
               žledolomov, ko les ostane v gozdu in dobesedno to postane gojišče teh živali, pač on
               se s tem preživlja, živi in se razvija.</p>
               <p>Tudi v tem kontekstu razumem pripombo zakonodajne službe, ki vidi mogoče v tej
               zakonodaji neko večjo širino, kot mi. In da opozarja na sistemsko rešitev, pa
               navsezadnje tudi na sistemske ukrepe vseh nas v parlamentu, da preprečimo te globalne
               negativne vremenske spremembe. Seveda z malimi koraki, dobrimi rešitvami. Tudi sam
               predsednik Vlade Cerar je v Davosu, kamor so se nekateri tudi zaradi te globalnih
               sprememb komaj dokopali, celo s helikopterjem so jih mogli voziti, ker je seveda
               zopet sneg bil tako velik, da niso mogli tja priti. Tam je seveda se tudi rodila
               ideja, da postane Slovenija kot evropski center za krožno gospodarstvo in tudi tu
               vidim neke dobre pobude, ki bi jih kazalo, seveda, udejaniti.</p>
               <p>Jaz o samem zakonu ne bom toliko razpravljal. Mislim, da ponuja neke rešitve, ki so
               pa seveda bolj intervencijske. Bom pa seveda se dotaknil sistemskih rešitev in
               tokrat, kako globalno znižati emisije toplogrednih plinov. To pa pomeni, seveda,
               spraviti ta les, ki v gozdu gnije iz ali pa trohni, pa ga lubadar nažira, iz gozda,
               ga predelati v izdelke z neko dodano vrednostjo in vezati ogljikov dioksid v te
               izdelke. In tu se nam ponuja ta sistemskost, nas kot zakonodajalcev in mislim, da smo
               en tak sistemski zakon sprejeli, ki ponuja odlične rešitve ravno v tej smeri, kar
               govorim. To je Zakon o gospodarjenju z državnimi gozdovi. Tam smo mi ponudili eno
               odlično sistemsko rešitev, da se iz tega začaranega kroga izvlečemo ven, da dobesedno
               tudi z vzpostavljanjem centrov za zbiranje in predelavo lesa skoncentriramo ta divja
               skladišča hlodovine po Sloveniji, ki jih vidiš za vsakim vogalom v te centre za
               zbiranje in predelavo lesa in preprečimo preventivno tudi širjenje lubadarja kot
               takega. In seveda tu je pred nami še veliko dela, ker mislim, da s tem ukrepom bi pa
               resnično na dolgi rok iz nekih naravnih katastrof, ki bodo sledile, prišli do
               poslovne priložnosti, ki bi omogočila, da, prvič, ko se pojavi ujma hitro les
               spravimo iz gozda, da to naredimo iz tega nek ekonomski učinek in dodano vrednost za
               vsakega lastnika, ki bo s tem zaslužil, tam zaposlimo delavce, ustvarimo dodano
               vrednost. Tako da tu mislim, da imamo zakon, tako imenovani sistemski, ki bi na dolgi
               rok negativne posledice ali lubadar ali vetrolom ali drugih naravnih ujm lahko
               spremenil v neko poslovno priložnost. Seveda do tega cilja bi lahko prišli hitro.
               Dokler ga pa ni smo pač prisiljeni sprejemati takšen intervencijski zakon. Jaz, ne me
               razumeti, da mu nasprotujem, ampak ponujam rešitev, ki bi pripeljala do tega, da bi
               se dejansko prilagodili stanju, ki je. Ujme bodo, lubadar se bo tudi še razvijal,
               ampak dajmo onemogočiti ta razvoj, gozd očistimo in to naravno surovino predelajmo v
               izdelke z višjo dodano vrednostjo.</p>
               <p>Drugače pa zakon kot tak bom podprl. Opozarjam pa v svoji razpravi ponovno na <stage type="mag"/><stage>(nadaljevanje)</stage> neizkoriščene priložnosti
               dolgoročnih rešitev zakona, ki smo ga vsi skupaj sprejeli.</p>
               <p>Hvala.</p>
            </sp>
            <sp xml:id="SDT7-OZKGIP-redna-28-2018-02-01.sp29">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Ker ne vidim več drugih razpravljavcev, dovolite, da sam še enkrat spregovorim, zelo
               kratko.</p>
               <p>Jaz upam, da besede, ki jih je izgovoril kolega Zajc, da si pustimo čim več
               manevrskega prostora do obravnave v Državnem zboru, da redakcijsko ali pa vsebinsko
               dopolnimo ta zakon, da ne bomo pri prvem amandmaju povozili predloga poslanskih
               skupin SDS in Nove Slovenije, če smo se že odločili, da nesistemski zakon naredimo še
               bolj nesistemskega. Kajti opozarjam vas, da je ta amandma povezan z določenimi
               drugimi členi in amandmaji, pa me s tega stališča zanima, poleg tistega vprašanja,
               zakaj je meja 400 tisoč kubikov. In sicer me zanima, glede na to, da se navezuje na
               13. člen in je tu Vlada v predlogu zakona napisala, da »se sredstva za dodatne ukrepe
               zagotovijo v proračunu Republike Slovenije.« Amandma Poslanske skupine SDS pa pravi,
               da poleg proračunskih sredstev omogočamo tudi možnost črpanja iz Solidarnostnega
               sklada Evropske unije. Samo zato opozarjam, če bomo amandma SDS oziroma Nove
               Slovenije k 1. členu zavrnili, imamo potem lahko probleme pri glasovanju o 13. členu,
               oziroma tu upam, da če naš amandma ne bo sprejet, da boste v nadaljevanju vsaj
               poslanci koalicije razmislili, da boste svoj amandma danes potrdili in ga potem
               ustrezno amandmirali. Predvsem pa je ta sugestija mišljena kot vprašanje ministrstvu,
               kaj je s črpanjem evropskih sredstev oziroma kakšna je možnost črpanja sredstev poleg
               tistih, ki jih zagotavlja državni proračun.</p>
               <p>Naslednja stvar, ki sem si jo zapisal, morda samo nekaj besed glede kolegice Tomić.
               Ja, z njo se popolnoma strinjam, pa bom zelo grdo rekel, da ima minister srečo, da
               ima naravne nesreče, ker se potem pojavi kot nek supermen, ki ima na voljo slovenska
               ali evropska sredstva in se pojavi kot nekdo, ki rešuje slovensko kmetijstvo, kljub
               temu, da če pogledamo naslov osnovnega zakona, Zakona o ukrepih za odpravo posledic
               žleda med 30. januarjem in 10. februarjem 2014 - veste, kdaj je bil 30. januar 2014,
               štiri leta pa dva dneva nazaj se je začelo to dogajati. In da se leta 2018 minister
               hvali z interventnimi ukrepi in z ne vem kakšnimi rešitvami, preventivnimi ukrepi, se
               strinjam tu s kolegico Violeto Tomić, ki pravi, ja, brez preventive in prepozno
               najdemo supermena, štiri leta prepozno.</p>
               <p>Tretja stvar. Zanima me, na kar sem že opozoril, pa tudi določeni ostali poslanci,
               konkreten odgovor s strani ministrstva, ali ta amandma poslanskih skupin koalicije k
               1. členu, o katerem bomo glasovali, 400 tisoč kubikov, kaj to pomeni v praksi.</p>
               <p>In še zadnja stvar. Ko se je kolega Jan Škoberne obregnil ob pojem ujm, tega nismo
               poslanci SDS in Nove Slovenije preko amandmajev vnesli v ta zakon, ampak je to
               besedna zveza, ki jo skuša v zakon spraviti koalicija, katere član je tudi sam. Po
               drugi strani pa - zadnjič sem prvič kolega Jana pozdravil na seji odbora kot novega
               poslanca - morda samo medklic, ko je rekel, da je treba iti na teren. Imeli smo nujno
               sejo Odbora za kmetijstvo na terenu, mi, poslanci SDS, smo imeli možnost, da je
               minister oziroma naš poslanski kolega v eni izmed prejšnjih vlad nas povabil v
               Postojno, kjer smo videli, kakšno grozovitost je prinesel tisti žledolom. Tako
               mislim, da če je kdo od poslancev seznanjen s tem, kaj je počel žledolom, smo to
               ravno poslanci, ki sedimo v tem odboru. V nadaljevanju pa upam, no, glede na to, da
               je rekel, da bo razmislil o vseh rešitvah, da je morda že namignil, da bo podprl
               amandmaje Poslanske skupine SDS in Nove Slovenije, ki vključujejo v ta zakon tudi
               besedo »vetrolom«. Glede sistemskosti pa ni to stvar, ki se predvsem dotika
               opozicije, kajti mi o sistemskosti poslušamo samo takrat, ko zavračate opozicijske
               zakone, <stage type="mag"/><stage>(nadaljevanje)</stage> s paradigmo,
               da boste pripravili svoje sistemske zakone. In ko je bilo vprašanje, do kje bomo šli,
               mislim, da je bilo tu danes zelo jasno rečeno, pa če gremo od tiste vrste naprej, od
               Sindikata kmetov, Kmetijsko-gozdarske zbornice, Zavoda za gozdove, pa tudi Zveze
               lastnikov gozdov, da podpirajo, da se tudi problematika vetroloma reši, ali v tem
               zakonu, skratka, ali pa v zakonu, ki bo čim prej zagledal luč sveta. Zdaj glede na
               to, da ste, koalicija, zavrnili zakon na predlog SDS, imate tu, bom rekel, drugo
               možnost, da pogledate, kaj želite slovenskemu kmetu sporočiti oziroma odgovoriti na
               vprašanje, do kje bomo šli pri reševanju slovenskih gozdov.</p>
               <p>Tako me tu res zanima, no, ta amandma, ki ga je pripravila koalicija, ali ta amandma
               k 1. členu vsebuje tudi rešitve za vetrolom, ki se je zgodil v času 11. in 12. 2018.
               Mislim, da je to ključno vprašanje, še veliko bolj pomembno kot pa tisto, zakaj se je
               znašla v tem zakonu številka 400 tisoč kubičnih metrov. Pa bi morda prosil pred
               glasovanjem državnega sekretarja ali pa gospoda Oražma, da povesta, od kje so prišle
               te zadeve v zakon oziroma v amandmajsko obliko, če morda imate odgovor. Ja, državni
               sekretar, izvolite.</p>
            </sp>
            <sp xml:id="SDT7-OZKGIP-redna-28-2018-02-01.sp30">

               <speaker>MAG. MARJAN PODGORŠEK:</speaker>

               <p>Hvala, predsednik. Saj, če dovolite, bi kar oba, jaz bi bolj širše, potem pa v
               podrobnosti, ki vas zanimajo, še mogoče s poglobljene strokovne plati direktor Zavoda
               za gozdove kot strokovne institucije, ki je pri tem zakonu sodelovala.</p>
               <p>Če bi šel še nazaj, glede samega merila. Poglejte, merila za take stvari so potrebna,
               to vemo vsi iz prakse. In lahko ste prepričani, da če bi pri izvedbi kjerkoli karkoli
               predlagali, bi nas vsi takoj povprašali po merilih in potem bi se tam zastavil
               problem. Zato so za takšne stvari vsekakor potrebna merila, ki pa seveda temeljijo na
               strokovnih izhodiščih. In si tudi ne predstavljamo, da bi bil pa Državni zbor, ki je
               seveda politični organ, kakorkoli omejen s tem, da sprejema v aktih, o katerih
               glasuje, tudi strokovne stvari, ker je bilo mogoče v diskusiji oziroma v predstavitvi
               deloma narobe razumeti.</p>
               <p>Samo merilo teh 400 tisoč kubičnih metrov lesa izhaja iz strokovnih izhodišč zavoda,
               ki jih bo morda malo podrobneje kasneje razložil tudi direktor zavoda.</p>
               <p>Glede veljave za nazaj, ki je drugo in verjetno za vse zelo pomembno vprašanje, je
               treba povedati, da je ta amandma bil pripravljen prav zato, da bi pokril tudi to
               ujmo, pa mogoče še kakšno podobno, ki bi veljala. Pri njem se je težilo seveda, da na
               eleganten način to reši, zato je pač rešeno v enem amandmaju, jih pač ni bilo treba
               več, se opravičujemo s tega vidika. In pravi tako: »Določbe tega zakona se
               uporabljajo tudi za odpravo posledic škode v gozdovih zaradi drugih naravnih ujm, če
               je treba posekati oziroma spraviti iz gozda več kot 400 tisoč kubičnih metrov v
               posameznem koledarskem letu in je ocenjena škoda enak ali večja od praga, kot ga za
               naravno nesrečo opredeljujejo predpisi, ki urejajo področje naravnih nesreč, in ima
               to lahko za posledico prenamnožitev populacije podlubnikov. Naravna ujma iz tega
               odstavka je naravna nesreča po tem zakonu.« To pomeni, kot sem že prej omenil, da bo
               jasno, v letu, ko se teh 400 tisoč kubikov spravi iz gozda - in to bo, upajmo, vse
               letos, pri tem bo definitivno letos vsaj 400 tisoč -, kdaj in kako bo, bo seveda,
               tako kot je - ker tu se za tretjim odstavkom doda nov četrti odstavek 1. člena, pa bi
               mogoče še 1. člen povedal, da bomo vedeli. »Ta zakon določa dodatne ukrepe za odpravo
               posledic…« in tako naprej, »kot pomoč lastnikom. Ukrepi po tem zakonu se uporabljajo
               poleg ukrepov, ki jih za preprečitev širjenja prenamnožitve populacije žuželk ter
               sanacijo poškodovanega <stage type="mag"/><stage>(nadaljevanje)</stage> gozda določijo ukrepi, ki urejajo varstvo gozdov, ter
               predpisi, ki urejajo kmetijske politike.« Kot tretje pa: »Prenamnožitev populacije
               podlubnikov iz 2. člena tega zakona se šteje kot naravna nesreča.« In zdaj sedanji 2.
               člen pa tudi že določa za podlubnike kot tisto mejo, ki se ugotovi v posameznem
               koledarskem letu na podlagi ocene strokovne institucije, ki ima v okviru svoje javne
               službe, seveda v povezavi z Zakonom o gozdovih, že te naloge vključene, da ugotavlja
               stanje po gozdovih. Stvar je narejena tako, da lahko gre skozi leta in ko doseže nek
               prag, ki je kritičen - tu imamo pa to mejo 400 tisoč kubičnih metrov -, se ti ukrepi
               sprožijo. Zaradi tega je ta proces specifičen za druge tako imenovane sistemske
               pozicije, kjer imamo enkratno nesrečo, pa jo popišemo, pa odpravljamo, tudi
               organizacija procesa je drugačna. In bi glede tega veljalo opozoriti, ko se
               pogovarjamo o sistemu.</p>
               <p>Glede ujme in nesreče. Ujma, celotna gozdarska stroka, pa lahko gremo do Združenih
               narodov, te pojave, ki se dogajajo v gozdu, imenuje ujma <stage>(to bo verjetno tudi še
               direktor podrobneje razložil)</stage>. Tako je cel svet tu malo razcepljen, te stroke, tako
               ne vem, ali bomo mi zdaj to črkografijo uspeli tule rešiti. Mi smo se seveda trudili,
               da predvsem dosežemo učinek na terenu in da pomagamo, ob tem pa seveda upoštevamo v
               čim večji možni meri sistemskost, kot jo imamo. Smo pa seveda še do tretje obravnave
               tudi za določene redakcijske, nomotehnične ali druge slogovne popravke, ki bi
               pomagali stvari izboljšati, odprti, tako kot je že gospod Zajc omenil.</p>
               <p>Mogoče še glede primerjave in vplivov amandmajev med seboj. Amandma, ki ga je
               predlagalo ministrstvo oziroma tudi koalicija, rešuje večino tistih zadev, seveda na
               drugačen način, kot ga več amandmajev opozicije, s tem da rešuje na bolj odprt način,
               torej ne samo za 11. in 12. decembra, ampak tudi za druge tipe nesreč oziroma ujm, ki
               bi se pojavile. Razlika, ki je pa bila že večkrat omenjena, se pa nanaša na določene
               davčne stimulacije in efekte. Ob tem je pa treba omeniti, da prvotni predlog je
               vseboval tudi to, kar zdaj ponovno predlaga Kmetijsko-gozdarska zbornica, vendar je
               Ministrstvo za finance v okviru medresorskega usklajevanja uspelo dokazati, da so te
               stvari že vključene oziroma že obstoječa zakonodaja omogoča ob realizaciji tudi te
               olajšave. Prej smo imeli, mislim, da 12., 13. in 14. člen zakona, verzijo zakona,
               imam jo tudi pred sabo, in sicer je bilo v 12. členu vštevanje v dohodek, 13. členu
               je bilo povračilo trošarine in 14. členu je bilo zmanjšanje in odpis prispevkov. In v
               mnenju iz 23. 11. 2017, ki je tudi, verjamem, da dostopno, je Ministrstvo za finance
               potem podrobneje obrazložilo, da že po obstoječi zakonodaji, ob upoštevanju tudi tega
               mnenja, ki bo mogoče pri tem pomagalo, ker zdaj je pa specifično in je tudi priloga
               oziroma bo priloženo k sprejetemu zakonu, ker je pač del postopka, se to da tolmačiti
               in da po 18. točki prvega odstavka 73. člena se pač oprostitev glede k.d. zemljišč že
               zdaj lahko uveljavi za nasade, ki so del obnovitvenih ali tudi novih, potem ima tudi
               oprostitve glede 26. člena Zakona o dohodnini, ki omogoča, da se na podlagi veljavnih
               odločb že zdaj oproščena plačila za gozdarske, okoljske in podnebne storitve ter
               ohranjanje gozdov, ki vključujejo tudi sredstva za sofinanciranje <stage type="mag"/><stage>(nadaljevanje)</stage> dolgoročnih vlaganj v obnovo gozdov
               za okoljsko komponento, sedma alineja 26. točke in tako naprej, zdaj ne bi tukaj
               preveč časa, ker je, ker si ga lahko tudi še ločeno preuči in prebere. In tudi glede
               dodatnega povračila za nakup pogonskih goriv za gozdarsko mehanizacijo pač izraža
               mnenje, da je to tudi že uresničljivo skozi obstoječe predpise oziroma v tem primeru
               podzakonske akte, ki so tudi in v zvezi s tem je seveda tudi Ministrstvo za finance v
               zakonodajnem postopku obljubilo, da bo dopolnilo pravilnik in sicer vračilo trošarine
               za energente in je tudi že realiziralo to obljubo, 30. 1. 2018 je bil tudi sprejet
               pravilnik o dopolnitvi pravilnika o načinu vračila trošarine za energente, ki se
               uporabljajo za kmetijsko in gozdarsko mehanizacijo, kjer so normativ dvignili na iz
               15 litrov na hektar gozda na 60. In tudi so dvignili oziroma definirali mejo koliko
               kubičnih metrov na hektar gozda je potrebno, da se to uporabi. Mogoče še glede
               predloga zakaj je tam predlagano 20 % poleg tega kar je že direktor zavoda omenil, 20
               % je tudi že v obstoječih nekaterih predpisih, ki so to urejali, nekje meja, ki se je
               po daljšem, daljših razpravah, analizah, usklajevanjih dosegala, tako, da že iz leta,
               tu mislim, da je 91 iz dohodnine, torej dohodnina je bila podobna rešitev uvedena in
               je tudi zajemala 20 %. Na kmetijstvu na primer imajo pa še malenkost višje, je pa 30
               %. Tako, da možno je seveda tudi, da bi se odločili za 10, vendar je potrebno, kot
               sem že enkrat rekel, upoštevati tudi seveda administrativno uresničljivost in
               smiselnost, da ne bi za vsakih pet dreves se sprožal postopek, ki bi prinesel malo,
               pa bi povzročil več stroškov pravzaprav kot končnih koristi, toliko mogoče za
               pojasnilo.</p>
               <p>Hvala.</p>
            </sp>
            <sp xml:id="SDT7-OZKGIP-redna-28-2018-02-01.sp31">

               <speaker>PREDSEDNIK TOMAŽ LISEC:</speaker>

               <p>Ja, še gospod Oražem, če ste želeli dopolniti.</p>
            </sp>
            <sp xml:id="SDT7-OZKGIP-redna-28-2018-02-01.sp32">

               <speaker>GOSPOD ORAŽEM:</speaker>

               <p>Hvala lepa.</p>
               <p>Glede meje oziroma limita 400 tisoč kubičnih metrov. V dolgoletnem povprečju med leti
               1995 in 2015 imamo v Sloveniji različno količino podlubnikov, zlasti na smreki,
               deloma tudi na jelki, borih in tako naprej, 90 vrst jih je mimogrede, agresivni so
               trije, seveda je pa s klimatskimi spremembami reskiramo, da bodo te še bolj oziroma,
               da postanejo še nekateri drugi. V teh letih, v tem dvajset letnem obdobju je bila
               stopnja oziroma količina napadenega drevja zaradi napada podlubnikov nekje do 300,
               320 tisoč kubičnih metrov in, če gledamo kdaj bi se tak zakon sprožil v dvajsetih
               letih, bi bila to leta 2006, 2007, 2015, 2016 in 2017. 400 tisoč je nad mejo normale,
               nekoliko več, tako, da je nekaj rezerve, da se zakon kar naprej ne sproža in, da ne
               požene za sabo cel kup nekih ukrepov, ampak je to nekako nekih tretjina nad normalno
               povprečno količino v zadnjih 20 letih. To mogoče samo, ali ste želeli še kaj
               drugega?</p>
               <p>Hvala.</p>
            </sp>
            <sp xml:id="SDT7-OZKGIP-redna-28-2018-02-01.sp33">

               <speaker>PREDSEDNIK TOMAŽ LISEC:</speaker>

               <p>Najlepša hvala.</p>
               <p>Ne samo zanimalo me je tako, da morda tudi tisti kdor spremlja ali pa bo imel
               vprašanje, kje je ta meja, da dobimo tudi poslanci odgovor, ki ga lahko potem
               posredujemo ljudem, tako, da tudi gospod državni sekretar najlepša hvala za ta
               odgovor glede trošarin. Mislim, da bodo predstavniki Zveze lastnikov gozdov to z
               veseljem povedali svojim članom.</p>
               <p>Sedaj pa, ker ne vidim več, gospod ne morete, samo člani Vlade in pa poslanci imajo
               besedo, če ni več želje po razpravi, bi jo zaključil in bi prišli na odločanje o
               amandmajih k 1. členu, še enkrat preden dam na glasovanje amandma Poslanske skupine
               Nove Slovenije in pa SDS, vas opozarjam, da je amandma povezan z amandmaji istih
                  <stage type="mag"/><stage>(nadaljevanje)</stage> predlagateljev k
               naslovu poglavja dva, k 8. členu za novo tretje poglavje k 12. in 13. členu ter k
               naslovu zakona. Pričenjam z glasovanjem.</p>
               <p>Glasujemo.</p>
               <p>Kdo je za? <stage>(3 člani.)</stage> Kdo je proti? <stage>(7 članov.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma koalicijskih poslanskih skupin, pričenjamo z
               glasovanjem.</p>
               <p>Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Pri 2. členu nimamo amandmaja, zato v razpravo dajem 3. člen in amandmaja poslanskih
               skupin Nove Slovenije – Krščanskih demokratov in pa Poslanske skupine SDS, ki sta po
               vsebini enaka. Želi kdo razpravljati? Ne vidim želje, zato zaključujem razpravo in
               dajem amandma na glasovanje.</p>
               <p>Glasujemo.</p>
               <p>Kdo je za? <stage>(2 člana.)</stage> Kdo je proti? <stage>(8 članov.)</stage></p>
               <p>Ugotavljam, da amandma ni sprejet.</p>
               <p>V razpravo dajem 4. člen kjer imamo amandmaje poslanskih skupin Nove Slovenije in pa
               SDS, ki sta po vsebini enaka. Želi kdo razpravljati? Pričenjam z glasovanjem.</p>
               <p>Glasujemo.</p>
               <p>Kdo je za? <stage>(2 člana.)</stage> Kdo je proti? <stage>(8 članov.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem še drugi amandma, amandma poslanskih skupin koalicije, pričenjamo
               z glasovanjem.</p>
               <p>Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo, v razpravo dajem 5. člen in amandma poslanskih skupin koalicije, želi kdo
               razpravljati? Ne vidim želje, zato zaključujem razpravo in prehajamo na odločanje o
               amandmaju poslanskih skupin koalicije k 5. členu. Pričenjam z glasovanjem.</p>
               <p>Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem 6. člen in pa amandma poslanskih skupin koalicije pod točko ena in
               amandmaje poslanskih skupin Nove Slovenije – Krščanskih demokratov in Poslanske
               skupine SDS pod številko dva, ki sta vsebinsko enaka. Želi kdo razpravljati? Ne vidim
               želje, zato zaključujem z razpravo in prehajamo na glasovanje. Naprej glasujemo o
               koalicijskem.</p>
               <p>Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet. Ker je sprejet ta amandma postane amandma pod
               zaporedno številko dva brezpredmeten.</p>
               <p>V razpravo dajem 9. člen in pa amandma koalicijskih poslanskih skupin. Želi kdo
               razpravljati? Ne vidim želje, zato zaključujem razpravo in prehajamo na glasovanje.
               Pričenjam z glasovanjem.</p>
               <p>Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(1 član.)</stage></p>
               <p>Ugotavljam, da je amandma sprejet.</p>
               <p>V razpravo dajem 10. člen in amandma poslanskih skupin koalicije, želi kdo
               razpravljati? Ne vidim želje, zato prehajamo na glasovanje.</p>
               <p>Glasujemo.</p>
               <p>Kdo je za? <stage>(8 članov)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.<stage type="mag"/><stage>(nadaljevanje)</stage> V razpravo dajem 11. člen in amandma poslanskih skupin
               koalicije, ne vidim želje po razpravi, zato jo zaključujem in prehajamo na
               glasovanje. Pričenjam z glasovanjem.</p>
               <p>Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem 12. člen in pa amandma koalicijskih poslanskih skupin, drugi je
               brezpredmeten, ker ni bil sprejet amandma predlagatelja SDS k 1. členu. Želi kdo
               razpravljati pri 12. členu? Ne vidim želje po razpravi, zato jo zaključujem,
               pričenjamo z glasovanjem.</p>
               <p>Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem 13. člen kjer imamo prav tako, ker ni bil sprejet amandma Poslanske
               skupine SDS in pa Nove Slovenije, samo en amandma, amandma Poslanske skupine
               koalicije. Želi kdo razpravljati? Če ne želi, dovolite samo, da še enkrat vprašam,
               ker je prej gospod državni sekretar ni odgovoril, sicer je ta amandma brezpredmeten,
               ampak me zanima, v Poslanski skupini Novi Sloveniji in pa SDS smo povzeli amandma na
               predlog Kmetijsko-gozdarske zbornice, kjer smo želeli zagotoviti, da se sredstva ne
               zagotavljajo samo v proračunu Republike Slovenije, ampak tudi solidarnostnega sklada
               Evropske unije, pa me čisto konkretno in vsebinsko zanima, ali je možnost kakšnega
               drugega financiranja tega zakona ali pa bo celotna stvar slonela samo na proračunu
               Republike Slovenije, kjer, če je kakšna druga možnost bom zelo vesel in bo veliko
               lažje za odločevalce, torej za vse poslance na plenarni seji Državnega zbora, če bi
               koalicija pripravila kakšen amandma in razširjala možnost financiranja, ki so
               posledica tega zakona.</p>
               <p>Gospod državni sekretar, izvolite.</p>
            </sp>
            <sp xml:id="SDT7-OZKGIP-redna-28-2018-02-01.sp34">

               <speaker>MAG. MARJAN PODGORŠEK:</speaker>

               <p>Hvala.</p>
               <p>Kot je bilo že v uvodni predstavitvi omenjeno, pa mogoče zdaj malo podrobneje. Eden
               od primarnih ciljev tega zakona je bil tudi, da bi tudi za druge ujme, ne zgolj za
               žled, ker žled je bil že v skladu z zakonom iz leta 2014 vključen v programe razvoja
               podeželja, da bi skozi zakonsko osnovo omogočili tudi za druge ujme kot je ta in tudi
               podlubnik, dostop do teh sredstev. V ta namen imamo v tekoči programski perspektivi
               namenjenih mislim, da okoli 21 milijonov evrov za nego in obnovo gozdov, ki se bodo
               lahko sedaj namenjali tudi za gozdove, ki so poškodovani po teh ujmah kot bodo
               določene tu, ker do zdaj je pač to bila omejitev pri izvajanju programov in se
               gozdovi, ki so bili poškodovani s podlubnikov in tudi vetrolomom ne bi mogli
               obnavljati iz teh sredstev, zdaj pa se bodo, ker bomo s tem zakonom pač določili, da
               je tudi to naravna nesreča po tem zakonu. To je ta del in v tem delu je tudi največji
               obseg sredstev porabe, sama namenska sredstva, ki pa bodo določena zaradi povečanih
               stroškov pri zaporah prometnic oziroma urejanju tistega dela vprašanja pa pač gre za
               manjši obseg sredstev, ki pa jih bomo predvidoma skozi proračunske postavke
               uredili.</p>
               <p>Hvala.</p>
            </sp>
            <sp xml:id="SDT7-OZKGIP-redna-28-2018-02-01.sp35">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Samo morda medklic gospod državni sekretar, Zakon o ukrepih za odpravo posledic žleda
               med 30. januarjem in 10. februarjem 2013 določa poleg proračunskih sredstev tudi
               sredstva iz solidarnostnega sklada EU, zato še enkrat resnično prosim, da vsi skupaj
               razmislimo, ali je možnost kakšnega črpanja evropskih sredstev, ker ne nazadnje
               verjetno <stage type="mag"/><stage>(nadaljevanje)</stage> bo vsaj
               ministrica za finance vesela, pa tudi, če gre samo za vsoto tisoč evrov, da jih lahko
               izpraskamo iz kakšnega evropskega sklada kot pa obesimo reševanje te nastale
               situacije izključno na račun, proračun Republike Slovenije, kar pa veste kaj pomeni,
               izključno na proračun državljank in državljanov Republike Slovenije, zato resnično
               upam, da do same plenarne seje boste dobili ustrezne odgovore in že zdaj napovedujem,
               da, če v poslanskih skupinah koalicije ne boste predlagali amandmaja k temu členu, ga
               bomo predlagali v Poslanski skupini SDS in upali na soglasje in podporo vseh ostalih
               koalicijskih poslanskih skupin.</p>
               <p>Gospod državni sekretar, ja.</p>
            </sp>
            <sp xml:id="SDT7-OZKGIP-redna-28-2018-02-01.sp36">

               <speaker>MAG. MARJAN PODGORŠEK:</speaker>

               <p>Ja, res je, virov iz tega naslova je lahko več, vendar imajo različne prage ob
               katerih se sprožajo, evropski solidarnostni sklad, ki ste ga omenili ima prag 350
               milijonov za Slovenijo, zato z vidika vetroloma ne bo možen, imamo pa za ukrepe, ki
               se sprožajo na podlagi zakonodaje o posledicah naravnih nesreč, je pa mislim, da dva
               milijona in pol prag, kar pa je vsekakor, nacionalnih, kar je pa vsekakor pri teh
               ukrepih oziroma teh ujmah v katerih se zdaj pogovarjamo o gozdovih precej hitro
               dosegljivo in bo presežen, zato se bodo lahko tudi izvajali, je pa bilo tudi seveda
               to upoštevano poleg tistega kriterija, kot smo rekli, naravnega, kako narašča škoda,
               na primer pri podlubnikih, tudi pri definiranju te meje, ki smo jo določili, da
               preseže.</p>
            </sp>
            <sp xml:id="SDT7-OZKGIP-redna-28-2018-02-01.sp37">

               <speaker>PREDSEDNIK TOMAŽ LISEC:</speaker>

               <p>Najlepša hvala za odgovor.</p>
               <p>Želi še kdo razpravljati? Ne vidim želje, zato dajem na glasovanje amandma poslanskih
               skupin koalicije k 13. členu. Pričenjam z glasovanjem.</p>
               <p>Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Tako zaključujem razpravo in glasovanje o amandmajih, v skladu s prej sprejeto
               odločitvijo odbora prehajamo še na glasovanje o vseh členih skupaj. Želi kdo
               razpravljati? Ne vidim želje, zato zaključujem razpravo in prehajamo na glasovanje o
               vseh členih skupaj.</p>
               <p>Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da so vsi členi sprejeti.</p>
               <p>S tem zaključujem drugo obravnavo predloga Zakona o dodatnih ukrepih za odpravo
               posledic škode zaradi prenamnožitev populacije podlubnikov v okviru skrajšanega
               postopka. Vsi sprejeti amandmaji bodo vključeni v dopolnjen predlog zakona, ki bo
               sestavni del poročila odbora. Kot vedno je potrebno določiti se poročevalca odbora za
               sejo Državnega zbora, je kakšna želja biti poročevalec? Če ne, bom to opravil jaz kot
               predsednik odbora. Vsem vabljenim k tej točki se iskreno zahvaljujem za udeležbo in
               tudi razpravo in želim lep dan.</p>
               <p>Članice in člane odbora pa prosim, da še malo potrpijo, ker prehajamo na <title>2.
                  TOČKO DNEVNEGA REDA, TO PA SO VPRAŠANJA IN POBUDE ČLANOV ODBORA.</title> K obravnavi
               te točke sem vabil Ministrstvo za kmetijstvo, gozdarstvo in prehrano. Želi kdo
               zastaviti vprašanje ali dati pobudo?</p>
               <p>Sam imam eno zadevo, slovenski ribiči so me opozorili, da je lani minister Židan ob
               srečanju z ribiči ugotavljal precejšnje zmanjšanje ulova ter napovedal dogovor o
               modelu pomoči oziroma sofinanciranju ribičev v višini okoli 200 tisoč evrov. Ribiči
               sprašujejo kje zadeva stoji, da še ni realizirana? Morda odgovor.</p>
               <p>Gospod državni sekretar, izvolite.</p>
            </sp>
            <sp xml:id="SDT7-OZKGIP-redna-28-2018-02-01.sp38">

               <speaker>MAG. MARJAN PODGORŠEK:</speaker>

               <p>Ja, to je vprašanje na katere je sicer minister že tudi javno odgovoril, pravzaprav
               bolj vprašanje, ki ga zastavlja en ribič, gospod Radin običajno. Zdaj z to zadevo je
               tako, da je v sklopu pogovorov z ribiči bilo izpostavljeno, da določena skupina
                  <stage type="mag"/><stage>(nadaljevanje)</stage> ribičev in sicer
               gre, ker ribiči imajo različne tehnike in tudi različne interese glede na plovila kot
               jih imajo, imamo tako imenovane plivarice, potem so kočarice in mreže, ki tudi lovijo
               v različne načine, različne tipe rib, imajo tudi različne ladje in tudi različno
               ekonomsko situacijo. Tako, da v tistih pogovorih so posebno problematiko izpostavile
               tako imenovane plivarice oziroma ladje, ki so malo večje in lovijo plavo ribo in, ki
               so v zelo težki situaciji, ker imajo majhno morje pa malo rib trenutno. Ampak, ker se
               ne da biti, kako bi se reklo, izključujoč je seveda bila pomoč obljubljena vsem
               ribičem, seveda ob predpogoju, da se glede ukrepa uskladijo in, da imajo enotno
               podporo. To seveda iz dveh razlogov, ker po prvem je bilo, prvi razlog je, da je bilo
               časa za realizacijo tega zelo malo, ker se je možnost za pomoč pravzaprav izpostavila
               ob ugotovitvi, da se da v drugi polovici leta 2017 prerazporediti del sredstev, ker
               je bila na nekaterih postavkah manjša poraba, tako, da ukrep bi se moral seveda
               izvesti v tekočem letu. Druga stvar pa je seveda, da, če država da nekemu sektorju
               pomoč je, se je takšno stališče in našega ministrstva, Vlade in tudi ministra in
               seveda se pričakuje, da bo sektor glede tega enoten in, da ne bo pomoč sprožala več
               delitev kot zadovoljstva na koncu koncev, saj ne nazadnje gre za javni denar. Tako,
               da v zvezi s tem so potem seveda potekale kar precej aktivnosti, ministrstvo je
               pripravilo predlog uredbe, ki ga je tudi na Vlado, vse ukrepe za potrebno
               prerazporeditev, vendar na strani ribičev ni prišlo do uskladitve, v naši
               dokumentaciji imamo pač vsaka skupina glede na tehnike pa še kdo drug, so dajale
               različne predloge, tako, da imeli smo štiri različne predloge v prvem krogu, pa tri v
               drugem, tako, da žal skozi tisti mehanizem se potem zaradi časovne stiske v letu 2017
               ni dalo speljati, ker smo potem morali seveda naročiti strokovni instituciji, da po
               merilih stroke in znanosti pač opravi analizo in pripravi merila, ki bi jih lahko v
               bodoče za ta namen izvedli, tako, da verjetno bo zdaj analiza je narejena, opravil jo
               je Zavod za ribištvo, dobili smo jo nekje konec lanskega leta oziroma v začetku
               letošnjega in, če bo spet na razpolago sredstva kot so že bila, govorilo se je
               takrat, mislim, da o 200 tisoč evrih, ki bi se horizontalno razdelili, bo seveda
               pomoč potrebna, možna tudi v bodoče. Ob tem pa je potrebno povedati, da je v sklopu
               blažilnih ukrepov ob dogajanju glede arbitražne odločbe, so ribiči že dobili tudi
               pomoč, ki zdaj traja dve leti zaradi, bomo rekli, posledic teh, bomo rekli, nemirov
               oziroma motenja ribolova in ta sredstva so vsaj enakovredna oziroma večja kot so bile
               v tistem ukrepu zamišljena in znašajo in se ribiči zdaj tudi seveda enotno strinjajo
               glede njih in znašajo mislim, da 250 evrov na tekoči meter barke vsako polletje,
               skratka 500 metrov na tekoči meter ribiškega plovila za vsako leto, traja pa do dve
               leti seveda, dve leti pa zato, ker pač je to nekje obdobje, kjer so se ukrepi glede
               izvajanja arbitražne zakonodaje trenutno zastavili, je pa možno seveda, da bi se to
               obdobje tudi podaljšalo, če bi prišlo do potrebe po podaljšanju tega obdobja, seveda
               pa vsi upamo, da do te potrebe po podaljšanju ne bo prišlo, ampak se bodo prej stvari
               uredile in doseglo neko stanje brez incidentov in motenja v tistem akvatoriju.</p>
               <p>Najlepša hvala.</p>
            </sp>
            <sp xml:id="SDT7-OZKGIP-redna-28-2018-02-01.sp39">

               <speaker>PREDSEDNIK TOMAŽ LISEC:</speaker>

               <p>Najlepša gospod državni za odgovor.</p>
               <p>Ja, kolega Ljubo Žnidar, izvoli.</p>
            </sp>
            <sp xml:id="SDT7-OZKGIP-redna-28-2018-02-01.sp40">

               <speaker>LJUBO ŽNIDAR (PS SDS):</speaker>

               <p>Ja, čisto na kratko moj komentar.</p>
               <p>Jaz bi rekel, da takrat, ko je tendenca, da se neka stvar ne uredi, je najboljše
               reči, ali pa bi rekel, da se problem reši tako, mislim na ministrstvo, ja dajte se
               sami zmeniti. Vemo, da gre za štiri vrste ribolovnih tehnik in, da tudi velikost
               čolnov, ribiških čolnov je zelo različna, zdaj se pa naj oni sami zmenijo. Zdaj, jaz
               mislim, da je ministrstvo tisto, ki bi <stage type="mag"/><stage>(nadaljevanje)</stage> moralo tu pripraviti, ministrstvo ima podatke, vemo,
               tudi zavisi konec koncev od realizacije vsakega ribiča, zdaj pa se absolutno
               strinjam, da tisti ribič, ki ima ne vem, šestmetrski čoln, pa tisti, ki imajo 15
               metrski čoln pa tisti, ki ima ne vem, prihodkov na mesec za 500 evrov ali pa za 15
               tisoč evrov, je bistvena razlika in, da tu bi moralo ministrstvo biti tisto, ki bi
               dalo vsaj en predlog v razpravo za neko formulo, seveda pohvalno je, da so sedaj že
               te subvencije, ki so že uravnane glede na velikost plovila, mislim pa, da je tu tudi
               tisto glede na samo realizacijo njihovega poslovnega deleža, ki ga imajo tudi
               odvisno, bi rekel, te subvencije in te pomoči, ker pač vemo, da tu gre pač za
               upravljanje gospodarske dejavnost in, da je dejansko, bi rekel, treba temu delu
               gospodarstva predvsem, bi rekel, v tem momentu, ki ribiči imajo težave in tako
               naprej, ampak ne bi zdaj, pustimo zdaj, bi rekel, tiste kazni pa odnosi s Hrvaško in
               tako naprej, ampak gre predvsem za omejitev prostora njihovega, jaz bi rekel,
               pridelovalnega polja, tako, da tu so vsi ribiči na nek način oškodovani in mislim, da
               bi ministrstvo moglo le dati vsaj ene smernice, ali pa vsaj ene predloge z formulami
               z kriteriji in tako naprej, raznolikost je tu zelo široka kot sem povedal, skratka
               ministrstvo bi moralo imeti pobudo, ne pa reči, ja, dajte se sami zmeniti pa bomo
               uredili. To je bi rekel linija v tisto, saj se ne bodo nič zmenili, pa nam tudi ne bo
               treba potem nič narediti, mislim, da to ni prava smer.</p>
            </sp>
            <sp xml:id="SDT7-OZKGIP-redna-28-2018-02-01.sp41">

               <speaker>PREDSEDNIK TOMAŽ LISEC:</speaker>

               <p>Hvala.</p>
               <p>Še kakšna želja po vprašanju ali pobudi? Ne vidim, zato se vam zahvaljujem za…</p>
               <p>Ja, gospod državni sekretar, izvolite.</p>
            </sp>
            <sp xml:id="SDT7-OZKGIP-redna-28-2018-02-01.sp42">

               <speaker>MAG. MARJAN PODGORŠEK:</speaker>

               <p>Mogoče, da pojasnim. Zdaj, jaz se popolnoma strinjam z spoštovanim poslancem, da
               seveda ministrstvo mora imeti pobudo in jo je tudi imelo, mi smo pripravili dva
               predloga teh razdelitev, nazaj smo dobili še dodatne tri različne predloge oziroma v
               vseh skupaj jih je potem bilo pet in tudi je že bilo omenjeno kaj so pravzaprav
               dileme, zdaj, ali naj bo na meter, ali naj bo na ribiča ali naj bo na dohodek, tako,
               da seveda ministrstvo je bilo pripravljeno speljati kateregakoli od teh in tudi je
               aktivno sodelovalo, opravljena sta bila dva kroga, ampak saj pravim, osnovno je bilo
               to, da pač glede pomoči in tak je bil tudi prvotni dogovor, se ni hotelo odločiti
               namesto tistih skupin in še poglobiti njihov razdor. Saj v drugi fazi so potem, zdaj
               me veseli, da pri tej podpori, ki so jo dobili zaradi motenja v zvezi z arbitražnim
               je enotnost večja in tudi sedanje soglasje upam, da bo bolj trajne narave, da bo v
               bodoče to v tem delu lažje.</p>
               <p>Hvala.</p>
            </sp>
            <sp xml:id="SDT7-OZKGIP-redna-28-2018-02-01.sp43">

               <speaker>PREDSEDNIK TOMAŽ LISEC:</speaker>

               <p>Najlepša hvala.</p>
               <p>Kot rečeno, vsem skupaj se vam zahvaljujem za udeležbo, razpravo, zaključujem sejo in
               želim še lepo popoldne naprej. <title>Seja se je končala 1. februarja 2018 ob 14.34.</title>
               </p>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZEU-nujna-25-2016-01-22">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">BA6A4D4F6B395F6AC1257F33002DBEC0</idno>
               <idno type="custom" subtype="day">8EEEBFDA8E9C432FC1257F540034F121</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=8EEEBFDA8E9C432FC1257F540034F121</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZEU-nujna-25-2016-01-22.OZZEU" n="25">
               <name>nujna seja</name>
               <date when="2016-01-22"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZEU-nujna-25-2016-01-22.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZEU-nujna-25-2016-01-22.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">25. nujna seja</stage>
            <stage type="date">(22. januar 2016)</stage>
            <stage type="chairman">Sejo je vodil Kamal Izidor Shaker, predsednik Odbora za zadeve Evropske
            unije.</stage>
            <stage type="time">Seja se je začela ob 9.00.</stage>
            


            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Spoštovane kolegice, spoštovani kolegi, začenjamo 25. nujno sejo Odbora za zadeve
               Evropske unije.</p>
               <p>Obveščam vas, da se je opravičil član Odbora gospod Luka Mesec.</p>
               <p>Prehajamo na določitev dnevnega reda seje Odbora. S sklicem seje ste ga tudi prejeli
               in naknadno še obvestili o razširitvi dnevnega reda. Dnevni red seje se razširi z
               naslednjima točkama dnevnega reda, in sicer: 2. točko dnevnega reda - Predlog
               stališča Republike Slovenije do Predloga uredbe Evropskega parlamenta in Sveta o
               spremembi Uredbe <stage>(EU)</stage> 806/2014 za vzpostavitev evropskega sistema jamstva za vloge,
               in pa 3. točko - Predlog stališča Republike Slovenije do Predloga uredbe Evropskega
               parlamenta in Sveta o prospektu, ki se objavi ob javni ponudbi ali prejemu
               vrednostnih papirjev v trgovanje.</p>
               <p>Informacija o poteku današnje seje. Glede na to, da imamo ob 11.30 pogovor skupne
               delegacije Odbora za zunanjo politiko, Odbora za zadeve EU in Skupine prijateljstva z
               Marokom ter Parlamentarne skupščine Unije za Sredozemlje z Nj. eksc. predsednikom
               parlamenta Kraljevine Maroko, bomo, v kolikor ne bomo končali, to sejo ob 11.15
               prekinili in jo nadaljevali ob 12.30 v tej dvorani.</p>
               <p>Prehajamo kar na <title>1. TOČKO DNEVNEGA REDA - PREDLOG KANDIDATA REPUBLIKE SLOVENIJE
                  ZA ČLANA EVROPSKEGA RAČUNSKEGA SODIŠČA.</title>
               </p>
               <p>Gradivo k tej točki smo prejeli od Vlade 24. 12. 2015 na podlagi 11. b člena Zakona o
               sodelovanju med Državnim zborom in Vlado o zadevah Evropske unije. Zaradi varstva
               osebnih podatkov ste ga člani Odbora prejeli v varovani predal v sistemu UDIS.</p>
               <p>Predlog je bil v skladu z omenjenim členom Zakona sodelovanju med Državnim zborom in
               Vlado o zadevah Evropske unije dodeljen v obravnavo Odboru za zadeve Evropske unije
               kot pristojnemu odboru. Odbor mora po opravljeni predstavitvi Vladi nemudoma poslati
               mnenje z obrazložitvijo o predlaganem kandidatu.</p>
               <p>Uvodni predstavitvi kandidata bodo sledila vprašanja članov Odbora kandidatu in pa
               seveda tudi njegovi odgovori.</p>
               <p>Med nami prav lepo pozdravljam kandidata gospoda Sama Jereba, kandidata Republike
               Slovenije za člana Evropskega računskega sodišča in ga kar prosim za uvodno
               predstavitev. Izvolite.</p>
            </sp>
            <sp who="SDT7:JerebSamo">

               <speaker>SAMO JEREB:</speaker>

               <p>Spoštovani predsedujoči, spoštovane gospe poslanke in poslanci, lep pozdrav z moje
               strani. Hvala za možnost, da predstavim svoje dosedanje delo in pogled na kandidaturo
               za člana Evropskega računskega sodišča.</p>
               <p>Če na kratko povzamem moje dosedanje izkušnje; vseh 20 let delovne dobe, ki jo imam,
               sem posvetil izvajanju revizije. Prvih 9 let sem deloval v okviru gospodarske družbe,
               ki izvaja revizije na podlagi Zakona o gospodarskih družbah. V tem času sem dodobra
               spoznal poslovanje storitvenih, trgovskih in proizvodnih podjetij. V okviru tega sem
               se pa zelo veliko ukvarjal tudi z revizijo izvajalcev gospodarskih javnih služb,
               zaradi česar sem bil kasneje tudi povabljen na Računsko sodišče za vrhovnega
               državnega revizorja.</p>
               <p>Tako sem naslednjih 9 let vodil oddelek Računskega sodišča in se ukvarjal z revizijo
               izvajalcev gospodarskih javnih služb, javnih agencij in skladov, revizijami
               privatizacije in okoljevarstvenimi revizijami.</p>
               <p>V letu 2013 sem vodil tudi izvajanje revizije državnega proračuna. Sicer pa po
               potrebi tudi kakšne revizije, ki so segale izven področja dela tega oddelka, recimo
               pri javnih zavodih, saj veste, da smo velikokrat obravnavali tudi naše poročilo o
               Kobilarni Lipica.</p>
               <p>Po 9 letih izvajanja dela vrhovnega državnega revizorja sem bil 1. decembra 2013 v
               Državnem zboru imenovan za drugega namestnika predsednika Računskega sodišča, tako da
               zadnji 2 leti, v bistvu, nadziram in koordiniram vodenje polovice revizij na
               Računskem sodišču. Med njimi velja omeniti predvsem revizijo ustanovitve in
               poslovanje DUTB in pa revizijo o posledicah investicije v 6 blok Termoelektrarne
               Šoštanj.</p>
               <p>Trenutno, pod mojim nadzorom tečeta tudi 2 evropski reviziji, in sicer se v eni
               ukvarjamo z vprašanjem obvladovanja nepravilnosti pri izvajanju prve perspektive, in
               seveda pripravljenosti na črpanje sredstev v tej novi perspektivi 2014 – 2020. Zdaj o
               vsebini teh revizij žal še ne morem govoriti, ker še nista zaključeni.</p>
               <p>V vsem tem času, 11-ih let, kar sem na Računskem sodišču, sem sodeloval pri
               predstavitvi naših revizij, tako revidirancem, strokovnim skupinam in seveda tudi Državnemu zboru
               Republike Slovenije na različnih delovnih telesih.</p>
               <p>Glede na 286. člen Pogodbe o delovanju Evropske unije, ki predvideva, da naj bi se za
               člana Evropskega računskega sodišča izbralo nekoga, ki je ali je bil na Računskem
               sodišču države članice, vsaj prvenstveno, menim, da je temu pogoju zadoščeno.</p>
               <p>Glede drugega pogoja neodvisnosti, bi želel poudariti, da nisem in nikoli nisem bil
               član nobene politične stranke ali druge formalne ali neformalne mreže. Svoje
               odločitve vedno skušam oblikovati na podlagi argumentov, preučitve pravnih podlag in
               seveda svojega znanja, neodvisno od oseb ali organizacij, ki so predmet revidiranja
               in dobro smoterne porabe javnih sredstev.</p>
               <p>In še tretji pogoj, glede mednarodnih izkušen in uporabe tujega jezika, bi želel
               predvsem omeniti, da vrhovne revizijske inštitucije največ skupnega dela opravijo na
               področju okoljevarstvenih revizij, kjer sem bil pristojni vrhovni državni revizor,
               tako da smo pod mojim vodstvom izvajali tudi več mednarodnih revizij, kjer je bil
               seveda delovni jezik angleščina. Tako da, ne le, da sem pri vodenju revizij
               uporabljal tuji jezik, vendar sem tudi zelo dobro spoznal vse oblike izvajanja
               skupnih revizij z drugimi vrhovnimi revizijskimi inštitucijami, bodisi, da je šlo za
               skupne revizije ali za vzporedne revizije.</p>
               <p>Če omenim zgolj eno izmed revizij, ki smo jo izvajali, ne samo z evropskimi vrhovnimi
               revizijskimi inštitucijami, ampak globalno, smo na primer, pri reviziji obvladovanja
               podnebnih sprememb sodelovali tudi s Kanado, Združenimi državami Amerike, Brazilijo,
               Avstralijo in drugimi, skupaj 14 vrhovnimi revizijskimi inštitucijami po svetu.</p>
               <p>Če smem nekaj besed nameniti še pogledu na delo Evropskega računskega sodišča oziroma
               moji odločitvi za to kandidaturo, seveda velja na prvo mesto postaviti sodelovanje
               med Evropskim računskim sodiščem in Državnim zborom oziroma Vlado. Na tem delu gotovo
               velja nadaljevati z zastavljenim načinom dela in s predstavitvijo poročil Računskega
               sodišča na vašem Odboru ali katerem koli drugem odboru Državnega zbora. Prav tako
               velja poročila predstavljati na Vladi, še posebej v primerih, ko so ugotovitve v
               poročilih zanimive za Republiko Slovenijo, ali se ugotovitve Evropskega računskega
               sodišča nanašajo na določene nepravilnosti v Republiki Sloveniji.</p>
               <p>In to sem seveda pripravljen v polni meri tudi naprej izvajati, še posebej pa bi
               veljalo morda obravnavati tudi katero izmed drugih poročil Evropskega računskega
               sodišča, ne zgolj njihovo letno poročilo.</p>
               <p>Druga stvar, zaradi česar sem se odločil za kandidaturo in sodelovanje med Računskim
               sodiščem Republike Slovenije in Evropskim računskim sodiščem, tega sodelovanja je
               bilo doslej relativno malo in bi ga bilo potrebno poglobiti, še posebej zato, ker se
               tudi sama Evropska unija nekoliko drugače organizira in nekatera vprašanja se
               prenašajo v pristojnost same Evropske komisije. In v tem delu bo potrebno tudi
               sodelovanje med vrhovnimi revizijskimi inštitucijami in Evropskim računskim sodiščem,
               če bomo želeli vsi skupaj izvesti revizije na ustrezen način.</p>
               <p>Ena izmed takih področij je gotovo področje nadzora nad bankami, kjer ima Evropsko
               računsko sodišče zelo široke pristojnosti po novem, z revizijo nad Evropsko centralno
               banko, ta pa sodeluje z nacionalnimi bankami. In v tem delu bo potrebno poiskati
               način sodelovanja tudi med vrhovnimi revizijskimi inštitucijami.</p>
               <p>Tretji sklop nalog člana Evropskega računskega sodišča so seveda predstavitve poročil
               tudi strokovnim skupinam in medijem. Tudi to sem doslej v zadnjih 11 letih počel na
               slovenskem Računskem sodišču, tako da te naloge zame niso nič novega in jih bom z
               veseljem opravljal.</p>
               <p>Posebej velja opozoriti tudi na to, da je Evropsko računsko sodišče v letu 2016 pred
               novim izzivom, in sicer reorganizacijo svojega dela, kjer naj bi se ustanovilo
               oziroma organizacija spremenila tako, da bi delovala na manjšem številu nivoja
               odločanja, bolj racionalno in z večjo vključenostjo članov v same revizije. Tudi s
               tem nimam nobenih težav glede na to, da sem 9 let izvajal naloge vrhovnega državnega
               revizorja, torej mi je vodenje revizij in usmerjanje revizij povsem znano. Eno izmed ključnih področij
               dela Evropskega računskega sodišča v prihodnje bo seveda tudi računovodstvo države.
               Veste verjetno, da se pripravlja oziroma izvaja takoimenovan projekt IPSAS. To gre za
               računovodske standarde za javni sektor. V tem delu sem že doslej kot predstavnik
               Računskega sodišča sodeloval na sestankih vrhovnih revizijskih inštitucij in s tem
               namenom grem v ponedeljek, naslednji teden, tudi na posvet na Evropsko računsko
               sodišče, ki obravnava ravno stališča s tega področja.</p>
               <p>Morda, na kratko omeniti še neka druga pomembna vsebinska vprašanja, s katerimi se bo
               Evropsko računsko sodišče v prihodnje moralo posebej ukvarjati. Če pogledamo že
               njihov letni program za leto 2016, lahko vidimo, da velika večina revizij usmerjena v
               preverjanju uspešnosti izvajanja dosedanje finančne perspektive, saj tako Evropsko
               računsko sodišče kot tudi slovensko Računsko sodišče v kar nekaj revizijah
               ugotavljalo, da so bila evropska sredstva sicer res počrpana. S tega vidika bi lahko
               rekli, da smo bili uspešni, vendar pa se postavi vprašanje učinkov, ali so bili
               učinki pri porabi teh sredstev v resnici doseženi. In to je nekaj, s čemer se bo
               Evropsko računsko sodišče v prihodnje veliko ukvarjajo.</p>
               <p>Druga stvar je seveda pogled naprej. Izvajanje partnerskih sporazumov, ki jih sklepa
               Evropska komisija z državami članicami. Seveda, zelo pomembno bo varnostno vprašanje
               zaradi migrantov, povečanega terorizma in pa porabe sredstev državam na meji Evropske
               unije. In pa morda še eno pomembno področje je pa seveda zagotavljanje energije in
               obvladovanje podnebnih sprememb. In kot vidimo, postaja vedno bolj pomembno področje,
               vključno z razvojem krožnega gospodarstva in okoljskimi investicijami.</p>
               <p>S tem bi mogoče zaključil svojo uvodno predstavitev, pa raje odgovoril še na kako
               vprašanje. Hvala.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam za to uvodno predstavitev.</p>
               <p>Preden dam besedo članicam in članom Odbora, vas obveščam, da gospoda Matjaža Nemca
               na tej seji nadomešča mag. Bojana Muršič.</p>
               <p>Zdaj pa, odpiram razpravo in dajem prostor članom in članicam Odbora za zadeve
               Evropske unije. Kot prvi se je k besedi prijavil gospod Tilen Božič. Izvolite.</p>
            </sp>
            <sp who="SDT7:BožičTilen">

               <speaker>TILEN BOŽIČ (PS SMC):</speaker>

               <p>Hvala za besedo. Imel bi dve vprašanji. Obe ste nekako že tudi načeli.</p>
               <p>Tako da prva nekako izhaja iz ene osnovne premise, da evropski denar je dejansko naš
               denar. Se pravi, Slovenija plačuje gor, potem se pa deli. In v zadnjem času je vsaj
               na evropski ravni videti en nov zagon oziroma neko novo željo, da malo več, se malo
               bolje predstavijo, tudi nacionalnim parlamentom, državami, tako da malo tudi ljudje
               tukaj, se pravi, ne samo parlamentarci ampak tudi drugi nekaj več vemo o tem, kaj
               delajo, zakaj so tam, da tudi lažje razumemo, zakaj se ta denar troši in kaj imamo
               mi, kot državljani, tudi od tega.</p>
               <p>In v duhu tega, mislim, da se tudi Evropska komisija, pa drugi tudi so se začeli
               nekako bolj srečevati z nami. Prihajajo sem, predstavljajo in tako naprej in tukaj me
               zanima vaš pogled na to, predvsem v odnosu morda do našega Državnega zbora. Kako
               vidite svojo vlogo glede nekako predstavljanja, tega kar delate, tudi v prihodnje, ne
               samo morda enkrat na leto v obliki poročila, ampak tudi morda, da nas opozorite na
               tiste zadeve, ki so pomembne, ki bi tudi nam lahko pomagale, tudi kot državi, da
               bomo, se pravi pri tistih zadevah, ki jih vi nadzirate, bolj uspešni. Kar mislim, da
               bi to pripomoglo tudi k neki preventivi na nek način, pa tudi osveščenosti.</p>
               <p>Druga zadeva, ki me zanima, je glede porabe sredstev. Sami ste že načeli nekako,
               torej učinkovitost porabe. Tudi Slovenija je bila izredno učinkovita, posebej v
               zadnjih dveh letih je bilo ugotovljeno, da smo zelo pospešeno črpali, ostaja pa
               seveda tudi vprašanje, kaj je z učinkovitostjo teh sredstev in kakšen je vaš pogled
               na to, kako bi lahko izboljšali kvaliteto teh projektov, ki prihajajo notri, tudi
                  nekako njihov učinek
               na blaginjo, če gledamo preko učinkovitosti, se pravi, kaj mislite, da je vaša vloga,
               kljub temu, da ste tisti, ki potem tole pregleduje, da bi lahko bil vaš prispevek k
               temu, da bi se učinkovitost dvignila. Hvala.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Hvala tudi vam. Besedo ima gospa Vojka Šergan.</p>
            </sp>
            <sp who="SDT7:ŠerganVojka">

               <speaker>VOJKA ŠERGAN (PS SMC):</speaker>

               <p>Lepo pozdravljeni tudi z moje strani. V preteklosti so rezultati revizijskega
               preizkušanja kažejo, da so ocenjena stopnja napake finančnega poslovodenja v EU v
               zadnjih letih ni ne močno povečala niti zmanjšala. Razmere se med področji
               razlikujejo, na primer, ko nosilci projektov ne izpolnjujejo pravil javnega
               naročanja, ko raziskovalni centri vlagajo zahtevke za stroške, ki niso povezani s
               projekti financiranimi s strani Evropske unije, ko kmetje ne izpolnjujejo svojih
               okoljskih zavez.</p>
               <p>In, na primer, imamo nekaj zelo odmevnih primerov v Sloveniji, Razvojni center
               avtomobilske industrije SiEVA, projekt glede uporabe računalniške v oblaku Klas,
               graditve mariborske medicinske fakultete, še bi lahko naštevali nekatere stvari,
               skratka, pojavljajo se nekatere napake in me zanima, na katera področja nameravate
               kot morebitni novi član Evropskega računskega sodišča vložiti večjo pozornost.</p>
               <p>Bi pa še pri tem rada, nekako se na vas obrnila, tudi v zvezi z manjšimi projekti v
               Sloveniji, ki pa bdijo posamezna ministrstva nad temi projekti in potem se kljub temu
               izkaže, da niso stroški bili upravičeni. Pa me zanima, na kak način vidite
               sodelovanje vaše s posameznimi odgovornimi na posameznih ministrstvih, da nekako
               izboljšajo tudi se ta znanja, zaradi tega, ker če je svetovanje s strani ministrstev
               potem do tistih, ki prijavljajo projekte, in ne znajo pravilno svetovati, je potem
               sigurno učinek, bom rekla, napak, toliko večji. Hvala.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala. Besedo ima podpredsednik Odbora, gospod Jožef Horvat.</p>
            </sp>
            <sp who="SDT7:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa za besedo gospod predsednik. Spoštovane kolegice in kolegi, spoštovani
               kandidat gospod Samo Jereb, lepo vas pozdravljam. Pozdrav tudi vsem predstavnikom
               Vlade.</p>
               <p>Poslanska skupina Nove Slovenije – krščanski demokrati je podrobno spremljala
               dosedanje delo gospoda kandidata gospoda Sama Jereba. Pozdravljam tudi to, da imamo
               danes prvič to možnost, kar je dobra stran novele Zakona o sodelovanju med Državnim
               zborom in Vlado o zadevah Evropske unije, da se kandidat, konkretno za Evropsko
               računsko sodišče predstavi delovnemu telesu, torej našemu Odboru, to je vsekakor
               dobro.</p>
               <p>In zadovoljen sem, da je gospod kandidat izpostavil tudi možnosti kontrole revizije
               bank. To, kar se mene tiče, daje Sloveniji neko dodatno upanje, ker vidimo, da
               enostavno organi doma niso dovolj močni ali pa nimajo dovolj volje, da bi dejansko
               ugotovili in poiskali z imenom in priimkom vrtalce bančne luknje. Tudi parlamentarna
               preiskovalna komisija je tukaj razorožena. Razorožila pa jo je sodna veja oblasti,
               vsaj zaenkrat.</p>
               <p>Gospod kandidat, v mesecu maju 2013 je Evropski parlament sprejel resolucijo o boju
               proti davčnim goljufijam, davčnim utajam, davčnim oazam. Takrat je poročevalka v
               Evropskem parlamentu bila celo slovenska poslanka, ki ga je predstavila tudi na tem
               Odboru, gospa Mojca Kleva Kekuš, in gre pravzaprav za, oprostite izrazu, rak rano, ki
               nažira Evropo, še seveda širšo mednarodno skupnost in seveda tudi Republiko
               Slovenijo.</p>
               <p>Če zdaj pogledam evropske dimenzije, v EU se zaradi davčnih goljufij  in izogibanja davkom vsako
               leto izgubi približno en bilijon evrov javnih sredstev. En bilijon. To je deset na
               dvanajsto, to je tisoč milijard. Tisoč milijard. Lahko preračunamo takoj, koliko je
               to na posameznega evropskega državljana. Fantastične številke so to. Seveda, za
               Slovenijo so tudi te številke frapantne. Natančno jih ne vemo.</p>
               <p>Gospod James Henry, ameriški ekonomist, je po neki metodologiji izračunal, da je iz
               Slovenije šlo ven v davčne oaze, in ne vem kam še, od 50 do 75 milijard evrov. Tudi v
               zvezi s tem sem pred kratkim dal pobudo Vladi. K temu me je pravzaprav napeljala tudi
               izjava predsednika Vlade konec leta 2014, da bo naredil vse, da bo poskušal vsaj del
               tega denarja dobiti nazaj v Slovenijo. To so dejansko, kolegice in kolegi, zadeve, ki
               pravzaprav najbolj mučijo nas, mene osebno, in seveda tudi naše davkoplačevalce. Mene
               ljudje sprašujejo in zahtevajo od mene: Vzemite tistim, ki so vzeli nam.</p>
               <p>In zdaj, gospod kandidat, kakšne so možnosti kakšna orodja ima Računsko sodišče, da
               se vendarle zoperstavi proti oziroma, da se vključi v ta boj proti davčnim
               goljufijam, davčnim utajam in davčnim oazam.</p>
               <p>Tudi poročila, ki jih vsako leto Evropsko računsko sodišče predstavi temu Odboru,
               Odboru za zunanjo politiko, Komisiji za nadzor javnih financ dejansko kaže na
               relativno velike napake pri koriščenju evropskih sredstev. Dokler mi govorimo o
               procentih, te napake so tam, govorim zdaj po spominu, nekem povprečju, od 4,5 do 5 %,
               nam to veliko ne pove. Ko pa to obrnemo v milijarde evrov, potem pa vidimo, da
               govorimo o redu velikosti Proračuna Republike Slovenije, seveda za evropski nivo.
               Tako, da tukaj je seveda zelo pomembno poslanstvo Evropskega računskega sodišča in
               seveda tudi domačih organov.</p>
               <p>Zdaj, ponavljam torej, gospod kandidat, vprašanje, kakšna orodja, kakšne instrumente
               ima Evropsko računsko sodišče, da se prej omenjen en bilijon evrov vendarle nekoliko
               zmanjša. Hvala lepa.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam. Besedo ima mag. Bojan Krajnc.</p>
            </sp>
            <sp who="SDT7:KrajncBojan">

               <speaker>MAG. BOJAN KRAJNC (PS SMC):</speaker>

               <p>Hvala za besedo. Lep pozdrav vsem skupaj.</p>
               <p>Spoštovani gospod Jereb, omenili ste v svoji predstavitvi revizijsko poročilo, ki
               pravkar teče v zvezi z nepravilnostmi in finančnimi popravki pri črpanju sredstev
               evropske kohezijske politike v programskem obdobju 2007 – 2013, o katerem, seveda
               razumljivo, ne motete govoriti, ker še traja. Po mojem mnenju oziroma kakor vidim na
               vaši spletni strani, pa to ni prvo revizijsko poročilo v zvezi z izvajanjem evropske
               kohezijske politike za to obdobje. Izdali ste že revizijsko in porevizijsko poročilo
               v zvezi s tem v letu 2012, pa me zanima, če lahko poveste kaj več o tem, in kako
               ocenjujete ukrepe, ki so bili izvedeni po tem revizijskem poročilu, na strani
               Ministrstev, ki ste jih pregledovali oziroma revidirali. In v kolikšni meri
               ocenjujete, da so bili izvedeni, se pravi sprejeti z zakoni, ki ste jih takrat
               predlagali, ker ste med drugim tudi ugotovili, da seveda to področje ureja veliko
               število predpisov, ki so včasih med seboj neusklajeni. Hvala lepa.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala. Bi na tej točki zaključil ta krog vprašanj, pa bi vas prosil, gospod
               Jereb, za pojasnila in odgovore.</p>
            </sp>
            <sp who="SDT7:JerebSamo">

               <speaker>SAMO JEREB:</speaker>

               <p>Hvala. Če začnem z vprašanji gospoda Božiča, glede sodelovanja z Državnim zborom in
               prestavitvami poročil. Vsekakor je odločitev o tem, katera poročila Evropskega
               računskega sodišča bo Državni zbor obravnaval, na strani Državnega zbora. Moja
               pripravljenost je seveda za predstavitev kateregakoli poročila Evropskega računskega sodišča, in še
               posebej bi veljalo tudi vzpostaviti druge oblike komunikacije z vidika svetovanja
               oziroma opozoril na tiste ugotovitve Evropskega računskega sodišča, ki kot pravim,
               bodisi zadevajo Republiko Slovenijo, ali pa so take narave, da bi lahko bile zanimive
               za Republiko Slovenijo, če ti ta prišla v vzorec, ker vemo, da vse revizije se delajo
               na podlagi vzorcev in Republika Slovenija velikokrat izpade iz vzorca zaradi svoje
               majhnosti.</p>
               <p>Morda v zvezi s tem velja opozoriti tudi na eno poročilo, ki ga je Evropsko računsko
               sodišče izdalo za leto 2014, in v katerem ugotavlja, da vedno več držav gleda na
               svoja vplačila v evropski proračun zgolj z vidika neto plačnice. In da vprašanje
               solidarnosti med evropske, postaja nekoliko manj pomembno, kar pa lahko predstavlja
               kar precejšnje tveganje tudi za evropski proračun. In zaradi tega je zelo pomembno,
               da tako Evropska komisija, kot tudi Evropsko računsko sodišče in druge institucije se
               bolj približajo svojim državam članicam, predstavljajo sovje delo in ugotovitve in
               skušajo vlivati na to, da pride do čim bolj smotrne porabe javnih sredstev.</p>
               <p>Glede drugega vprašanja, glede učinkovitosti porabe sredstev. To je gotovo eno izmed
               vprašanj, s katerim se je potrebno veliko ukvarjati, ker cilj ne sme biti zgolj
               poraba Evropskih sredstev za to, da to naredimo. Ena izmed takih revizij, ki jo je
               med drugim izvajalo tudi naše Računsko sodišče. Recimo pri porabi sredstev na
               področju kmetijstva smo ugotavljali, da smo kupili zelo veliko traktorjev. Istočasno
               se je pa dodana vrednost na kmetijah, ki so te traktorje dobili, zmanjšala, namesto
               povečala. Sredstva smo sicer porabili, nismo pa dosegli pravega učinka, ki smo ga
               želeli.</p>
               <p>Tako da v tem delu, mislim, da je pristop, ki ga je tudi Evropska komisija izbrala za
               novo perspektivo, kjer od držav članic zahteva veliko predhodnih pogojenosti, 7
               splošnih in 21 posebnih, da se pripravijo strategije, v katere misli država vlagati,
               kaj so njene prioritete, ker nobena izmed držav ne more biti najboljša na vseh
               področjih, ampak si mora izbrati svoje prioritete, in da na podlagi strategij, ki
               bodo tu pripravljene, se potem izbira projekte, ki se bodo financirali.</p>
               <p>Naslednje vprašanje, ki se je dotikalo stopnje napake oziroma, kako bi lahko Evropsko
               računsko sodišče sodelovalo pri manjših projektih, nad katerimi bdijo ministrstva
               oziroma organ upravljanja v tem delu, gotovo s svetovanjem oziroma opozarjanjem, na
               tista pomembna področja, na katera je potrebno biti posebej pozoren, ne glede na to,
               pa ne gre zanemariti vloge Računskega sodišča Republike Slovenije. Evropsko računsko
               sodišče se ne more ukvarjati z vsakim projektom, z manjšimi še posebej ne, in njegova
               vloga je namenjena predvsem večjim projektom in sistemskim vprašanjem porabe
               evropskih sredstev. Za manjše projekte tu velja računati na vlogo slovenskega
               Računskega sodišča.</p>
               <p>Glede boja proti davčnim goljufijam, gotovo je to resen problem. Zdaj, če gre prav
               zaradi goljufije, ki jih ugotavlja tudi Evropsko računsko sodišče v svojih revizijah,
               je tu pomembno sodelovanje z Olafom. Olaf je organ na ravni Evropske, ki se posebej
               ukvarja s preiskovanjem davčnih utaj oziroma goljufij, ne glede na to pa vidim vlogo
               Evropskega računskega sodišča predvsem pri ureditvi oziroma pri primerjalnem pregledu
               davčnih ureditev po državah Evropske unije.</p>
               <p>Saj poznamo afero LuxLeaks, kjer smo ugotavljali, da so se pač določena sredstva
               prelivala ravno v Luksemburg zaradi ugodnejših davčnih pogojev, in predvsem v tem
               delu vidim vlogo Evropskega računskega sodišča, da bi vplivalo na pregled teh
               ureditev in priporočalo oziroma predlagalo spremembe v delu, ki bi vplivale na boj
               pravično porazdelitev davkov, ki se poberejo med posameznimi državami članicami, da
               ne prihaja do tega izogibanja in prelivanja proračuna tistih držav, ki pravzaprav do
               tega niso upravičene pa imajo lahko mednarodne korporacije tam samo sedež.</p>
               <p>In še zadnje vprašanje glede Poročila o izvajanju kohezijske politike in ocene
               zakonov, ki so bili na podlagi tega poročila sprejeti. Zdaj, dokončno oceno tega
               področja bi lahko podali, če bi Računsko sodišče naredilo takoimenovano follow-up
               revizijo in ugotavljali, kakšni so učinki sprejete zakonodaje. Načeloma smo s spremembami zadovoljni,
               vendar težko je komentirati, bom rekel, učinke sprejete zakonodaje ne da bi
               preverili, kakšni so v resnici bili na praktičnih primerih. Hvala.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam za podane odgovore. Ugotavljam, da so vsi razpravljavci
               dobili želene odgovore, zato razpravo zaključujem, in se najlepše zahvaljujem gospodu
               kandidatu za vse podane odgovore in tudi predstavitev, ter ga v skladu s
               parlamentarno prakso vljudno prosim, da pred odločanjem zapusti dvorano.</p>
               <p>In na glasovanje dajem naslednji predlog mnenja: Odbor za zadeve Evropske unije
               podpira kandidaturo Sama Jereba za člana Evropskega računskega sodišča.</p>
               <p>Obrazložitve glasov. Gospod Tilen Božič, izvolite.</p>
            </sp>
            <sp who="SDT7:BožičTilen">

               <speaker>TILEN BOŽIČ (PS SMC):</speaker>

               <p>Hvala za besedo. V SMC gospoda Sama Jereba ocenjujemo kot primernega kandidata.</p>
               <p>Razlogov za to je več. Eden oziroma formalen je vsekakor njegova izobrazba in
               pridobljene licence, strokovne, na tem področju. Druga zadeva, nekako njegova
               poklicna pot, ki jo je tudi predstavil, pa tudi na podlagi dokumentacije, ki smo jo
               prejeli, je, se pravi primerna glede na kandidaturo, o kateri govorimo.</p>
               <p>Poleg tega smo ga imeli večkrat priložnost tudi poslušati v tem Državnem zboru,
               predvsem v okviru Komisije za nadzor javnih financ, kjer je predstavljal številna
               revizijska poročila. Poleg tega je tudi večkrat sodeloval na sejah, kjer so se
               obravnavale razne pereče teme, ki se na nek način, tako ali drugače, tudi križajo z
               dejavnostmi Računskega sodišča, slovenskega, oziroma njegovimi delovnimi
               nalogami.</p>
               <p>Skozi to smo ga imeli priložnost tudi nekoliko bolje spoznati. In, kot rečeno, v SMC
               bomo kandidata podprli oziroma podpiramo mnenje, ki ste ga pravkar podali.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Obrazložitev glasu v imenu Poslanske skupine Nove Slovenija, gospod Jožef Horvat.
               Izvolite.</p>
            </sp>
            <sp who="SDT7:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik. Kot že rečeno, je Poslanska skupina Nove Slovenije –
               krščanski demokrati stalno spremljala delo gospoda kandidata Sama Jereba. Ocenjujemo
               ga kot dobro. In ocenjujemo, da je primeren kandidat Republike Slovenije za člana
               Evropskega računskega sodišča. Hvala lepa.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Še v imenu Poslanske skupine Slovenske demokratske stranke gospod Marko Pogačnik,
               izvolite.</p>
            </sp>
            <sp who="SDT7:PogačnikMarko">

               <speaker>MAG. MARKO POGAČNIK (PS SDS):</speaker>

               <p>Spoštovani predsednik, hvala za dano besedo. Kolega Horvat je že lepo povedal, da gre
               za predstavnika Republike Slovenije na Evropskem računskem sodišču. Jaz mislim, da bi
               bilo smiselno in potrebno, da bi se Vlada o primernosti kandidata pred kandidaturo
               oziroma pred predlogom Vlade tudi nekako posvetovala z opozicijo in s stranko SDS. In
               po mojem vedenju, z največjo opozicijsko stranko se niste posvetovali. Niste
               predstavili, katere kandidate ste imeli v igri, in zaradi česar ste se odločili za
               predlog gospoda Jereba.</p>
               <p>Jaz mislim, da to še enkrat dokazuje nedvomno to, da Vlada Mira Cerarja in pa, bi
               rekel, največja koalicijska stranka SMC, nekaj govori, drugo pa dela. Želite neko
               povezovanje, želite neko podporo, sodelovanje z opozicijo, nenazadnje pa večino
               svojih predlogov sprejemate sami.</p>
               <p>In mislim, da v bodoče pričakujemo, vsaj v stranki Slovenske demokratske stranke,
               korak s strani Vlade in pa s strani koalicije, da potrkate tudi na naša vrata, in da
               poveste, zaradi česar ste se odločili, in zaradi česar bo to kandidat Republike
               Slovenije. To ne bo kandidat SMC, to ne bo kandidat Vlade Mira Cerarja, ampak bo
               predstavljal Republiko Slovenijo. In mislim, da je to tudi en izmed ključnih
               razlogov, zakaj v Slovenski demokratski stranki ne bomo dali podpore predlaganemu
               kandidatu.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Zdaj, to imenovanje je v izključni pristojnosti Vlade in razpis, ki je bil
                  objavljen,ga je
               objavilo Ministrstvo za finance in ga tudi predlagalo Vladi.</p>
               <p>V skladu z 11. b členom Zakona o sodelovanju med Državnim zborom in Vlado, Vlada
               pošlje predlog kandidata in zapiše tudi obrazložitev, ki smo jo tudi v gradivu
               prejeli.</p>
               <p>Ker ne vidim več želje po obrazložitvi glasov, predlagam, da glasujemo. Glasovanje
               poteka. Glasujemo. In zaključujem glasovanje.</p>
               <p>Kdo je za? <stage>(10 članov.)</stage> Je kdo proti? <stage>(2 člana.)</stage></p>
               <p>Ugotavljam, da je sklep sprejet.</p>
               <p>Kolegice in kolegi, obveščam vas, da pod pravkar sprejetim mnenjem bomo zapisali
               naslednjo obrazložitev: Odbor za zadeve Evropske unije na podlagi sprejetega gradiva,
               predstavitve kandidata ter opravljene razprave, z njim smatra, da ima kandidat Samo
               Jereb ustrezna znanja, kompetence in izkušnje za opravljanje funkcije člana
               Evropskega računskega sodišča.</p>
               <p>Prosim strokovne službe, da povabi kandidata nazaj v dvorano.</p>
               <p>Spoštovani kandidat, gospod Samo Jereb, obveščam vas, da Odbor za zadeve Evropske
               unije podpira vašo kandidaturo za člana Evropskega računskega sodišča. Rezultat je
               viden na zaslonu. Odbor bo to mnenje, ki smo ga ravnokar sprejeli, v skladu z drugim
               odstavkom 11. b člena Zakona o sodelovanju med Državnim zborom in Vlado o zadevah
               Evropske unije nemudoma poslal Vladi. Iskreno vam čestitam in vam želim uspešno delo
               ter upam, da se ob imenovanju in v bližnji prihodnosti tudi srečamo.</p>
               <p>S tem tudi končujem 1. točko dnevnega reda in prekinjam sejo za 5 minut. Začnemo
               9.45.</p>
               <p><stage type="time">(Seja je bila prekinjena ob 9.37.)</stage>
               </p>
               <stage type="time">(Seja se je nadaljevala ob 9.45.)</stage>
               <p>Kolegice, kolegi, nadaljujemo s 25. nujno sejo Odbora za zadeve evropske unije.</p>
               <p>Prehajamo na <title>2. TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  PREDLOGA UREDBE EVROPSKEGA PARLAMENTA IN SVETA O SPREMEMBI UREDBE (EU) 806/2014 ZA
                  VZPOSTAVITEV EVROPSKEGA SISTEMA JAMSTVA ZA VLOGE.</title>
               </p>
               <p>Gradivo k tej točki smo preji od Vlade 7. 1. 2016 na podlagi prvega odstavka 4. člena
               Zakona o sodelovanju med Državnim zborom in Vlado o zadevah Evropske unije.</p>
               <p>Rok za obravnavo predlogov stališč v Državnem zboru je 22. 1. 2016.</p>
               <p>Predlog stališča je bil v skladu z določili Poslovnika Državnega zbora dodeljen v
               obravnavo Odboru za zadeve Evropske unije, kot pristojnemu odboru, in Odboru za
               finance in monetarno politiko, kot matičnemu delovnemu telesu. Slednji ga je
               obravnaval na 19. seji, 12. 1. 2016, in sprejel mnenje, ki smo ga prejeli.</p>
               <p>Med nami lepo pozdravljam državno sekretarko na Ministrstvu za finance gospo Ireno
               Sodin in jo kar prosim, da nam predstavi Predlog uredbe in zlasti Predlog stališča
               Republike Slovenije do te uredbe. Izvolite.</p>
            </sp>
            <sp who="SDT7:SodinIrena">

               <speaker>IRENA SODIN:</speaker>

               <p>Hvala lepa, spoštovani predsednik. Spoštovane poslanke in poslanci.</p>
               <p>Predlog uredbe Evropskega parlamenta in sveta za vzpostavitev evropskega sistema
               jamstva za vloge pomeni nadaljnji korak pri krepitvi bančne unije, saj bo izboljšal
               zaščito imetnikov bančnih vlog, povečal finančno stabilnost in dodatno zmanjšal
               povezavo med bankami in državo.</p>
               <p>Evropska unija je po letu 2008, ko se je soočila s krizo v bančnem in širše,
               finančnem sektorju, sprejela več pravnih aktov za zagotovitev finančne stabilnosti
               evrskega območja in celotne Evropske unije, pa tudi za proces za poglobljeno
               ekonomsko in monetarno unijo. Vsi ti pravni akti predstavljajo pravni okvir za
               vzpostavitev bančne unije, ki temelji na enotnem mehanizmu nadzora, enotnem mehanizmu
               za reševanje in enotnem sistemu jamstva za vloge.</p>
               <p>Enotni mehanizem nadzora deluje že od 4. novembra 2014, vanj pa so vključene evropske
               sistemsko pomembne banke. Tudi pravila glede enotnega mehanizma za reševanje, ki
               predvideva tudi vzpostavitev enotnega sklada za reševanje, so se začela uporabljati s
               1. januarjem letošnjega leta.</p>
               <p>Za področje sistema jamstva za vloge pa je bila v letu 2014 sprejeta Direktiva o
               sistemih jamstva za vloge, ki se nanaša na vzpostavitev nacionalnih sistemov jamstva
               za vloge in nacionalnih skladov za jamstvo vlog.</p>
               <p>S predlagano uredbo se vzpostavi pravna podlaga za vzpostavitev evropskega sistema
               jamstva za vloge, ki vključuje tudi vzpostavitev evropskega sklada za jamstvo vlog.
               Sistem bo vpeljan postopno in sicer, bo v prvi fazi, takoimenovani fazi
               pozavarovanja, ki bo trajala do leta 2020, nacionalni sistem jamstva za vloge
               dostopal do sredstev evropskega sklada za jamstvo vlog samo, če bo predhodno izčrpal
               vsa razpoložljiva sredstva iz nacionalnih skladov za jamstvo vlog, in sicer do višine
               20 % likvidnostnega primanjkljaja. Preostala manjkajoča sredstva bo moral nacionalni
               sklad pridobiti iz drugih virov, na primer zadolžitvijo ali izdajo dolžniških
               vrednostnih papirjev.</p>
               <p>Po letu 2020 nastopi druga faza, takoimenovana faza sozavarovanja, za katero je
               značilno, da nacionalnemu sistemu jamstva za vloge, v primeru potrebe po kritju
               zajamčenih vlog ne bo predhodno treba koristiti vseh razpoložljivih sredstev
               nacionalnega sklada, temveč bo lahko vzporedno koristil tudi sredstva iz evropskega
               jamstvenega sklada za vloge. Sprva bo delež koriščenja sredstev evropskega sklada
               znašal 20 % potrebnega zneska za kritje zajamčenih vlog, nato pa se bo ta delež
               povečeval postopoma do leta 2024 na 100 %. Z letom 2024 se sredstva za izplačilo kritja zajamčenih
               vlog pri katerikoli banki, vključeni v sistem jamstva za vloge, v celoti zagotavljajo
               iz evropskega sklada za jamstvo vlog.</p>
               <p>Z evropskim skladom za jamstvo vlog bo upravljal enotni odbor za reševanje ob
               sodelovanju nacionalnih organov, ki opravljajo sistem jamstva vlog po posameznih
               državah članicah Evropske unije. V Sloveniji bo ta organ Banka Slovenije.</p>
               <p>Končna ciljna vrednost sklada za jamstvo vlog znaša 0,8 % vseh zajamčenih vlog bank v
               bančni uniji. In glede na podatke iz leta 2011 je pričakovani znesek teh sredstev
               približno 43 milijard evrov. Sredstva v evropski sklad za jamstvo vlog bodo
               prispevale banke, pri čemer pa je treba poudariti, da zaradi tega ne bodo dodatno
               obremenjene, ker se bodo ta sredstva odštevala od obveznosti, ki jih bodo banke imele
               do nacionalnih skladov za jamstvo vlog.</p>
               <p>Vlada Republike Slovenije predlog uredbe na splošno podpira, saj meni, da pomeni
               krepitev tretjega stebra bančne unije, katere članice je tudi Republika
               Slovenija.</p>
               <p>Do predloga je pozitivno mnenje izdala tudi Banka Slovenije, ki bo nosilka in
               upravljavka nacionalnega sistema jamstva za vloge. Izrazila pa je zgolj pomislek pri
               hitrosti uvajanja in vzpostavljanja evropskega sistema jamstva za vloge. Primerna bi
               bila postopna vzpostavitev evropskega sistema za jamstva za vloge na način, da se po
               poteku faze pozavarovanja oceni stanje in na tej podlagi sprejme odločitev glede
               vsebine in nadaljnjih korakov. Pri oceni stanja je treba upoštevati tudi izkušnje,
               pridobljene z vzpostavitvijo in vodenjem evropskega sklada za reševanje, glede na to,
               da so se pravila glede enotnega sklada za reševanje, začela uporabljati šele v tem
               mesecu.</p>
               <p>Glede na navedeno predlagam, da Predlog stališča Vlade Republike Slovenije do
               predloga uredbe o spremembi, uredbe za vzpostavitev evropskega sistema jamstva za
               vloge, podprete. Hvala lepa.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam. Za predstavitev mnenja matičnega delovnega telesa prosim
               podpredsednika Odbora za finance in monetarno politiko, gospoda Tilna Božiča.</p>
            </sp>
            <sp who="SDT7:BožičTilen">

               <speaker>TILEN BOŽIČ (PS SMC):</speaker>

               <p>Hvala za besedo. V okviru Odbora za finance in monetarno politiko smo na 19. redni
               seji, to je bilo 12. januarja 2016, kot matično delovno telo obravnavali Predlog
               stališča Republike Slovenije do Predloga uredbe Evropskega parlamenta in Sveta o
               spremembi Uredbe <stage>(EU)</stage> 806/2014 za vzpostavitev evropskega sistema jamstva za
               vloge.</p>
               <p>Tako kot danes, je tudi na našem Odboru, uvodno predstavitev podala sekretarka
               Ministrstva za finance. Glede na to, da je kar izčrpno že podala, bom morda samo
               nekatere poudarke izpostavil, ki jih je izpostavila tudi pri nas.</p>
               <p>Torej, Predlog uredbe prinaša krepitev bančne unije, saj se zdaj poleg enotnega
               nadzora bank in enotnega mehanizma za reševanje bank vzpostavlja tudi enotni sistem
               zajamčenih vlog. Pričakuje se izboljšana zaščita imetnikov bančnih vlog, dvig
               finančne stabilnosti in nekako tudi zmanjšanje povezave med bankami in državami. Kot
               je bilo že rečeno, bo vzpostavljen v treh korakih. Prvi, do leta 2020. Gre za
               pozavarovanja. Nato za vzajemna zavarovanja 2020 do 2014, kasneje pa bo šlo za polno
               zavarovanje.</p>
               <p>Predvidena je ustanovitev jamstvenega sklada za vloge. Tukaj bi morda opozoril samo
               na en manjši lapsus, ki se je zgodil v poročilu. Pravilna številka je 43 milijard
               evrov in ne 143, kot je tudi pravilno gospa Sodinova povedala. In kot je tudi
               povedala, Vlada podpira Predlog uredbe.</p>
               <p>V okviru Odbora smo tudi sprejeli mnenje, in sicer: Odbor za finance in monetarno
               politiko podpira Predlog stališča Republike Slovenije do Predloga uredbe Evropskega
               parlamenta  in Sveta o
               spremembi Uredbe <stage>(EU)</stage> 806/2014 za vzpostavitev evropskega sistema jamstva za vloge,
               EPA 987-VII, EU U 616, ki ga je predložila Vlada in predlaga pristojnemu Odboru za
               zadeve Evropske unije, da Predlog stališča sprejme. Hvala</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam. Predlog stališča je na 7. izredni seji, 19. 1. 2016,
               obravnavala tudi Komisija Državnega sveta za mednarodne odnose in evropske zadeve, ki
               ste ga prejeli. Za njegovo predstavitev pa prosim člana Komisije, gospoda Janka
               Požežnika. Izvolite.</p>
            </sp>
            <sp who="SDT7:PožežnikJanko">

               <speaker>JANKO POŽEŽNIK:</speaker>

               <p>Najlepša hvala, spoštovani gospod predsednik, članice in člani Odbora in ostali
               prisotni. Pozdrav tudi iz spodnjega doma našega parlamenta.</p>
               <p>Kot rečeno, je Komisija za mednarodne odnose na tej 7. izredni seji, 19. 1.,
               obravnavala Predlog stališča.</p>
               <p>Člani Komisije ugotavljajo, da bo evropski sistem jamstva za vloge nadgradil
               obstoječi sistem, ki je sestavljen iz nacionalnih sistemov jamstva za vloge,
               posamezni imetniki vlog pa bodo še naprej deležni enake pravne zaščite za vloge v
               višini 100 tisoč evrov na bančni račun. Podpirajo postopno izvajanje predlaganega
               sistema, ki naj bo bolj prilagojen tveganjem in podprt s strogimi varovali. Obvezen
               bo za države članice območja evra, katerih banke so vključene v enotni mehanizem
               nadzora in hkrati odprt za države članice Evropske unije, ki se želijo priključiti
               bančni uniji.</p>
               <p>Komisija za mednarodne odnose in evropske zadeve Državnega sveta je soglasno sprejela
               mnenje, da podpira Predlog stališča Republike Slovenije do Predloga uredbe Evropskega
               parlamenta in Sveta o spremembi Uredbe. Hvala lepa.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala za to predstavitev.</p>
               <p>Odpiram razpravo. Gospod Jožef Horvat, izvolite.</p>
            </sp>
            <sp who="SDT7:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa gospod predsednik. Spoštovana državna sekretarka.</p>
               <p>Poslanska skupina Nove Slovenije ocenjuje, da je ta uredba primeren gradnik tretjega
               stebra bančne unije. Kot vemo, je Komisija že leta 2012 v okviru dolgoročne vizije za
               gospodarsko in fiskalno povezovanje pozvala k ustanovitvi bančne unije.</p>
               <p>Mi smo ukrepe na tem področju ves čas podpirali. Ko smo proučevali to uredbo, samo
               videli, da ima ustrezno pravno podlago v pogodbi o delovanju Evropske unije. Smo se
               pa dalj časa ukvarjali z načelom subsidiarnosti in tukaj bi imel kljub vsemu
               vprašanje. Ni zdaj ravno to hudo finančno vprašanje. Bolj gre za nek pravni red.
               Glede na to, da države članice, seveda vsaka, tudi Slovenija, ima neke mehanizme za
               varovanje oziroma za zaščito vlog. Pri nas bo ta zadeva pravzaprav, a ne, državna
               sekretarka, ostala enaka. Posamezniki, imetniki vlog bodo še naprej deležni enake
               ravni zaščite. Enake ravni zaščite za vloge v višini 100 tisoč evrov. Tu ni nobene
               spremembe. Zato nekako ostaja v zraku vprašanje, ali ni morda kršeno načelo
               subsidiarnosti, čeprav sami podpiramo to uredbo. Pričakujemo, da bo kljub vsemu
               zaupanje poraslo. Zaupanje v bančni sistem ta trenutek to močno potrebujemo.</p>
               <p>In ja, bom dejansko to uredbo tudi v imenu Poslanske skupine podprl. Hvala.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala. Ker ne vidim več želje po razpravi, prosim državno sekretarko za
               odgovor.</p>
            </sp>
            <sp who="SDT7:SodinIrena">

               <speaker>IRENA SODIN:</speaker>

               <p>Hvala lepa za vprašanje, gospod Horvat. Ja, seveda lahko potrdim, da kar se tiče
               višine jamstva za vloge, ta znesek ostaja pri 100 tisoč evrih.</p>
               <p>Glede vprašanja o subsidiarnosti, ali je ta uredba sorazmerna. Je, vsekakor, je v
               skladu z načelom subsidiarnosti, ker predlaganih ukrepov ni možno doseči na
               nacionalnih nivojih z več razlogov. Namreč, sistem jamstva za vloge na nacionalni
               ravni, generalno je ranljiv z vidika lokalnih pretresov. Zaradi tega je zato, da se nekako izenači nivo
               zaščite vlagateljev na nivoju posameznih držav, mora biti tudi s tega vidika
               zagotovljena subsidiarnost, da se zagotovi celovitost notranjega trga.</p>
               <p>Poleg tega že imamo enotni mehanizem nadzora. Imamo enotni mehanizem reševanja, kar
               je del bančne unije, zato je primerno, da se, kot ste omenili sami, ta del zgradbe
               nadgradi še s tretjim blokom, to je evropski sistem jamstva za vloge. Hvala.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Gospa Vojka Šergan, izvolite.</p>
            </sp>
            <sp who="SDT7:ŠerganVojka">

               <speaker>VOJKA ŠERGAN (PS SMC):</speaker>

               <p>Lepo pozdravljeni.</p>
               <p>Jaz bi pa imela vprašanje v zvezi z direktivo, in sicer je Republika Slovenija 10.
               decembra 2015 skupaj z 9 članicami unije dobilo opomin zaradi zamude pri prenosu te
               direktive v naš pravni red. V predlogu stališča je zapisano, da je v pripravi
               nacionalni zakon za prenos te direktive. Kakšni so razlogi za takšno zamudo pri
               prenosu direktive? Kdaj bo pripravljen zakon? In dosledno izvajanje pravil iz te
               direktive v obdobju do 2020. Sistem pozavarovanja je namreč predvideno kot pogoj za
               dostop do sredstev iz evropskega jamstvenega sklada.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Kar izvolite.</p>
            </sp>
            <sp who="SDT7:SodinIrena">

               <speaker>IRENA SODIN:</speaker>

               <p>Hvala lepa za vprašanje. Ja, to je res. Slovenija pri prenosu direktiv na določenih
               področjih zamuja. V celi zgodbi je pač več blokov, ki je bilo potrebno prenesti v
               slovenski pravni red. Eno od teh je bila medvladna pogodba, takoimenovani inter
               grametal agreement, ki ga je Slovenija že ratificirala. Nekatere države tega še niso
               storile.</p>
               <p>Bili smo prvi, ki smo podpisali posojilno pogodbo za prenos dela sredstev zato, da je
               s 1. januarjem lahko začel delovati ta drugi del bančne unije. Res pa zamujamo pri
               prenosu direktive, takoimenovane BRRD, ki je prenesena delno, in pa sheme za
               zavarovanje depozitov, na kar smo dobili opomin.</p>
               <p>Mi pripravljamo odgovor in gradivo, za ta del prenosa je bilo že poslano v
               medresorsko usklajevanje, bo predvidoma obravnavano na Vladi 4. februarja. In naš
               predlog je, da se zaradi zamud, ki so bile narejene zaradi zahtevnosti zakonodaje in
               obilice zakonodaje, ki smo jo morali prenesti v slovenski pravni red, in enostavno
               stvar ni prišla na vrsto, tako, da upamo, da bomo po skrajšanem postopku uspeli ta
               del prenesti v slovensko zakonodajo v prvem četrtletju letošnjega leta oziroma
               spomladi. Hvala.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Zaključujem razpravo in na glasovanje dajem predlog stališča: Republika Slovenija
               podpira prizadevanja Evropske unije za vzpostavitev vseh elementov, potrebnih za
               učinkovito delovanje bančne unije. Ker predlagana uredba pomeni krepitev tretjega
               stebra bančne unije v smislu vzpostavitve evropskega sistema jamstva za vloge, ki
               pomenijo nadgradnjo že sprejetih rešitev, vsebovanih v direktivi 2014/49/EU
               Evropskega parlamenta in Sveta z dne 16. aprila 2014 o sistemih jamstva za vloge
               Republika Slovenija predlog Uredbe na splošno podpira.</p>
               <p>Ne glede na to, pa se bo Republika Slovenija pri sprejemanju Uredbe zavzemala za
               postopno vzpostavitev evropskega sistema jamstva za vloge na način, da se bo po
               poteku vmesnih faz pozavarovanje, vzajemno zavarovanje, oceni stanje in na tej
               podlagi sprejme odločitev glede vsebine in hitrosti nadaljnjih korakov. Pri oceni
               stanja je treba upoštevati tudi izkušnje, pridobljene z vzpostavitvijo in vodenjem
               Evropskega sklada za reševanje.</p>
               <p>Republika Slovenija se bo pri sprejemanju Uredbe tudi zavzemala, da bo upravljanje
               sklada za jamstvo vlog organizirano po vzoru upravljanja deviznih rezerv Evropske
               centralne banke, ter da bo z Uredbo določena tudi minimalna zahtevana donosnost tega
                  sklada. Glasujemo.
               Glasovanje poteka. In zaključujem glasovanje.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem končujem 2. točko dnevnega reda.</p>
               <p>In prehajamo na <title>3. TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  PREDLOGA UREDBE EVROPSKEGA PARLAMENTA IN SVETA O PROSPEKTU, KI SE OBJAVI OB JAVNI
                  PONUDBI ALI PREJEMU VREDNOSTNIH PAPIRJEV V TRGOVANJE.</title>
               </p>
               <p>Gradivo k tej točki smo prejeli od Vlade, 7. 1., na podlagi prvega odstavka 4. člena
               Zakona o sodelovanju med Državnim zborom in Vlado o zadevah Evropske unije.</p>
               <p>Rok za obravnavo predlogov stališč v Državnem zboru je 22. 1. 2016.</p>
               <p>Predlog stališča je bil v skladu z določili Poslovnika Državnega zbora dodeljen v
               obravnavo Odboru za zadeve Evropske unije, kot pristojnemu odboru, in Odboru za
               finance in monetarno politiko, kot matičnemu delovnemu telesu. Slednji ga je
               obravnaval na 19. seji, 12. 1. 2016, in sprejel mnenje, ki smo ga prejeli.</p>
               <p>Ponovno prosim državno sekretarko na Ministrstvu za finance gospo Ireno Sodin, da nam
               predstavi ta Predlog uredbe in tudi Predlog stališča Republike Slovenije.</p>
            </sp>
            <sp who="SDT7:SodinIrena">

               <speaker>IRENA SODIN:</speaker>

               <p>Hvala lepa.</p>
               <p>Evropska komisija je že s sprejetjem akcijskega načrta o uniji kapitalskih trgov
               napovedala pripravo uredbe o prospektu, ki se objavi ob javni ponudbi ali sprejemu
               vrednostnih papirjev v trgovanje.</p>
               <p>Glavni cilj tega pa je zmanjšanje razdrobljenosti na finančnih trgih, razpršitve
               virov financiranja in krepitve čezmejnih kapitalskih tokov.</p>
               <p>Namen aktualnega predloga uredbe je: zmanjšati administrativno breme, ki je povezano
               s pripravo prospektov za mala in srednja podjetja, pogoste izdajatelje vrednostnih
               papirjev in sekundarne izdaje, zagotoviti, da bo prospekt ustreznejše orodje za
               razkritje informacij vlagateljem, doseči večjo konvergenco med prospektom EU in
               drugimi pravili EU o razkritju. Predlog uredbe bo dodatno spodbudil uporabo
               dovoljenja za čezmejno uporabo za odobrene prospekte, ki je bilo uvedeno z direktivo
               o prospektu, zmanjšal bo razdrobljenost finančnih trgov in okrepil čezmejni pretok
               kapitala. Stabilnejši evropski kapitalski trgi lahko povečajo obseg razpoložljivega
               financiranja in ga učinkovito usmerijo v potencialno dobre naložbi po vsej Evropski
               uniji. Omogoča se več zasebnih naložb v infrastrukturne projekte. Vlagateljem in
               varčevalcem pa se zagotavlja dodatne priložnosti za učinkovitejše upravljanje z
               denarjem.</p>
               <p>S širšim financiranjem bo dana podpora finančni stabilnosti in zmanjšana odvisnost
               poslovnega sektorja in širšega gospodarstva od bančnih posojil.</p>
               <p>Predlagamo, da predlog podprete. Hvala.</p>
            </sp>
            <sp who="SDT7:ShakerKamalIzidor">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Za predstavitev mnenja matičnega delovnega telesa prosim podpredsednika gospoda Tilna
               Božiča.</p>
            </sp>
            <sp who="SDT7:BožičTilen">

               <speaker>TILEN BOŽIČ (PS SMC):</speaker>

               <p>Hvala za besedo. V okviru Odbora za finance in monetarno politiko smo tudi to
               tematiko obravnavali na 19. redni seji, 12. januarja, kot matično delovno telo. Gre,
               kot rečeno, za Predlog stališča Republike Slovenije do Predloga uredbe Evropskega
               parlamenta in Sveta o prospektu, ki se objavi ob javni ponudbi ali prejemu
               vrednostnih papirjev v trgovanje.</p>
               <p>Tudi pri nas je uvodno predstavitev podala sekretarka na Ministrstvu za finance.
               Predstavila cilje oziroma rešitve tega predloga.</p>
               <p>Gre, kot rečeno, za tendenco k zmanjšanju razdrobljenosti na finančnih trgih, za
               razpršitev virov financiranja in krepitev čezmejnih kapitalskih tokov. Namen je tudi
               olajšanje zbiranja kapitala in tudi vlagateljem zagotoviti učinkovito varstvo. Poleg
               tega se pričakuje tudi znižanje administrativnih ovir pri zbiranju kapitala.</p>
               <p>V okviru Odbora za finance in monetarno politiko smo tudi sprejeli, kot ste že rekli
               predsednik, mnenje, in sicer: Odbor za finance in monetarno politiko podpira Predlog
               stališča Republike Slovenije do Predloga uredbe Evropskega parlamenta in Sveta o
               prospektu, ki se objavi ob javni ponudbi ali prejemu vrednostnih papirjev v
               trgovanje, EPA 988-VII, EU U 617,  ki ga je predložila Vlada, in predlaga pristojnemu Odboru
               za zadeve Evropske unije, da predlog stališča sprejme. Hvala.</p>
            </sp>
            <sp who="SDT7:ShakerKamalIzidor">

               <speaker>KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Predlog stališča je na 7. izredni seji, 19. 1. 2016, obravnavala tudi Komisija
               Državnega sveta za mednarodne odnose in evropske zadeve, in sprejela mnenje, ki ste
               ga prejeli. Za njegovo predstavitev ponovno prosim člana te omenjene Komisije,
               gospoda Janka Požežnika. Izvolite.</p>
            </sp>
            <sp who="SDT7:PožežnikJanko">

               <speaker>JANKO POŽEŽNIK:</speaker>

               <p>Hvala za besedo še enkrat.</p>
               <p>Člani Komisije podpirajo predlagane poenostavitve, vezane na prospekt, ki jih vsebuje
               Predlog uredbe. Med drugim ugotavljajo, da se uvaja posebna ureditev za razkritja za
               mala in srednja velika podjetja, kar naj bi vplivalo na povečanje kotacij v
               večstrankarskih sistemih trgovanja oziroma na njihovih zagonskih trgih.</p>
               <p>Člani Komisije ugotavljajo, da v Sloveniji trg vrednostnih papirjev in drugih
               finančnih instrumentov ureja Zakon o trgu finančnih instrumentov. Glede na dejstvo,
               da so uredbe EU v članicah pozitivno pravo, bo potrebno nadaljevanje uskladitev
               veljavne nacionalne zakonodaje z obravnavo uredbe v obsegu, ki ureja prospekte.</p>
               <p>Komisija za mednarodne odnose in evropske zadeve Državnega sveta je soglasno sprejela
               mnenje, da podpira Predlog stališča Republike Slovenije do Predloga uredbe. Hvala
               lepa.</p>
            </sp>
            <sp who="SDT7:ShakerKamalIzidor">

               <speaker>KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Odpiram razpravo. Gospod Jožef Horvat, izvolite.</p>
            </sp>
            <sp who="SDT7:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa gospod predsednik. Samo eno kratko vprašanje.</p>
               <p>Vemo, da v Republiki Sloveniji trg vrednostnih papirjev in drugih finančnih
               instrumentov regulira Zakon o trgu finančnih instrumentov. Glede na naravo akta, ki
               ga obravnavamo, gre torej za Uredbo Evropske unije, ki je, kot je bilo že rečeno,
               pozitivno pravo, bo potrebno po našem prepričanju in razumevanju adaptirati tudi
               konkretno Zakon o trgu finančnih instrumentov, pa me zanima, gospa državna
               sekretarka, je noveliranje omenjenega zakona v normativnem planu dela Vlade in kdaj
               se načrtuje sprememba. Hvala lepa za vaš odgovor.</p>
            </sp>
            <sp who="SDT7:ShakerKamalIzidor">

               <speaker>KAMAL IZIDOR SHAKER:</speaker>

               <p>Najlepša hvala.</p>
               <p>Državna sekretarka, prosim.</p>
            </sp>
            <sp who="SDT7:SodinIrena">

               <speaker>IRENA SODIN:</speaker>

               <p>Hvala lepa. Kot je gospod Horvat pravilno ugotovil, Zakon o trgu finančnih
               instrumentov ureja to področje, in sicer, drugo poglavje tega zakona, tako da, ko bo
               ta Uredba sprejeta, bo potrebno ustrezno prilagoditi domačo zakonodajo v tem delu.
               Hvala.</p>
            </sp>
            <sp who="SDT7:ShakerKamalIzidor">

               <speaker>KAMAL IZIDOR SHAKER:</speaker>

               <p>Zaključujem razpravo.</p>
               <p>In na glasovanje dajem naslednji predlog stališča: Republika Slovenija podpira
               prizadevanja Evropske unije za vzpostavitev vseh elementov za zmanjšanje
               razdrobljenosti na finančnih trgih, razpršitev virov financiranja in krepitev
               čezmejnih kapitalskih tokov. Slovenija podpira Predlog uredbe, zlasti na področju
               zmanjševanja administrativnih bremen za podjetja, ki pripravljajo prospekt. Slovenija
               bo podprla prizadevanja v smeri, da bi prospekt postal koristnejši vir informacij za
               potencialne vlagatelje. Republika Slovenija se bo pri sprejemanju tega Predloga
               uredbe zavzemala za izboljšanje učinkovitosti prospekta, da bo prospekt ustreznejše
               orodje za razkritje informacij potencialnim vlagateljem.</p>
               <p>Glasujemo. Glasovanje poteka. In zaključujem glasovanje.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Najlepše se zahvaljujem državni sekretarki, sodelavcema, predstavniku Državnega
               sveta, za vse predstavitve.</p>
               <p>S tem tudi končujem 3. točko dnevnega reda in tudi 25. nujno sejo Odbora za zadeve
               Evropske unije. <stage type="time">Seja se je končala 22. januarja 2016 ob 10.14.</stage>
               </p>
            </sp>
         </div>
      </body>
   </text>
</TEI>
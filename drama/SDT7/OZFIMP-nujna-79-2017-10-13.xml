<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZFIMP-nujna-79-2017-10-13">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">217B406F566FFE12C12581B400275356</idno>
               <idno type="custom" subtype="day">29FD82A85EEBFA78C12581BF00235757</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=29FD82A85EEBFA78C12581BF00235757</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZFIMP-nujna-79-2017-10-13.OZFIMP" n="79">
               <name>nujna seja</name>
               <date when="2017-10-13"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZFIMP-nujna-79-2017-10-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZFIMP-nujna-79-2017-10-13.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">79. nujna seja</stage>
            <stage type="date">(13. oktobra 2017)</stage>
            <stage type="chairman">Sejo je vodila Urška Ban, predsednica Odbora za finance in monetarno
            politiko.</stage>
            <stage type="time">Seja se je pričela ob 16.00.</stage>
            <stage type="mag"/>


            <sp xml:id="SDT7-OZFIMP-nujna-79-2017-10-13.sp1">

               <speaker>PREDSEDNICA URŠKA BAN:</speaker>

               <p>Spoštovane kolegi in kolegice, spoštovana ministrica, spoštovana državna sekretarka,
               ostali prisotni, lepo pozdravljeni. Pričenjam 79. nujno sejo Odbora za finance in
               monetarno politiko. Obveščam vas, da so se za današnjo sejo opravičili naslednji
               Poslanci. Poslanka Nada Brinovšek, Andrej Šircelj, Jožef Horvat, Alenka Bratušek in
               Roberto Battellli, s pooblastilom pa namesto Marka Ferluge na današnji seji sodeluje
               Teja Ljubič. S sklicem ste prejeli predlagani dnevni red seje odbora. V poslovniškem
               roku nisem prejela predlogov v zvezi z dnevnim redom zato ugotavljam, da je za
               današnjo sejo določen takšen dnevni red kot smo ga prejeli s sklicem.</p>
               <p>Prehajam na <title xml:id="SDT7-OZFIMP-nujna-79-2017-10-13.title1">1. TOČKO - PREDLOG ZAKONA O DOPOLNITVI ZAKONA O IZVRŠEVANJU
                  PRORAČUNOV REPUBLIKE SLOVENIJE ZA LETI 2017 IN 2018.</title> Katerega
               predlagateljica je Vlada. K obravnavi te točke so bili povabljeni predstavniki
               Ministrstva za finance, Ministrstva za zdravje ter Zakonodajno-pravne službe. Kot
               dodatno gradivo k predlogu zakona smo prejeli mnenje Zakonodajno-pravne službe in
               mnenje Združenja mestnih občin Slovenije. Rok za vložitev amandmajev teče do
               zaključka razprave o členih predloženega zakona na današnji seji odbora in amandma,
               eden je bil že vložen s strani koalicijskih Poslanskih skupin k 1. členu zakona.</p>
               <p>Pričenjam <title xml:id="SDT7-OZFIMP-nujna-79-2017-10-13.title2">2. obravnavo predloga zakona</title> in dajem uvodno besedo za
               obrazložitev sprememb predstavnici Ministrstva za finance državni sekretarki mag.
               Saši Jazbec.</p>
               <p>Izvolite.</p>
            </sp>
            <sp xml:id="SDT7-OZFIMP-nujna-79-2017-10-13.sp2">

               <speaker>MAG. SAŠA JAZBEC:</speaker>

               <p>Hvala lepa za besedo, lepo pozdravljeni.</p>
               <p>Spoštovani, predlagani zakon o dopolnitvi zakona o izvrševanju proračunov Republike
               Slovenije za leti 2017 in 2018 vsebuje zgolj eno določbo s katero so Ministrstvo za
               finance podeljuje pooblastilo za prerazporeditev pravic porabe. Na ta način bo
               omogočeno, da se bodo zagotovila potrebna sredstva za izvedbo Zakona o interventnih
               ukrepih za zagotovitev finančne stabilnost javnih zdravstvenih zavodov, katerih
               ustanovitelj je Republika Slovenija v roku, ki ga določa navedeni zakon, torej do
               konca letošnjega leta. Uvodoma bi pojasnila, da je Vlada Republike Slovenije 8.
               septembra letos sprejela prej navedeni interventni zakon, ki med drugim kot enkratni
               ukrep v 17. členu zahteva izplačilo sredstev za pokrivanje presežkov odhodkov nad
               prihodki iz preteklih let v javnih zdravstvenih zavodih v skupni višini 136 milijonov
               240 tisoč evrov in tudi, da je treba ta sredstva v proračunu države zagotoviti
               najkasneje do 29. decembra letos. Glede na to, da je zakon vseboval nove obveznosti
               za letošnji proračun, je ministrica pristojna za finance skladno s 40. členom Zakona
               o javnih financah, ki določa, da, če se med proračunskim letom zaradi nastanka novih
               obveznosti za proračun ali spremenjenih gospodarskih gibanj povečajo izdatki ali
               zmanjšajo prejemki proračuna, lahko Vlada na predlog ministra za finance za največ 45
               dni zadrži izvrševanje posameznih izdatkov. Na isti seji je Vlada predlagala ukrep
               začasnega zadržanja izvrševanja proračuna države in Vlada Republike Slovenije je temu
               predlogu sledila in sprejela sklep o začasnem zadržanju. Zakon o javnih financah v 5.
               členu 40. člena določa, da, če se med izvajanjem ukrepov začasnega zadržanja
               proračuna proračun ne more uravnovesiti mora Vlada najkasneje 15 dni pred iztekom
               tega roka predlagati rebalans proračuna. To pomeni, da je treba rebalans pripraviti v
               primeru, če se v obdobju začasnega zadržanja izvrševanja proračuna proračun ne
               uravnovesi. V konkretnem primeru smo v času od sprejetja zakona na Vladi pred iztekom
               roka ugotovili oziroma preračunali, da kljub novim obveznostim<stage type="mag"/><stage xml:id="SDT7-OZFIMP-nujna-79-2017-10-13.stage8">(nadaljevanje)</stage> proračun države ni neuravnotežen, kar
               povedano drugače pomeni, da pravne podlage za pripravo rebalansa proračuna države ni
               več. Če povem še bolj natančno, se pravi gre za to, da je proračun kot je bil sprejet
               v Državnem zboru lani novembra, da ga lahko izvršimo v teh okvirjih, se pravi v
               okviru dodeljenih pravic porabe na odhodkovni strani in v okviru dovoljenega
               primanjkljaja proračuna. V tem vidiku uravnotežen proračun kot je bil sprejet v
               Državnem zboru.</p>
               <p>Nadalje pojasnjujem, da Zakon o javnih financah v 41. členu določa, da če se po
               sprejemu proračuna sprejme zakon ali odlok na podlagi katerega nastanejo nove
               obveznosti v proračun, vključi Vlada oziroma proračun te obveznosti v proračun in
               določi obseg izdatkov za ta namen v okviru večjih pričakovanih prejemkov in obsega
               zadolžitve, ki je določen s proračunom ali s prerazporeditvijo sredstev v okviru
               možnih prihrankov sredstev. To sicer ne pomeni, da je v sprejeti proračun mogoče
               vključiti katerokoli novo obveznost, pač pa je to dopustno samo za tiste obveznosti,
               ki izhajajo iz zakona, poleg tega pa je določen še dodatni pogoj, da mora biti zakon
               sprejet po uveljavitvi proračuna.</p>
               <p>V primeru Zakona o interventnih ukrepih za zagotovitev finančne stabilnosti javnih
               zdravstvenih zavodov, sta izpolnjena oba pogoja iz 41. člena, nove obveznosti so
               nastale na podlagi zakona in zakon je bil sprejet po uveljavitvi proračuna. Glede na
               dejstvo, da je sredstva za izvedbo interventnega zakona mogoče zagotoviti s
               prerazporeditvami pravic porabe v okviru sprejetega proračuna in da je kljub novim
               obveznostim proračun države uravnotežen, se s predlaganim zakonom podeljuje posebno
               pooblastilo Ministrstvu za finance, da v obsegu, ki izhaja iz navedenega zakona,
               prerazporedi pravice porabe iz tistih proračunskih postavk, pri katerih se je med
               izvrševanjem za leto 2017 ugotovilo, da pravice porabe ne bodo realizirane v
               načrtovani višini in s predlaganim zakonom torej na transparenten način se določa
               politike na katerih te pravice porabe ne bodo porabljene, obseg pravic, ki se lahko
               prerazporedi in tudi namen.</p>
               <p>Pojasnila bi še razloge zaradi katerih na določenih politikah ostajajo pravice porabe
               v proračunu. Prvi razlog je boljše stanje v gospodarstvu od tistega, ki je bilo
               predvideno pri pripravi proračuna lani jeseni. Se pravi višje število zaposlenih,
               višja gospodarska rast, zaradi česar je zaradi večjega obsega prihodkov v pokojninsko
               blagajno treba iz proračuna zagotoviti nižji transfer. Drugi razlog je v počasnejšem
               črpanju kohezijskih sredstev na ravni Evropske unije. Ker bo v letošnjem letu
               porabljenih manj kohezijskih sredstev, moramo države članice posledično v proračun EU
               plačati manj kot se je načrtovalo pri pripravi proračuna. In tretji razlog je, da v
               letošnjem letu ni prišlo do zaključka sodnih postopkov, ki bi zahtevali plačilo
               odškodnin s strani Republike Slovenije.</p>
               <p>Tako da, če zaključim oziroma na koncu bi dodala, da so finančne posledice za državni
               proračun nastale že s sprejetjem interventnega zakona in sprememba zakona, ki jo
               obravnavamo danes, zgolj določa pravno podlago za prerazporeditev sredstev, saj bi
               glede na obseg obveznosti tako Vlada kot ministrstvo pristojno za finance, brez
               ustrezne zakonske podlage prekoračilo odstotke, ki jih dopušča letni zakon glede
               prerazporejanja pravic porabe. Zato vam predlagam, da zakon podprete.</p>
               <p>Hvala lepa.</p>
            </sp>
            <sp xml:id="SDT7-OZFIMP-nujna-79-2017-10-13.sp3">

               <speaker>PREDSEDNICA URŠKA BAN:</speaker>

               <p>Najlepša hvala.</p>
               <p>Besedo dajem predsta… Ja, postopkovno izvolite gospod Mesec.</p>
            </sp>
            <sp xml:id="SDT7-OZFIMP-nujna-79-2017-10-13.sp4">

               <speaker>LUKA MESEC (PS Levica):</speaker>

               <p>Ja hvala za ta uvodna pojasnila.</p>
               <p>Jaz bi vseeno prosil, če lahko malo bolj natančno poveste od kje jim ta sredstva.
               Zdaj v gradivu, ki smo ga dobili so bile te postavke čisto splošne, se pravi 9
               pravosodje, 11 pokojninsko varstvo in 24 plačila v EU. Zdaj vsebinsko ste se malo
               dotaknili v predstavitvi od kje so, bi pa prosil za bolj podrobna pojasnila, ker
               vendarle je treba vedeti od kje bo denar prišel.</p>
            </sp>
            <sp xml:id="SDT7-OZFIMP-nujna-79-2017-10-13.sp5">

               <speaker>PREDSEDNICA URŠKA BAN:</speaker>

               <p>Ja v redu, jaz vidim, da je to že del vsebinske razprave, da dam besedo še
               Zakonodajno-pravni službi in potem takoj tudi nazaj državni sekretarki, če se
               strinjate? <stage type="mag"/><stage xml:id="SDT7-OZFIMP-nujna-79-2017-10-13.stage10">(nadaljevanje)</stage> Prav,
               izvolite gospa Sonja Bien Karlovšek.</p>
            </sp>
            <sp xml:id="SDT7-OZFIMP-nujna-79-2017-10-13.sp6">

               <speaker>SONJA BIEN KARLOVŠEK:</speaker>

               <p>Hvala za besedo.</p>
               <p>Zakonodajno-pravna služba je predlog zakona preučila z vidika svojih pristojnosti in
               dala k 1. členu pripombe, in sicer se je prvi sklop pripomb nanašal na natančne
               določitve roka in višine sredstev, ki bodo prerazporejena, saj je namen predlagane
               dopolnitve zakona zagotovitev sredstev za izvedbo ukrepa po prvi alineji 2. člena
               Zakona o interventnih ukrepih za zagotovitev finančne stabilnosti javnih zdravstvenih
               zavodov, katerih ustanovitelj je Republika Slovenija, drugi sklop pripomb pa se je
               nanašal na jasnost prerazporeditve, ki bo v pristojnosti Ministrstva za finance in ki
               temelji na določbi 41. člena Zakona o javnih financah, se pravi glede na to, da se
               je, da so se v predlogu zakona navajale zgolj posamezne politike, smo izpostavili
               definicijo postavke, ki je del podprograma posameznega neposrednega uporabnika.</p>
               <p>Ugotavljam, da je s predlaganim oziroma vloženim amandmajem koalicijskih poslanskih
               skupin, da so te vse te naše pripombe ustrezno upoštevane.</p>
               <p>Hvala.</p>
            </sp>
            <sp xml:id="SDT7-OZFIMP-nujna-79-2017-10-13.sp7">

               <speaker>PREDSEDNICA URŠKA BAN:</speaker>

               <p>Najlepša hvala.</p>
               <p>Končali smo z uvodnimi obrazložitvami. Predlagam, da po koncu razprave in odločanju o
               amandmaju glasujemo o obeh členih zakona skupaj. Če se strinjate? Ni
               nasprotovanj.</p>
               <p>Tako da prehajamo na razpravo o členih in odločanju o amandmajih.</p>
               <p>V razpravo dajem 1. člen in amandma koalicijskih poslanskih skupin in bi morda v
               začetku razprave prosila kar državno sekretarko, če odgovori na vprašanje poslanca
               Luke Meseca.</p>
               <p>Izvolite.</p>
            </sp>
            <sp xml:id="SDT7-OZFIMP-nujna-79-2017-10-13.sp8">

               <speaker>MAG. SAŠA JAZBEC:</speaker>

               <p>Ja hvala lepa.</p>
               <p>Torej, ko smo preračunavali kje vidimo ostale pravice porabljene, izkoriščene, smo že
               v pol letnem poročilu nakazali pri oceni realizacije do letošnjega, torej letošnjega
               leta tako da zdaj vam bom povedala številke kot smo jih videli, ko smo pripravljali,
               bi pa še vseeno poudarila, da je proračun živa stvar, tako da v bistvu vsak dan, ko
               ocenjujemo koliko bomo kje rabili, vsak dan se pač to spreminja. Ampak okvirno, tako
               kot smo takrat gledali, 136,24 milijona bi zagotovili 25,24 milijona izplačil v
               Evropsko unijo, 77 milijonov iz pokojninskega varstva in 34 milijonov iz obveznosti
               po sodnih odločbah, se pravi iz pravosodja. To zdaj kot sem že rekla, to je, to se
               sešteje v 136,24, ampak ravno včeraj smo dobili pač spet nove podatke, da bodo
               vplačila v Evropsko unijo še nekoliko nižja, tako da bo lahko pač tista končna
               številka, ko bomo pripravili prerazporeditev, ta prerazporeditev bo pač opravljena po
               tem, ko bodo bolnice oddale vloge in ko bomo pač prišli do tega končnega zneska. Tako
               da ni nujno, da bodo prav do decimalke te držale, okvirno je pa to, to.</p>
            </sp>
            <sp xml:id="SDT7-OZFIMP-nujna-79-2017-10-13.sp9">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Še kdo želi razpravljati? Izvolite gospod Veber.</p>
            </sp>
            <sp xml:id="SDT7-OZFIMP-nujna-79-2017-10-13.sp10">

               <speaker>JANKO VEBER (PS SD):</speaker>

               <p>Hvala za besedo.</p>
               <p>V sami obrazložitvi Zakona o izvrševanju proračuna ni razvidno, da bi v dosedanji
               praksi sprejemanja Zakona o izvrševanju proračuna imeli tak primer. Ali se motim? A
               je to prvič, da se srečujemo s takšnim primerom kjer konkretno Zakon o izvrševanju
               proračuna oblikujemo novo proračunsko postavko in seveda tudi govorimo o tem iz
               katerih proračunskih postavk se sredstva jemlje in se daje na to novo proračunsko
               postavko. Zdaj glede na to, da je bilo govora o pravni podlagi glede na takšno
               prerazporejanje, se odpira eno enostavno vprašanje. Ko beremo 41. člen Zakona o
               javnih financah, pa če se po sprejemu proračuna sprejme zakon ali odlok na podlagi
               katerega nastanejo nove obveznosti za proračun, vključi Vlada oziroma župan te
               obveznosti v proračun <stage type="mag"/><stage xml:id="SDT7-OZFIMP-nujna-79-2017-10-13.stage12">(nadaljevanje)</stage>
               in določi obseg izdatkov za ta namen v okviru večjih pričakovanih prejemkov in obsega
               zadolžitve, ki jo določen s proračunom ali s prerazporeditvijo sredstev v okviru
               možnih prihrankov sredstev. Torej 41. člen jasno daje pravno podlago za to
               prerazporeditev. Zakaj potrebujemo Zakon o izvrševanju proračuna, če imamo že v
               Zakonu o javnih financah jasno pravno podlago?</p>
            </sp>
            <sp xml:id="SDT7-OZFIMP-nujna-79-2017-10-13.sp11">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Še kdo želi razpravljati? V kolikor ne, dajem besedo državni sekretarki.</p>
               <p>Izvolite gospa mag. Saša Jazbec.</p>
            </sp>
            <sp xml:id="SDT7-OZFIMP-nujna-79-2017-10-13.sp12">

               <speaker>MAG. SAŠA JAZBEC:</speaker>

               <p>Hvala lepa.</p>
               <p>Vlada ima v skladu z obstoječim Zakonom o izvrševanju prorač… Torej Zakonom o
               izvrševanju proračuna omejene možnosti prerazporeditev. Namreč veljavni Zakon o
               izvrševanju proračuna daje možnosti, da tako predlagatelj kot Ministrstvo za finance
               kot organ upravljanja kot Vlada upravlja prerazporeditve v enih določenih okvirjih.
               Samo primeroma, da lahko odloča Vlada o višini, ki ne presega 5 % posamezne politike,
               10 % posameznega glavnega programa in 20 % posameznega podprograma. Konkretno ta
               prerazporeditev je previsoka, da bi jo lahko Vlada izvršila v okviru obstoječih
               pooblastil, kot jih daje ZIPRS, zato, ker je celotna politika tole zdravja reda
               velikosti 100 milijonov, malo manj kot 100 milijonov v sprejetem proračunu in zato
               teh 136 milijonov prebija te procente, ki jih lahko Vlada ta hip uporabi za
               prerazporejanje. Zato smo se odločili za tak transparenten način, da torej, da se te
               pač z zakonom, da se pove od kod se bo vzelo in na katero politiko se bo dalo.</p>
            </sp>
            <sp xml:id="SDT7-OZFIMP-nujna-79-2017-10-13.sp13">

               <speaker>PREDSEDNICA URŠKA BAN:</speaker>

               <p>Ja izvolite gospod Veber.</p>
            </sp>
            <sp xml:id="SDT7-OZFIMP-nujna-79-2017-10-13.sp14">

               <speaker>JANKO VEBER (PS SD):</speaker>

               <p>Hvala.</p>
               <p>Torej s tem zakonom dajemo Ministrstvu za finance višja, večja pooblastila kot jih
               ima Vlada. Zakaj se ne odpre člen, ki omejuje Vladi odstotek prerazporejanja sredstev
               in se to uredi v tistem členu? S tem zakonom pa dajemo večja pooblastila Ministrstvu
               za finance kot jih ima Vlada. Ne razumem tega postopka in če je ta omejitev dana
               Vladi, potem bi bilo bolje, da odprete tiste člene, ki bi omogočile večji odstotek
               prerazporejanja in se zadeva elegantno reši. To, da pa dajemo Ministrstvu za finance
               večja pooblastila kot Vladi, je pa zelo nenavadno ali pa za mene nesprejemljivo, bom
               tako rekel.</p>
            </sp>
            <sp xml:id="SDT7-OZFIMP-nujna-79-2017-10-13.sp15">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Želite še odgovoriti? Ja izvolite gospa državna sekretarka.</p>
            </sp>
            <sp xml:id="SDT7-OZFIMP-nujna-79-2017-10-13.sp16">

               <speaker>MAG. SAŠA JAZBEC:</speaker>

               <p>Mislim glejte, Vlada ima ene pristojnosti, ministrstvo ima druge pristojnosti, tukaj
               gre za enkraten primer, gre pač za interventni zakon, za poseben primer, ki se bo
               zgodil enkrat, na transparenten način bo pač Ministrstvo za finance, ki »itak« v
               praksi izvršuje ali pa da rečem tehnično predlaga Vladi prerazporeditve, tako da
               tukaj ni nekega razloga. Pač to je zakon, ki bo dal za ta konkreten primer
               pristojnost Ministrstvu za finance, da tehnično izvede prerazporeditev, s katero bo
               potem pač bodo prišli javni zdravstveni zavodi do teh 136 milijonov. Nam se je to
               zdelo, Vladi se je to zdelo pač transparentno.</p>
            </sp>
            <sp xml:id="SDT7-OZFIMP-nujna-79-2017-10-13.sp17">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Ja izvolite gospod Veber.</p>
            </sp>
            <sp xml:id="SDT7-OZFIMP-nujna-79-2017-10-13.sp18">

               <speaker>JANKO VEBER (PS SD):</speaker>

               <p>Hvala.</p>
               <p>Zdaj vse preveč primerov imamo, ko se nekomu nekaj zdi in to naredi in poskuša
               predstaviti potem Državnemu zboru oziroma poslancem kot gotovo dejstvo, se pa pri tem
               ne spoštuje zakon. Jaz menim, da če želite imeti kot Ministrstvo za finance večja
               pooblastila kot Vlada, potem je treba poseči v Zakonu o Vladi in reči: »Imamo Vlado,
               ampak nad Vlado imamo še Ministrstvo za finance, ki pravzaprav odloča o vsem,« kar se
               ne nazadnje tudi v praksi sicer dogaja, ampak pustimo zdaj to. Če pa to še uzakonimo,
               s tem zakonom, ne glede na to, da gre za enkratni ukrep, ampak gre za prakso, ki jo
               uzakonjamo. To bo potem ostal kot model kako reševati take probleme, <stage type="mag"/><stage xml:id="SDT7-OZFIMP-nujna-79-2017-10-13.stage14">(nadaljevanje)</stage> imamo Vlado, ki ni več
               Vlada, imamo Ministrstvo za finance, ki ima višja pooblastila kot Vlada. Torej zakaj
               raje ne odprete tiste člene in omogočite Vladi, da to lepo prerazporedi, tako kot ji
               omogoča 41. člen Zakona o javnih financah in je zadeva rešena. Ne razumem tega zakaj
               mora imeti Ministrstvo za finance višja pooblastila kot Vlada.</p>
            </sp>
            <sp xml:id="SDT7-OZFIMP-nujna-79-2017-10-13.sp19">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Je še kakšna razprava? Želite še kaj dodati? Ne. Ja izvolite gospod Mesec.</p>
            </sp>
            <sp xml:id="SDT7-OZFIMP-nujna-79-2017-10-13.sp20">

               <speaker>LUKA MESEC (PS Levica):</speaker>

               <p>Ja hvala.</p>
               <p>Zdaj mogoče kot odgovor kolegu Vebru. Se mi zdi, da sicer se s to poanto strinjam, da
               se Ministrstvo za finance ali pa pač finance na sploh prevečkrat postavlja nad
               demokratično voljo neke države, parlamenta, Vlade konec koncev in da je to postala
               stalnica življenja v Evropski uniji, ampak vendarle tukaj v Levici ocenjujemo, da gre
               za dober namen, torej za sanacijo dolgov bolnišnic v višini 136 milijonov evrov in
               bomo zato ta predlog podprli. V bistvu bom še enkrat povedal to, kar je pred mano že
               večkrat omenil Miha Kordiš na odborih, ki so se s tem ukvarjali. In sicer, zanimivo
               je, da so imele praktično vse stranke problemi s temi 136 milijoni. Imela je probleme
               desnica, ki je govorila, da se spet meče denar v škaf, ki pušča, govorila je, da bo
               spet denar odnesla korupcija, da bodo spet šle milijoni evrov v preplačane zgodbe kot
               so bile te o žilnih opornicah in tako naprej, ampak po drugi strani se pa nihče ne
               obregne v neko drugo nabava, ki jo Vlada izvaja v tem času in to je namera zapraviti
               novih 200 milijonov za Patrie. In v tem smislu me malo čudi paradoks zakaj je 136
               milijonov evrov za sanacijo bolnišnic tak primer, 200 milijonov za Patrie pa nikogar
               ne zmoti oziroma če še malo karikiram. Mi smo dali pred par leti 3,6 milijarde evrov
               za sanacije bank. Zdaj nam je pa problem dati delček tega denarja zato, da bo naš
               zdravstveni sistem normalno deloval. Že tako mislim, da vsi, ki ne razpravljajo o
               zdravstvu na način pač popolnega populizma in »katastrofizma«, ki ga poslušamo
               predvsem z desne, dobro vemo, da je zdravstveni sistem pri nas finančno podhranjen,
               da imajo primerljive države, začenši z Avstrijo po kateri bi se radi zgledovali,
               višji procent bruto domačega proizvoda, ki ga namenjajo za zdravstvo in da bomo ne
               glede na to koliko učinkovito in kako hitro pač uspemo počistiti s korupcijo v
               zdravstvu tudi v Sloveniji zaradi starajoče družbe morali nameniti več denarja, če
               hočemo imeti primerno zdravstveno oskrbo, dolgotrajno oskrbo in konec koncev
               kvalitetno življenje. Tako da, kar se nas tiče, bomo ta zakon podprli, amandma pa
               ocenjujemo kot da je redakcijske narave.</p>
            </sp>
            <sp xml:id="SDT7-OZFIMP-nujna-79-2017-10-13.sp21">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem gospodu Vebru, izvolite.</p>
            </sp>
            <sp xml:id="SDT7-OZFIMP-nujna-79-2017-10-13.sp22">

               <speaker>JANKO VEBER (PS SD):</speaker>

               <p>Hvala.</p>
               <p>Ocenjujem, da kolega Luka ni razumel moje razprave, zato bom samo še enkrat poudaril
               in povedal, da pravzaprav danes ne govorimo o tem ali bo ta denar namenjen ali ne bo
               namenjen zdravstvenemu sistemu. Ta zakon je sprejet, ta razprava je za nami. Mi se
               pogovarjamo o tem kako ta denar dejansko v skladu s sprejeto veljavno zakonodajo
               pripeljati do bolnišnic, ki potrebujejo ta denar in pravna podlaga za to je dejansko
               41. člen kjer Vlada lahko to naredi, v kolikor ji dovolimo ustrezen odstotek
               prerazporejanja v tem zakonu o izvrševanju proračuna in to je pot, ki bi bila po
               mojem mnenju pravilna, transparentna, s tem, ko pa damo Ministrstvu za finance večja
               pooblastila kot Vladi pa gre za pravno neskladnost po mojem mnenju in ni dobro, da
               136 milijonov namenimo v nasprotju po mojem mnenju z veljavnim pravnim redom in
               takšna praksa se seveda potem bo lahko kadarkoli tudi v prihodnosti
                  uporabljala.<stage type="mag"/><stage xml:id="SDT7-OZFIMP-nujna-79-2017-10-13.stage16">(nadaljevanje)</stage> Torej
               Vlada bo lahko na dopustu, pa bo Ministrstvo za finance to vse lepo urejalo oziroma
               na dopustu v narekovajih. Moje mnenje je tudi sicer, da bi bilo bistveno
               »korektnejše«, da se je pripravil rebalans proračuna, pa še iz enega razloga, na
               katerega bi tudi prosil, da dobim danes v okviru te razprave odgovor, kajti menim, da
               bi bil potreben rebalans za takšen način oblikovanja novih proračunskih postavk, pa
               še iz dodatnega razloga, ker je Odbor za izobraževanje, znanost in šport na svoji 32.
               redni seji odbora, ko je obravnaval točko avtonomija raziskovalnega dela,
               transparentnost in stabilnost financiranja raziskovalnega dela sprejel sklep pod
               točko 2: »Odbor za izobraževanje, znanost in šport in mladino predlaga Vladi
               Republike Slovenije, da v rebalansu proračuna za leto 2017 zagotovi dodatna sredstva
               za raziskovalno dejavnost.« Iz vsebine razprave, ki smo jo takrat opravili, gre za 9
               milijonov. Torej in ta sklep je bil soglasno sprejet na tem odboru. Torej s strani
               Državnega zbora ste dobili napotek, predlog, da se pripravi rebalans za leto 2017, s
               katerim se uredi tudi področje znanosti, ki je močno podhranjeno in v tem rebalansu
               bi lahko mirno uredili tudi teh 136 milijonov. Kako se bo izvedel sklep Odbora za
               izobraževanje, znanost in šport v letu 2017 je moje naslednje vprašanje in bi seveda
               prosil za odgovor.</p>
            </sp>
            <sp xml:id="SDT7-OZFIMP-nujna-79-2017-10-13.sp23">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Izvolite mag. Jazbec.</p>
            </sp>
            <sp xml:id="SDT7-OZFIMP-nujna-79-2017-10-13.sp24">

               <speaker>MAG. SAŠA JAZBEC:</speaker>

               <p>Jaz bi še enkrat rada zdaj to pojasnila. Jaz mislim oziroma tako bom rekla, da ne bom
               kaj jaz mislim, z obstoječim ZIPRS ima tako Vlada kot Ministrstvo za finance, kot
               predlagatelji finančnih načrtov možnost določenih prerazporeditev, se pravi, da
               proračun, ki ga sprejme Državni zbor, znotraj teh omejitev, da rečem prilagajajo
               življenje, obstoječim razmeram. In zdaj, če bi Vlada predlagala, da bi povečala, če
               sem pač prav razumela vaš predlog, da bi bilo prav, da bi Vlada imela večja
               pooblastila, jaz mislim, da bi bilo to v nasprotju s tem kar je na raznoraznih
               razpravah bilo rečeno, da bi imela Vlada še večja pooblastila kaj lahko dela, koliko
               lahko prerazporeja, zato še enkrat pravim, ta Vlada je sprejela ta predlog, da se da
               Ministrstvu za finance enkratno pooblastilo, ki bo sprejeto, če bo sprejet ta zakon,
               da se v nominalnem znesku izvrši ena določena prerazporeditev za točno določen namen
               s točno določenih postavk, da rečemo. Tako da je to, ni možnost, da bo Vlada enkrat
               na dopustu, ker Vlada mora sprejet pač predlog zakona, da potem lahko, da potem lahko
               vi o njem odločate. In ni nobene bojazni, da bo to postala praksa, za nadaljnje
               mešetarjenje po proračunu. Tako da še enkrat, to je enkratna zadeva, nominalni
               znesek, Vlada je potrdila, da bi se dalo oziroma da se daje Ministrstvu za finance to
               pooblastilo za to prerazporeditev.</p>
               <p>Zdaj pa glede druge točke, glede znanosti. Torej predlog oziroma sklep odbora je bil,
               da se ob pripravi rebalansa uredi še torej glede avtonomije raziskovalnega dela. Ni
               bil predlog oziroma ni bil sklep odbora, da mora Vlada pripraviti rebalans. V redu,
               lahko rečete, da pač, bom odgovorila pač tudi vsebinsko. Ker se, ker je seveda edina
               gotovost pri napovedovanju, da se stvari ne bodo odvile tako kot načrtujemo, je
               normalno, da se na nekaterih namenih načrtuje preveč oziroma, da se izkaže med letom,
               da se ne bo porabilo vse, na nekaterih pa premalo. Tako da je stalna praksa, ko
               spremljamo izvrševanje proračuna, tako na prihodkovni kot na odhodkovni strani, da se
               pojavijo tako imenovani ostanki in da se pojavijo tako imenovani manki. <stage type="mag"/><stage xml:id="SDT7-OZFIMP-nujna-79-2017-10-13.stage18">(nadaljevanje)</stage> Tako da, vsako leto to
               spremljamo, vsako leto poskrbimo, če se pojavijo pač kakšni manki na področju
               zakonskih obveznosti, da primarno poskrbimo za te manke in tako bo tudi letos, tudi
               na tu torej imamo to, to potrebo po teh devetih milijonih za iz naslova znanosti jo
               pač vodimo v tem seznamu, ampak ta hip ne morem zdaj povedati ali obljubiti kdaj bo,
               če bo v tem znesku, zato, ker bomo pač kot sem rekla najprej poskrbeli za to, da bo
               prišlo do pokritja vseh zakonskih obveznosti in potem, ko se to vodi, potem se pač v
               okviru možnosti, ki jih ima Vlada ali pa ministrstvo, poskrbi tudi za ostale namene,
               da tako rečem.</p>
               <p>Hvala.</p>
            </sp>
            <sp xml:id="SDT7-OZFIMP-nujna-79-2017-10-13.sp25">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Mogoče samo tukaj še, mislim, da niste v celoti odgovorila poslancu Vebru, ker pač je
               povedal, da bolj podpira oziroma se mu zdi korektnejše, da bi za ta namen šli z
               rebalansom proračuna, vi ste pa v uvodni obrazložitvi že povedala, da pravne podlage
               za rebalans ni. Če mogoče še to poveste. Pa še zanima me če za teh 9 milijonov pa
               lahko v kolikor bi se pokazali neki viški na drugih postavkah imate v okviru
               veljavnega ZIPRS pooblastilo, da to prerazporeditev do konca naredite. To me
               zanima.</p>
               <p>Pa dam še naprej besedo poslancu Vebru.</p>
            </sp>
            <sp xml:id="SDT7-OZFIMP-nujna-79-2017-10-13.sp26">

               <speaker>JANKO VEBER (PS SD):</speaker>

               <p>No saj v bistvu dopolnjeno vprašanje. Ampak jaz ne bi govoril o tem ali ima Vlada ta
               hip pravno podlago ali ne, da pripravi rebalans. Vlada lahko kadarkoli predlaga
               rebalans. Vedno ga lahko predlaga, če se tako odloči in Odbor za izobraževanje je
               pravzaprav predlagal Vladi. Zdaj, če se dogovorimo, da je praksa, da odbori ukažejo
               Vladi kaj mora narediti, je to nova praksa, ki je v Državnem zboru do sedaj še nismo
               izvajali, mislim pa, da bomo imeli težave potem tudi z Zakonodajno-pravno službo ali
               odbor to lahko naloži na tak način, da je zavezujoči sklep, da mora Vlada to
               izvršiti.</p>
               <p>Opozarjam samo na to, da bi bilo korektno do Državnega zbora in do matičnega oziroma
               ja matičnega delovnega telesa za področje znanosti, da se odreagira na ta predlog.
               Bil je korekten predlog za rebalans in oboje bi lahko seveda uredili v rebalansu, če
               bi bil predložen. Kar se pa tiče znanosti in odgovora v tem smislu, da boste
               poskušali preveriti ali bodo ti viški, manki in tako naprej, kolikšno pa je dejansko
               stanje na posameznih proračunskih postavkah, kjer ugotavljate te viške? Torej gre za
               pokojninsko blagajno, gre za vplačilo sredstev v EU, pravosodje, kolikšna, kolikšen
               je ostanek, dejanski ostanek na vseh teh treh postavkah. Ali je to točno 136
               milijonov 240 tisoč evrov ali je mogoče kaj več?</p>
            </sp>
            <sp xml:id="SDT7-OZFIMP-nujna-79-2017-10-13.sp27">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Izvolite državna sekretarka.</p>
            </sp>
            <sp xml:id="SDT7-OZFIMP-nujna-79-2017-10-13.sp28">

               <speaker>MAG. SAŠA JAZBEC:</speaker>

               <p>Bom začela tukaj zadaj. Ne ni točno 136,24 milijonov. Tega je več. Mi smo zadnja
               informacija, ki smo jo dali je bilo torej pri pripravi proračuna 2018, 2019 je en
               stolpec kjer se napiše, torej kjer se oceni porabo v tekočem letu v posameznih
               ekonomskih namenih, tako da tam smo torej tam smo podali za te ekonomske namene
               koliko bo ostalo. Potem, če se navežem na to vprašanje glede … Mislim, 40. člen ZJF
               govori, da če se med proračunskim letom povečajo izdatki, lahko Vlada na predlog
               ministrstva pristojnega za finance zadrži izvrševanje posameznih izdatkov. Potem pa
               pravi tudi, da če se proračun ne more uravnovesiti, da potem pripravi rebalans. Mi
               smo letos ugotovili, da <stage type="mag"/><stage xml:id="SDT7-OZFIMP-nujna-79-2017-10-13.stage20">(nadaljevanje)</stage>
               kljub tej novi obveznosti, da proračun ni neuravnotežen in, da zato ni pravne
               podlage, da bi pripravili rebalans, zato smo se odločili za drugo pot.</p>
               <p>Še kaj?</p>
            </sp>
            <sp xml:id="SDT7-OZFIMP-nujna-79-2017-10-13.sp29">

               <speaker>PREDSEDNICA URŠKA BAN:</speaker>

               <p>Ali imate pooblastila za teh 9 milijonov v kolikor bi lahko zagotovili ta
               sredstva?</p>
            </sp>
            <sp xml:id="SDT7-OZFIMP-nujna-79-2017-10-13.sp30">

               <speaker>MAG. SAŠA JAZBEC:</speaker>

               <p>Ja, ja, pardon, to je pač znesek, ki je znotraj teh omejitev tako, da, če bo prišlo
               do tega, da bo dovolj pravic porabe ostalo še za ta namen, potem pač Vlada ima
               pooblastila in je tudi na prioritetni listi za potencialne ostanke.</p>
            </sp>
            <sp xml:id="SDT7-OZFIMP-nujna-79-2017-10-13.sp31">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Ja, izvolite gospod Veber.</p>
            </sp>
            <sp xml:id="SDT7-OZFIMP-nujna-79-2017-10-13.sp32">

               <speaker>JANKO VEBER (PS SD):</speaker>

               <p>Čisto praktično vprašanje oziroma predlog, glede na to, da imamo danes Zakon o
               izvrševanju proračuna s katerim Ministrstvo za finance samo lahko prerazporedi 136
               milijonov in 240 tisoč evrov, če k temu dodamo še 9 milijonov danes na seji odbora,
               imate 136 milijonov 240 tisoč evrov plus 9 milijonov, pooblastilo v tem zakonu, da to
               uredite, seveda 9 milijonov namensko za področje znanosti, če lahko poveste iz katere
               proračunske postavke se seveda lahko to upošteva sicer pa verjetno, en odgovor ali je
               to mogoče narediti kot izvira tekoče proračunske rezerve ali pa iz teh obstoječih
               viškov, ki so tam.</p>
               <p>Hvala.</p>
            </sp>
            <sp xml:id="SDT7-OZFIMP-nujna-79-2017-10-13.sp33">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Želite besedo? V kolikor ne, ja <stage xml:id="SDT7-OZFIMP-nujna-79-2017-10-13.stage21">/ medsebojno govorjenje/</stage> aja, aja.</p>
               <p>Izvolite, državna sekretarka imate besedo.</p>
            </sp>
            <sp xml:id="SDT7-OZFIMP-nujna-79-2017-10-13.sp34">

               <speaker>MAG. SAŠA JAZBEC:</speaker>

               <p>Glejte, 136,24 milijonov je zakonsko obveznost, naloga Vlade je, da proračun izvrši v
               okvirih in, da pač primarno poskrbi zato, da so zakonske obveznosti izvršene v celoti
               plačane in tako naprej. To o čemer zdaj govorite ni zakonsko obveznost, je pa kot sem
               rekla na prioritetni listi zato bomo to lahko reševali znotraj možnosti oziroma teh,
               ja, možnost prerazporejanja, ki jih imamo v skladu z obstoječim zakonom.</p>
            </sp>
            <sp xml:id="SDT7-OZFIMP-nujna-79-2017-10-13.sp35">

               <speaker>PREDSEDNICA URŠKA BAN:</speaker>

               <p>Ja, izvolite gospod Veber.</p>
            </sp>
            <sp xml:id="SDT7-OZFIMP-nujna-79-2017-10-13.sp36">

               <speaker>JANKO VEBER (PS SD):</speaker>

               <p>Dejansko se da o tem res zelo veliko razpravljati, samo pač še enkrat. Torej zakonska
               obveza za teh 9 milijonov nastane v tistem trenutku, ko vključimo v ta Zakon o
               izvrševanju proračuna in je problem seveda takoj rešen, ampak želim opozoriti samo,
               bi rekel, v luči enotnega, enotne odločitve Odbora za izobraževanje, znanost in šport
               da podpre znanost. V letošnjem letu z 9 milijoni, kdaj lahko pričakujemo realizacijo
               tega sklepa odbora v letošnjem letu, predvsem iz razloga, da bo možno teh 9 milijonov
               se pravi tudi realizirati v letošnjem letu na zopet netransparenten način oziroma
               tako, da jim damo čas, da ustrezno seveda se zoorganizirajo in uporabijo ta
               denar.</p>
            </sp>
            <sp xml:id="SDT7-OZFIMP-nujna-79-2017-10-13.sp37">

               <speaker>PREDSEDNICA URŠKA BAN:</speaker>

               <p>Ja, zdaj, če lahko odgovorite.</p>
               <p>Izvolite.</p>
            </sp>
            <sp xml:id="SDT7-OZFIMP-nujna-79-2017-10-13.sp38">

               <speaker>MAG. SAŠA JAZBEC:</speaker>

               <p>Letošnje leto je malo drugačno od ostalih v tem smislu, da se odpravljajo plačne
               anomalije v javnem sektorju. Mi po navadi lahko plače, ki so velika postavka v
               državnem proračunu napovemo ali pa ocenimo kakšna bo njihova poraba do konca leta
               relativno zelo natančno, letos še potekajo pogajanja o odpravi plačnih anomalij.
               Tista do 26. plačnega razreda, tiste anomalije so bile podpisane, tako, da ljudje jih
               bodo dobili, javni uslužbenci jih bodo dobili plačane od avgusta dalje in to je
               večina, to je več kot 90 %, med tem, ko tisti del nad 26. plačnim razredom pa še ni v
               bistvu dogovorjen, še ni »spogajan«, tako, da nam ta košček sestavljanke še manjka.
               Morali bi dobiti javni uslužbenci, ki bodo prepoznani kot, da so njihove plače
               anomalije dobiti to plačano od oktobra naprej, se pravi<stage type="mag"/><stage xml:id="SDT7-OZFIMP-nujna-79-2017-10-13.stage23">(nadaljevanje)</stage> z novembrsko plačo, s poračunom za nazaj, če
               pač pogajanja ne bodo pravi čas končana. Tako da to zdaj razlagam tako na široko
               zato, ker letos ta postavka, ki pravim je velika, da jo letos ne moremo tako zelo
               natančno napovedati kot jo v povprečju lahko v drugih letih napovemo. To je prva
               prioriteta. Moramo poskrbeti, da bodo plače plačane. Lani se je spreminjala tudi
               socialna zakonodaja, tako da je letos več upravičencev do tega, ker ni več zaznamb na
               premoženje. Tako da tudi tukaj imamo letos malo več odprtih zadev kot v preteklih
               letih, ampak zdaj, ko je deset plač recimo že plačanih pa ko je, ne vem, ko pač smo
               sredi desetega meseca, bi morali imeti, to imamo po navadi do konca novembra, imamo
               stvari približno urejene. Tako da takrat se potem, takrat bo potem jasno kaj in
               koliko bo ostalo za druge namene.</p>
            </sp>
            <sp xml:id="SDT7-OZFIMP-nujna-79-2017-10-13.sp39">

               <speaker>PREDSEDNICA URŠKA BAN:</speaker>

               <p>Ja, to bo pa že bolj proti koncu leta, pa verjetno ta postavka ne bo mogla biti v
               bistvu niti realizirana. Dobro.</p>
               <p>Še kakšna razprava? V kolikor ne, zaključujem razpravo k 1. členu in dajem na
               glasovanje amandma koalicijskih poslanskih skupin k 1. členu. Glasujemo.</p>
               <p>Kdo je za? <stage xml:id="SDT7-OZFIMP-nujna-79-2017-10-13.stage24">(12 članov.)</stage> Kdo je proti? <stage xml:id="SDT7-OZFIMP-nujna-79-2017-10-13.stage25">(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem še 2. Člen. Ni razprave, zato jo zaključujem. Tako razpravo kot
               odločanje o amandmajih in sedaj v skladu s prej sprejeto odločitvijo, glasujemo o
               obeh členih predloga zakona skupaj. Glasujemo.</p>
               <p>Kdo je za? <stage xml:id="SDT7-OZFIMP-nujna-79-2017-10-13.stage26">(12 članov.)</stage> Kdo je proti? <stage xml:id="SDT7-OZFIMP-nujna-79-2017-10-13.stage27">(Nihče.)</stage></p>
               <p>Ugotavljam, da s členi zakona sprejeti.</p>
               <p>S tem pa tudi zaključujem drugo obravnavo predloga zakona na matičnem delovnem
               telesu. Sprejeti amandma se vključi v dopolnjen predlog zakona, ki bo sestavni del
               poročila odbora. Želi kdo o tej točki poročati na seji Državnega zbora. V kolikor ne,
               bom poročala sama.</p>
               <p>S tem zaključujem 1. točko in edino točko današnjega dnevnega reda seje odbora in 79.
               Nujno sejo odbora tudi zaključujem.</p>
               <p>Hvala lepa in lep vikend vam želim. <title xml:id="SDT7-OZFIMP-nujna-79-2017-10-13.title3">Seja se je končala 13. oktober 2017 ob
                  16.48.</title>
               </p>
            </sp>
         </div>
      </body>
   </text>
</TEI>
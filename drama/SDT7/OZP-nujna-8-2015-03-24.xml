<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZP-nujna-8-2015-03-24">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">A3BB6AF8CD2530A7C1257E06003411C1</idno>
               <idno type="custom" subtype="day">D91F39BEBBF79ACFC1257E18003381AD</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=D91F39BEBBF79ACFC1257E18003381AD</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZP-nujna-8-2015-03-24.OZP" n="8">
               <name>nujna seja</name>
               <date when="2015-03-24"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZP-nujna-8-2015-03-24.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZP-nujna-8-2015-03-24.OZP">
                        <orgName key="OZP">Odbor za pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA PRAVOSODJE</stage>
            <stage type="session">8. nujna seja</stage>
            <stage type="date">(24. marec 2015)</stage>
            <stage type="chairman">Sejo je vodila mag. Bojana Muršič, predsednica odbora.</stage>
            <stage type="time">Seja se je začela ob 14. uri. </stage>


            <sp xml:id="SDT7-OZP-nujna-8-2015-03-24.sp1">

               <speaker>PREDSEDNICA MAG. BOJANA MURŠIČ:</speaker>

               <p>Članice in člane odbora, vabljene ter ostale prisotne prav lepo pozdravljam!
               Pričenjam 8. nujno sejo Odbora za pravosodje. </p>
               <p>Obveščam vas, da so zadržani in se seje ne morejo udeležiti naslednje članice in
               člani odbora: dr. Matej Tašner Vatovec, Irena Kotnik, ki jo nadomešča Ivan
               Prelog.</p>
               <p>Ker ni bilo predlogov za spremembo dnevnega reda, je ta določen, kot je bil predlagan
               s sklicem seje.</p>
               <p>Obveščam vas tudi, da je odsoten poslanec Branko Grims, ki ga nadomešča Zvonko Lah.
               Odsotna je tudi Anja Bah Žibert, ki jo nadomešča Franc Breznik, odsotna je tudi gospa
               Eva Irgl, ki jo nadomešča mag. Anže Logar.</p>
               <p>Prehajamo na <title>1. TOČKO DNEVNEGA REDA – OBRAVNAVA UGOTOVITEV EVROPSKE KOMISIJE V
                  3. PREGLEDU STANJA V PRAVOSODJU ZA SLOVENIJO.</title>
               </p>
               <p>Gradivo k tej točki dnevnega reda je bilo objavljeno s sklicem seje na spletni strani
               Državnega zbora, in sicer: zahteva Poslanske skupine Slovenske demokratske stranke z
               dne 10.3.2015. Vabljeni so bili: predlagatelj, Poslanska skupina Slovenske
               demokratske stranke, Vlada, Ministrstvo za pravosodje, Vrhovno sodišče, Sodni svet in
               Predstavništvo Evropske komisije v Sloveniji.</p>
               <p>Želi besedo predstavnik predlagatelja, Slovenske demokratske stranke, gospod dr.
               Vinko Gorenak? Izvolite.</p>
            </sp>
            <sp xml:id="SDT7-OZP-nujna-8-2015-03-24.sp2">

               <speaker>DR. VINKO GORENAK (PS SDS):</speaker>

               <p>Hvala lepa.</p>
               <p>Uvodoma naj glede na prakso zadnjih petih let pravzaprav izrazim zadovoljstvo, iz
               temeljnega razloga, ker vsaj do sedaj je bilo v navadi, da je sodna veja oblasti kar
               malo, bom rekel, zapostavljala, ignorirala ali kakorkoli želite zakonodajno vejo
               oblasti, zlasti z vidika prisotnosti sodnih funkcionarjev. Tokrat vidim, da smo
               napredovali, napredovali do namestnice predsednika Vrhovnega sodišča, kar je dobro.
               Upam pa, da – torej, podpredsednica, ja -, upam pa, da bo kdaj tudi predsednik
               Vrhovnega sodišča se pojavil tukaj, ki je pač najbolj odgovoren za stanje, ki ga
               obravnavamo.</p>
               <p>Evropska komisija je pravzaprav izdala poročilo, 9.3.2015 je datum, ki govori o
               pregledu stanja na področju pravosodja. V koaliciji se niste ali pa koalicija temu ni
               posvečala kakšne pozornosti. Moram reči, da sam in poslanska skupina ta poročila, ta
               in podobna poročila vedno temeljito skušamo proučiti. In zdelo se nam je prav, da o
               tem poročilu zavzame kakšno stališče, sprejme kakšno priporočilo tudi ta odbor. Jaz
               verjamem, da bodo predstavniki Vrhovnega sodišča in Sodnega sveta izpostavljali
               pozitivne stvari, ki so v tem poročilu, tudi sam jih bom nekaj. Pa vendar, hkrati
               želim opozoriti na tiste negativne stvari v tem poročilu, ker to poročilo
               predstavlja, bomo rekli, nekaj lepih zaušnic Sloveniji oziroma slovenskemu
               pravosodju. In o tem kaže tudi kakšno reči in kaže kakšno reči o politiki ministrstva
               na tem področju. Zato naj začnem svoj uvod takole. To poročilo še vedno postavlja
               oziroma še vedno ugotavlja, da je Slovenija tista država, ki ima znotraj Evropske
               unije daleč največ sodnikov na 100 tisoč prebivalcev in posledično slovenski
               državljani so tisti državljani Evropske unije, ki plačujejo eno  najvišjih cen za delovanje pravosodja.
               Na to zadevo opozarjamo od leta 2008. Kakšnih bistvenih sprememb, kakšnih bistvenih
               premikov, pravzaprav težko rečemo, da so, če pa so, so pa ti minimalni; jih bom tudi
               v številkah razložil v nadaljevanju.</p>
               <p>Seveda je treba reči, da je tudi v tem poročilu omenjeno tisto, kar smo mi opozarjali
               že prej, to je <q>"World Economic Forum"</q>, ki pa je zelo jasno zavzel stališče, da se je
               v slovenskem pravosodju zaznala neodvisnost pravosodja, kar seveda poslabšuje. Tudi
               komisarka za področje pravosodja je izpostavila nekaj zadev, ki pomenijo kritiko
               slovenskemu pravosodju v vsakem primeru. Seveda je pa situacija pri nas taka, da
               tisto, kar slišimo iz Evrope, ne velja za Vrhovno sodišče. Vrhovno sodišče po sistemu
               <q>"kao ne čujem dobro"</q> včasih reagira in tudi kritizira stališča, ki jih imajo
               slovenski mediji. Ko so slovenski mediji tole poročilo povzeli vsaj v nekaterih delih
               in opozorili na kritine stvari, je Vrhovno sodišče seveda se postavilo, v prenesenem
               pomenu besede povedano, na zadnje noge, bi rekel človek, in zahtevalo ne vem kakšne
               popravke v medijih. Namreč, ker pač predsednik Vrhovnega sodišča oziroma vodstvo
               Vrhovnega sodišča kar naprej in neprestano prikazuje stanje v slovenskem pravosodju
               kot tisto, ki je dobro, kot sistem, ki edini deluje, in še kaj. Kar pa seveda ni res,
               to dokazuje to poročilo.</p>
               <p>Naslednja stvar, ki jo želim omeniti, je ta, na katero opozarjam že nekaj časa ali pa
               opozarjamo že nekaj časa, da je junija 2013 prišlo do podpisa tiste znane ali pa
               znamenite zaveze državljanom, po kateri je Vrhovno sodišče pridobilo znatna
               materialna sredstva, nekaj nad 3 milijone v dveh letih, ker je želelo in dokazovalo,
               da ta denar potrebujejo. Nasprotno se je Vrhovno sodišče zavezalo, da bo, recimo,
               število sodnikov znižalo v letu dni. To bi se moralo zgoditi do junija 2014. Število
               sodnikov se je sicer znižalo, vendar ne tako, kot so podpisali, niti slučajno do
               številke, ki so jo podpisali. Ali drugače povedano, če je tista zaveza državljanom
               podpisana, tako kot je podpisana, pomeni nateg državljanov s strani Vrhovnega
               sodišča. Namreč, denar so pobrali, niso pa spoštovali zaveze z vidika znižanja
               števila sodnikov. Obstaja seveda velik, velik razkorak med povprečnim stanjem v
               Evropski uniji z vidika stroškov ali pa z vidika števila sodnikov najprej. Glejte, mi
               smo vendarle imeli 49,9 sodnika na 100 tisoč prebivalcev leta 2010. To so zdaj počasi
               nekako znižali, na tak ali drugačen način. Še vedno pa imamo 46,1 sodnika lansko
               leto, zdajle v tem trenutku pa, kolikor vem, 45,5 sodnika na 100 tisoč prebivalcev.
               Ministrstvo za pravosodje – in, minister, tu vam moram kar nekaj reči, ne vem, ali je
               to zdaj vaša Vlada sprejela ali je bilo že prej sprejeto, ste vi bili predlagatelj
               ali vaš predhodnik, tega ne vem. Vendar glede na dokument Evropa 2020, tam je
               zapisano, da bo Slovenija imela do leta 2020 42 sodnikov na 100 tisoč prebivalcev.
               Naj vas pa opozorim, da že danes je 23 držav članic, ki imajo manj kot 30 sodnikov na
               100 tisoč prebivalcev. Mi pa si torej postavljamo nek cilj, da bomo imeli leta 2020
               42 sodnikov. Ja, za boga, enkrat moramo priti. Zdaj ne vem, ali bo morala ena
               generacija iti skozi ali kaj se bo zgodilo, da bomo prišli na neko normalno evropsko
               povprečje, tako z vidika števila sodnikov kot z vidika stroškov, ki jih državljani
               plačujejo za delovanje
               sodstva v enem letu. Kar se tiče delovanja in stroškov, pa je 86,9 evra na
               prebivalca, kar je tudi znotraj Evropske unije ena najvišjih številk. Namreč,
               povprečje je hudo, hudo nižje, tam okoli 42 evrov.</p>
               <p>Na področju učinkovitosti je tudi evropska komisarka izpostavila Slovenijo kot
               pozitiven primer, in sicer, pozitiven primer pri zmanjševanju sodnih zaostankov, ne v
               kazenskih zadevah, seveda gre za civilne, gospodarske in administrativne zadeve. To
               je sicer v redu, saj je tudi res, en korak naprej je bil narejen. Pa vendar, glejte,
               z zadnjega smo prišli na predzadnje mesto. Tako tega zdaj ne kaže prodajati kot ne
               vem kakšen uspeh. Še vedno smo drugi najslabši, Portugalska je slabša od Slovenije.
               Od leta 2010 do 2013 se je povprečen čas trajanja teh postopkov skrajšal s 315 na 301
               dan. Ampak če vzamete, da so to gospodarske zadeve, potem veste, da nek privatnik,
               podjetnik v 300 dneh je že zdavnaj pod vodo in že zdavnaj je bivši in že zdavnaj je
               odpustil vse zaposlene. Po možnosti je kdo naredil tudi kakšen samomor, tako kot smo
               bili priče leta 2010 v Stožicah. Ampak drugod po svetu ali pa v drugih državah je pa
               vendar ta čas 3 do 4 mesece. 3 do 4 mesece je pa vendar čas, ko lahko večina, ko
               lahko vsak podjetnik, obrtnik preživi nekako, ali vzame kredit ali karkoli. Skratka,
               s tem se ne kaže kaj veliko hvaliti.</p>
               <p>Še ena zadeva je, zaupanje v pravosodje. Glejte, jaz že od leta 2008 govorim in
               verjetno bom do konca tega mandata govoril o tem, da je problem zaupanja v pravosodje
               predvsem problem pravosodja. Namreč, ni mogoče pridobiti zaupanja na način, kakršnega
               si predstavlja naše pravosodje, ki že od leta 2008, kolikor jaz te stvari malo bolj
               sledim, govori o napadih na pravosodje, govori o žalitvah pravosodja in ne vem čem še
               vse. Ja, še enkrat ponavljam zdaj, ko je podpredsednica tukaj, seveda se ugleda
               pravosodja ne da uzakoniti, ne da se ga z ustavo določiti, ne da se ga z zakonom
               predpisati, ne da se ga z uredbo, z ničimer se ga ne da predpisati. Ugled si je treba
               pridobiti z delom, pa nič drugače, druge možnosti ni. Kar se tiče zaupanja v
               pravosodje, je Slovenija na 24. mestu. To je še vedno zelo jasen pokazatelj, da
               stanje na tem področju ni dobro. Evropska komisija je lani 12 državam, med njimi tudi
               Sloveniji, kjer se tako ponavlja že vsako leto ta zgodba, izdala priporočila za
               ukrepanje. Priporočila za ukrepanje za izboljšanje stanja na področju pravosodnih
               sistemov. Eni bodo rekli, vsaj tisti, ki so malo časa v Državnem zboru, bodo rekli,
               ah, saj vi to počnete zaradi znane zadeve Patria. Ampak leta 2008 se jaz nič ne
               spomnim kakšne Patrie, vsaj da bi ta bila v sodnih mlinih ne. In od leta 2008
               pravzaprav opozarjamo v SDS na stanje v pravosodju in od leta – jaz osebno sicer,
               stranka že precej dlje časa. Ampak vse, kar se dogaja, se dogaja na način, ki po
               mojem ne more prinesti nekih resnih rezultatov. Prvič zato in najpogosteje zato, ker
               če so posamezni ministri v preteklosti izražali neko voljo do tega, zlasti je bil
               gospod Pličanič znan po tem, zadnjič sem pa v časopisu prebral, da je menda na
               Vrhovnem sodišču najbolj osovražen bivši minister – dobro, časopisi tudi lažejo ali
               pa tudi prinašajo netočne novice, ne vem, kaj je res. Vendar, vsaj on je bil tisti od
               ministrov, ki je na verbalni, deklarativni ravni se zavzemal za neke dosti resne
               reforme v pravosodju.
               Res je, da je deloval pod dvema predsednikoma vlad, vendar na koncu se je izkazalo,
               da je bilo veliko, veliko besed, pravih besed, dobrih besed, dejanj pa zelo malo.
               Tudi pri sedanjem ministru je situacija taka, da - minister, glejte, saj veste, da
               sem jaz bil kritik tistih zakonov, ki so bili sprejeti, in sem jim rekel, da so
               kozmetični zakoni. Ampak že pri kozmetičnih zakonih se vam je pravosodje gor
               postavilo, po domače povedano. Saj niso ničesar podprli, saj so bili proti vsemu. Se
               pravi, da realno tudi ni pričakovati, da bi lahko v nadaljevanju, tudi če imate resne
               namene kaj spremeniti na tem področju, nekateri vaši pogledi so po mojem pravi, po
               mojem dobri, ampak spet se zna zgoditi problem v pravosodju, kjer bodo temu
               nasprotovali. Jaz sem tudi globoko prepričan, da v imenu ravnovesja med vsemi tremi
               vejami oblasti, ki si ga slovensko sodstvo razlaga absolutno po svoje, absolutno
               netočno, bom rekel, v imenu tega ravnovesja pravzaprav je bolj kot ne jasno, da bo
               Slovenija doživela lahko eno resno reformo pravosodnega sistema šele takrat, ko jo bo
               pravosodje samo sprejelo. Ko bo pravosodni sistem tisti, ki bo rekel, da, res je, iti
               moramo v taki in taki smeri, da bomo približno v nekaj letih dosegli neko normalno
               stanje znotraj Evropske unije. Dokler pa to bo tako, kot je, dokler bomo imeli vrh
               pravosodja tak, kakršnega imamo, ministra pa vsaki dve leti novega, bo tam <q>"veselo
               pjevaj in pleši"</q>, po domače povedano, ker pač ni realno, da bi prišli do nekih
               realnih sprememb.</p>
               <p>Naš namen ni, seveda, da zdaj vlečemo to sejo, ne vem, do polnoči, da se prerekamo in
               ne vem kaj vse. Naš namen je, da rečemo preprosto, to poročilo je to, tako je,
               podatki so taki, kakršni so, in da ta odbor sprejme tri take zelo nedolžne sklepe, ki
               se glasijo približno takole: Odbor za pravosodje se je seznanil z najnovejšim
               poročilom in tako dalje. Jaz mislim, da koalicija ne bi smela imeti kakšnih težav s
               takim predlogom sklepa, da smo se torej seznanili s tem pregledom stanja na področju
               pravosodja, ki je prišel s strani Evropske komisije. Drugi sklep, ki smo ga
               predlagali, je ta, da Odbor za pravosodje poziva - predlaga, poziva, kakor želite,
               lahko tudi kaj spremenimo – Vlado Republike Slovenije in Ministrstvo za pravosodje,
               da pripravita rešitve, predloge zakonov in tako dalje, kjer bo upoštevano to, kar
               pravi poročilo oziroma kar pravi ta pregled stanja oziroma ta dokument. Tretji
               predlog je pa ta, da Odbor za pravosodje predlaga Ministrstvu za pravosodje, da v 30
               dneh po pripravi priporočil Evropske komisije, ki jih bo pripravila za ukrepanje za
               izboljšanje stanja na področju – ta dokument šele sledi v Sloveniji -, pripravi
               poročilo o pripravi predlogov rešitev na tem področju. Skratka, mislim, da so dosti
               taki nedolžni sklepi, ampak izkušnje, vsaj tiste do zdaj, niso bile najboljše. In
               upam, da lahko danes računamo na, bom rekel, nek realen odziv koalicije in podporo
               tem predlogom sklepov. Hvala lepa, predsednica.</p>
            </sp>
            <sp xml:id="SDT7-OZP-nujna-8-2015-03-24.sp3">

               <speaker>PREDSEDNICA MAG. BOJANA MURŠIČ:</speaker>

               <p>Hvala lepa za obrazložitev.</p>
               <p>Želi besedo predstavnik Ministrstva za pravosodje? Minister mag. Goran Klemenčič,
               izvolite, beseda je vaša.</p>
            </sp>
            <sp xml:id="SDT7-OZP-nujna-8-2015-03-24.sp4">

               <speaker>MAG. GORAN KLEMENČIČ:</speaker>

               <p>Hvala lepa, predsednica.</p>
               <p>Poslanke in poslanci, predstavniki sodstva, Sodnega sveta, Predstavništva Evropske
               komisije, Vrhovnega sodišča!</p>
               <p>Na Ministrstvu za pravosodje tako in tovrstno poročilo jemljemo resno, tako v
               pozitivnih delih, ki jih izpostavlja glede našega pravosodja, in teh je kar nekaj,
               kot tudi glede tistih manj pozitivnih ali celo negativnih temah. Rad bi obvestil
               spoštovane poslanke in poslance, da sem dva dni oziroma tri dni po objavi tega
               poročila govoril in se srečal s komisarko za pravosodje, gospo Jurovo <stage>/?/</stage>. Govorila
               sva tudi o tem in zagotovila mi je, da bo v najkrajšem možnem času  Sloveniji, pa tudi drugim državam
               poslala obširnejše dosjeje, na podlagi katerih so bili pripravljeni posamezni
               elementi tega poročila. Do tega še ni prišlo. Mi smo včeraj ali predvčerajšnjim
               komunicirali z njenim kabinetom, ker več držav prosi za natančnejše podatke, ki bodo
               omogočili tudi bolj celovito razpravo, bi to znalo trajati še par dni. Iz tega
               razloga bi predlagal, če je to seveda mogoče, če lahko razpravo o tem prestavimo,
               dokler ne dobimo tega podrobnejšega poročila, ki bo omogočal bolj kakovostno razpravo
               in primerjavo. Takoj, ko ga bomo dobili, ga bomo posredovali tako sodstvu, Vrhovnemu
               sodišču, Sodnemu svetu kot seveda tudi Državnemu zboru. Ne glede na to, kakšna bo
               vaša odločitev, pa že zdaj lahko rečem, da Ministrstvo za pravosodje, razen določenih
               sprememb in popravkov, samo po sebi to pot resnično nima težav s predlaganimi sklepi.
               Mislim pa, da ravno zato, ker je to že ne vem katera seja o sodstvu, da če se bomo
               pogovarjali o posameznih kazalnikih, da je prav, da – če se bo to zgodilo – dobimo še
               dodatne podatke s strani Evropske komisije. Hvala lepa.</p>
            </sp>
            <sp xml:id="SDT7-OZP-nujna-8-2015-03-24.sp5">

               <speaker>PREDSEDNICA MAG. BOJANA MURŠIČ:</speaker>

               <p>Hvala lepa.</p>
               <p>Torej, glede na predlog ministra – pred sabo imamo sicer pregled stanja na področju
               pravosodja v Evropski uniji za leto 2015 in predloge sklepov, s katerimi bi odbor
               pozval tudi Vlado, Ministrstvo za pravosodje k vsem določenim aktivnostim, vendar
               predlagam, da nekako upoštevamo predlog ministra, da dobimo obširnejši dosje za
               Slovenijo. Smatram, da je smiselno, da pridobimo vse relevantne podatke, ki nam bodo
               v pomoč, za celovitejšo, kvalitetnejšo in podrobnejšo razpravo. Zato predlagam, v
               skladu s prvim odstavkom 73. člena poslovnika prekinitev seje, ki jo bomo nadaljevali
               takoj po pridobitvi teh vaših ustreznih podatkov. Zato vas prosim, da takoj, ko boste
               to pridobili, nas o tem informirate oziroma nam posredujete, nakar bomo posredovali
               vse te podatke vsem članom odbora. In o nadaljevanju seje boste obveščeni s sklicem.
               Se strinjate? Izvolite, gospod dr. Vinko Gorenak.</p>
            </sp>
            <sp xml:id="SDT7-OZP-nujna-8-2015-03-24.sp6">

               <speaker>DR. VINKO GORENAK (PS SDS):</speaker>

               <p>Hvala lepa. Jaz nimam težav – vi imate tako ali tako pravico sami prekiniti, ampak
               osebno nimam težav s predlogom ministra. Prav je, da je čim več podatkov, da je čim
               več številk, upam pa, minister, da ne bo zdaj to obramba pravosodja, na osnovi nekih
               novih številk, ki bi jih izbrali, ampak da bo to neka realna ocena stanja. Hvala
               lepa.</p>
            </sp>
            <sp xml:id="SDT7-OZP-nujna-8-2015-03-24.sp7">

               <speaker>PREDSEDNICA MAG. BOJANA MURŠIČ:</speaker>

               <p>Torej, v skladu s prvim odstavkom 73. člena poslovnika prekinjam sejo in se vam za
               danes zahvaljujem. Hvala lepa. Na svidenje! <stage type="time">(SEJA JE BILA PREKINJENA DNE
                  24.3.2015 OB 14.22.)</stage>
               </p>
            </sp>
         </div>
      </body>
   </text>
</TEI>
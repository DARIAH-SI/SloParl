<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZIZŠIM-nujna-4-2014-11-12">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za izobraževanje, znanost, šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">E8FCD2755301BFF4C1257D8700293159</idno>
               <idno type="custom" subtype="day">E847E0C51FAFC914C1257D8E004B2818</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=E847E0C51FAFC914C1257D8E004B2818</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZIZŠIM-nujna-4-2014-11-12.OZIZŠIM" n="4">
               <name>nujna seja</name>
               <date when="2014-11-12"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZIZŠIM-nujna-4-2014-11-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZIZŠIM-nujna-4-2014-11-12.OZIZŠIM">
                        <orgName key="OZIZŠIM">Odbor za izobraževanje, znanost, šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA IZOBRAŽEVANJE, ZNANOST, ŠPORT IN MLADINO</stage>
            <stage type="session">4. nujna seja</stage>
            <stage type="date">(12. november 2014)</stage>
            <stage type="chairman">Sejo je vodila mag. Mirjam Bon Klanjšček, predsednica odbora.</stage>
            <stage type="time">Seja se je pričela ob 9. uri. </stage>
            <stage type="mag"/>


            <sp xml:id="SDT7-OZIZŠIM-nujna-4-2014-11-12.sp1">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Vse članice in članeodbora, vabljene ter ostale prisotne, lepo pozdravljam.</p>
               <p>Pričenjam 4. nujno sejo Odbora za izobraževanje, znanost, šport in mladino.</p>
               <p>Na seji kot nadomestna članica sodeluje poslanka Nada Brinovšek, ki jo pooblašča
               poslanec Žan Mahnič. In poslanka Janja Sluga, ki jo pooblašča poslanec Kamal Izidor
               Shaker.</p>
               <p>S sklicem seje ste prejeli naslednji dnevni red seje odbora. Prvič. Predlog rebalansa
               proračuna Republike Slovenije za leto 2014, EPA 122-VII. Ker v poslovniškem roku
               nisem prejela predlogov v zvezi z dnevnim redom je določen takšen dnevni red kot ste
               ga prejeli s sklicem seje.</p>
               <p>Smo pri <title>1. TOČKI DNEVNEGA REDA – TO JE PREDLOG REBALANSA PRORAČUNA REPUBLIKE
                  SLOVENIJE ZA LETO 2014.</title> Gradivo je objavljeno na spletni strani Državnega
               zbora, v Poročevalcu z dne 30. 10. 2014. K tej točki dnevnega reda sem vabila
               predstavnike Ministrstva za finance in ministrstva za izobraževanje, znanost in
               šport. V skladu s poslovnikom lahko odbor kot zainteresirano delovno obravnava
               predlog rebalansa z vidika svojih pristojnosti, torej le v tistem delu, ki se nanaša
               na njegovo delovno področje. To pomeni, da bomo obravnavali le tisti del predloga, ki
               se nanaša na Ministrstvo za izobraževanje, znanost in šport.</p>
               <p>Uvodno besedo dajem predstavnici Ministrstva za finance, to je naši ministrici gospe…
               Se opravičujem, uvodno besedo dajem predstavnici Ministrstva za finance in izvolite
               besedo. Lepo prosim, da se zaradi magnetograma predstavite.<stage type="mag"/>
               </p>
            </sp>
            <sp xml:id="SDT7-OZIZŠIM-nujna-4-2014-11-12.sp2">

               <speaker>ANKA ORAŽEM:</speaker>

               <p>Hvala za besedo. Lep pozdrav vsem prisotnim. Sem Anka Oražem. Ker bo politika
               javnofinančnih prihodkov in odhodkov podrobneje predstavljena na Odboru za finance in
               monetarno politiko bi na tem odboru čisto na kratko omenila samo glavne razloge,
               zakaj se je vlada odločila, da pristopi k pripravi rebalansa proračuna za leto
               2014.</p>
               <p>Glavni razlogi so zaradi nekaterih ključnih razhajanj, tako na prihodkovni kot na
               odhodkovni strani proračuna, glede na sprejeti proračun in sicer izpad prihodkov iz
               naslova davka na nepremičnine, nenačrtovani izdatki za obresti za zadolževanje po
               uveljavitvi sprejetega proračuna, prenizko načrtovani tekoči transfer v ZPIZ,
               sprememba okoliščin v zvezi s črpanjem evropskih sredstev ter prenizko načrtovana
               sredstva za financiranje obveznih gospodarskih javnih služb.</p>
               <p>Ker zaradi časovne omejitve do konca leta niso možni strukturni ukrepi se je vlada
               odločila za izvajanje proračunskih aktivnosti znotraj okvirov, ki jih omogočata Zakon
               o javnih financah in Zakon o izvrševanju proračuna ob upoštevanju realizacije nujnih
               zakonskih obveznosti, že prevzetih obveznosti in trenutne realizacije.</p>
               <p>V predlogu rebalansa je skupaj načrtovanih 8.601,6 milijonov evrov prihodkov, kar je
               za 20,2 milijona manj kot v sprejetem proračunu. Predlog razreza odhodkov v predlogu
               rebalansa sledi zastavljenim ciljem za konsolidacijo javnih financ, kot izhaja iz
               programa stabilnosti. Upoštevane so tako spremembe prihodkov državnega proračuna kot
               tudi restriktivno omejevanje odhodkov, s čimer se zagotavljajo sredstva za namene, ki
               ob sprejemanju proračuna za leto 2014 niso bila v celoti načrtovana oziroma so bila
               načrtovana v neustreznem obsegu. S predlogom rebalansa se tako prvenstveno
               zagotavljajo sredstva za pokrivanje zakonskih obveznosti in sicer za financiranje
               obveznih gospodarskih javnih služb 79 milijonov, za obresti, za zadolževanje 151
               milijonov ter tekoči transfer za ZPIZ 124 milijonov evrov. Predlog rebalansa tako
               odloča odhodke v skupni višini 9816,7 milijonov evrov in so za 176,8 milijonov višji
               kot v sprejetem proračunu. Proračunski primanjkljaj je bil v sprejetem proračunu
               predviden v višini 1018,1 milijon evrov oziroma 3,2 % tedaj napovedanega bruto
               domačega proizvoda. S predlogom rebalansa pa je planiran v višini 1215,1 milijon
               oziroma 3,4 % bruto domačega proizvoda. Toliko bi bilo z moje strani vse. Hvala.</p>
            </sp>
            <sp xml:id="SDT7-OZIZŠIM-nujna-4-2014-11-12.sp3">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. Besedo dajem gospe ministrici, dr. Setnikar Cankarjevi. Izvolite.</p>
            </sp>
            <sp xml:id="SDT7-OZIZŠIM-nujna-4-2014-11-12.sp4">

               <speaker>DR. STAN ISLAVA SETNIKAR CANKAR:</speaker>

               <p>Spoštovana predsednica. Spoštovani člani odbora in drugi prisotni. Lep pozdrav,
               dovolite mi nekaj informacij v zvezi z rebalansom finančnega načrta našega
               ministrstva za izobraževanje, znanost in šport za leto 2014.</p>
               <p>Predlog rebalansa za leto 2014 znaša eno milijardo 607 milijonov 377 tisoč. Predlogu
               rebalansa finančnega načrta za leto 2014 znašajo integralna sredstva milijardo in 513
               milijonov. Namenska sredstva 5,6 milijonov, sredstva kohezijske politike 88,5
               milijonov in glede na ta sprejeti finančni načrt za leto 2014 je predlog rebalansa
               nižji za 30,7 milijonov evra, kar znaša znižanje za 1,87 %. Integralna sredstva so
               nižja za 21,2 milijona evrov. Sredstva kohezijske politike pa za 10 milijonov evrov.
               Namenska sredstva so glede na sprejet finančni načrt višja za pol milijona evrov. Ker
               se rebalans finančnega načrta <stage type="mag">(nadaljevanje)</stage> za leto 2014, kot je poudarila tudi že predstavnica
               ministrstva, sprejema zelo pozno. In glede na to, da je bilo izvrševanje finančnega
               načrta zelo oteženo že od začetka junija dalje, ko je bila sprejeta pravzaprav neke
               vrste zamrznitev izvedbe finančnega načrta, je razumljivo, da je velik del sprememb,
               ki jih vključuje rebalans, nastal že pred rebalansom.</p>
               <p>Integralna sredstva, ki se znižujejo za 21,2 milijona, so se do pričetka rebalansa
               znižala za 12,2 milijona. Ministrstvo za finance je ta sredstva zaseglo in jih
               preneslo na proračunsko rezervo. Ob rebalansu pa je ministrstvo moralo sredstva še
               dodatno znižati za 8,9 milijona evrov. Pred rebalansom so se največ znižala sredstva
               za znanost, ki so bila za razliko od ostalih področij načrtovana precej visoko, za
               7,8 milijona evrov je sprejeti finančni načrt za znanost višji od realizacije 2013.
               Ob rebalansu pa so se največ znižala sredstva za izobraževanje, od univerzitetnega do
               visokošolskega izobraževanja.</p>
               <p>Sredstva kohezijske politike se znižujejo za 10 milijonov evrov. V času do rebalansa
               so se ta sredstva povečala za 13,8 milijona evrov zaradi dodatnih pravic porabe, ki
               so bile namenjene področju izobraževanja. Ob rebalansu so se sredstva znižala za 23,8
               milijona evrov, največ na področju izobraževanja, 20,5 milijona evrov, ostalo pa na
               področju znanosti zaradi nižje ocene možnosti črpanja teh sredstev.</p>
               <p>Kljub nižanju sredstev ministrstvo z rebalansom za leto 2014 zagotavlja sredstva za
               nemoteno delovanje vseh zavodov, šol, zavodov s posebnimi potrebami, univerz,
               inštitutov, do konca proračunskega leta. Z rebalansom se zagotavljajo zadostna
               sredstva za delovanje osnovnih šol. V tem šolskem letu se je namreč število učencev v
               osnovnih šolah povečalo za 4.198 otrok, kar je zelo razveseljivo, seveda pa to
               predstavlja velik napor za ravnatelje, ki morajo v razmerah, ko je treba zniževati
               število zaposlenih, organizirati pouk v skladu s predpisi. V tem letu nam je to
               uspelo. Prav tako se povečujejo sredstva za izgradnjo nordijskega centra Planica, to
               so sredstva kohezijske politike.</p>
               <p>To so glavne karakteristike tega rebalansa proračuna za leto 2014. V podrobnosti pa
               morda ob odgovorih na vprašanja.</p>
            </sp>
            <sp xml:id="SDT7-OZIZŠIM-nujna-4-2014-11-12.sp5">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. </p>
               <p>Prehajamo na razpravo članic in članov odbora ter ostalih prisotnih. Izvolite, gospod
               Lisec.</p>
            </sp>
            <sp xml:id="SDT7-OZIZŠIM-nujna-4-2014-11-12.sp6">

               <speaker>TOMAŽ LISEC (PS SDS):</speaker>

               <p>Spoštovani gostje, predstavniki ministrstev, kolegice in kolegi!</p>
               <p>Morda nekaj splošnih opazk, pa morda tudi kakšno vprašanje za obe uvodničarki, ki mi
               bosta morda znali razložiti.</p>
               <p>Najprej glede splošnega dela proračuna. Predstavnica Ministrstva za finance je rekla,
               da rebalans proračuna za leto 2014 teži h konsolidaciji javnih financ. Ko pa
               pogledamo številke, torej, skupaj prihodki, ki se znižujejo rapidno, na drugi strani
               pa se odhodki le za malenkost zvišujejo, in če na koncu pogledamo skupaj proračunski
               presežek, vidimo, da manko države narašča. In me zanima, kako gresta ti dve besedni
               zvezi ena z drugo, na eni strani govorite o konsolidaciji javnih financ, na drugi
               strani pa se dejansko glede na predlog proračuna primanjkljaj povečuje. Predvsem pa
               je zaskrbljujoče, po mojem mnenju, da se povečujejo odhodki zaradi obresti za
               zadolževanje. Upam, da bo enkrat slovenska javnost, laična ali pa tista, ki se vsaj
               malo spozna na finance, ugotovila in spoznala dejstvo, da je bila pretekla Vlada
               blizu temu, čemur rečemo <stage type="mag">(nadaljevanje)</stage> grobar slovenskih javnih financ. Na drugi strani pa je,
               glede na to, da je veliko govora o naših upokojencih in gospodarski rasti ter
               zaposlovanju, zelo pomenljivo, da se veliko več namenja za pokojninsko blagajno,
               skratka, da država s svojim integralnim proračunom povečuje delež v pokojninski
               blagajni. To je daleč od tistih sanj, kako naj bi se pokojninska blagajna sama
               vzdrževala. In imam občutek, ko se bomo srečali z rebalansom za 2015, da bomo šele
               takrat videli dejansko sliko preteklega mandata oziroma pretekle Vlade. Predvsem pa
               se bomo morali vprašati, ali bodo dodatni stroški za obresti za zadolževanje in
               verjetno ponovno povečanje izdatkov za pokojninsko blagajno prisilili to Vlado v neko
               drugo razmišljanje, ampak ne samo razmišljanje, ki se ga gre ta Vlada v prvih mesecih
               svojega delovanja, pač pa predvsem pri konkretnem oziroma dejanskem delovanju.</p>
               <p>Naj grem zdaj na področje našega ministrstva. Morda gre res, če pogledamo številke,
               za neke kozmetične popravke, vendar sam menim, da si nekateri indeksi in postavke
               zaslužijo malo več besed. Mislim, da od leta 2000, približno takrat smo začeli
               govoriti, kako mora biti Slovenija družba znanja, kako moramo razviti informacijsko
               družbo, skratka, IT tehnologija, da bomo zasledovali in ne capljali razvitimi
               evropskimi državami na tem področju. Vendar ugotavljam, da je pri rebalansu proračuna
               za leto 2013 kar veliko, skoraj 10% znižanje sredstev na postavki, ki se ji reče
               znanost, informacijska družba. Skratka, izgubljajo raziskovalni programi in projekti,
               izgubljajo mladi raziskovalci, mobilnost in spodbude najboljšim raziskovalcem in
               izgubljajo tudi podporo tehnološki razvojni projekti. Če hočemo nekoč, vsaj vsi
               tisti, no, ki zasledujemo cilj, da bo večja gospodarska rast, da bo več zaposlenih in
               manjši pritiski na pokojninsko blagajno, kaj narediti, bi morali skupaj, tako
               Ministrstvo za izobraževanje kot Ministrstvo za gospodarstvo, z bodočim ministrom,
               upam, da ga čim prej dobimo, ne glede na to, kakšno sliko si o njem ustvarjamo, da
               bodo morali biti ti viri za te postavke – ne pred njimi minus, torej, da se sredstva
               zmanjšujejo, ampak mislim, da bi morali v povezovanju obeh ministrstev najti dovolj
               sredstev, da se raziskovalni projekti, torej sodelovanje izobraževalnega sistema in
               gospodarstva, dati večjo spodbudo. Seveda pa se spodbudo najlažje da tako, da se
               zagotovijo dodatna finančna sredstva.</p>
               <p>Še dve zadevi. Eno je zmanjšanje sredstev za povečanje vključenosti otrok v
               predšolsko vzgojo. Sam sem tudi že tretji mandat občinski svetnik in moram reči, da
               je ena izmed glavnih postavk pri delovanju naše občine tudi zagotavljanje oziroma
               povečanje vključenosti otrok v predšolsko vzgojo; vemo tudi, kakšne so mednarodne
               smernice na tem področju. Tu pa se sredstva v rebalansu za leto 2013, kljub temu, da
               govorimo o tem, da smo 12. novembra, torej v zadnji petini oziroma že skoraj šestini
               leta, pa se sredstva za povečanje vključenosti otrok v predšolsko vzgojo zmanjšujejo.
               Pa me zanimajo konkretne številke, zakaj do tega prihaja.</p>
               <p>Zadnja stvar je pa prehrana študentov, dijakov in učencev, kjer z 32 milijonov
               oziroma skoraj 33 milijonov sredstev zmanjšujete za 6,5 milijona, tako da pridemo na
               26,5 milijona sredstev. Pa me tudi tu zanima, kateri so dejanski kazalniki oziroma
               dejanske številke oziroma razlogi, zakaj se ta sredstva tako zmanjšujejo. Ali gre le
               za podlago v zakonu, ki je bil sprejet, ali pa za neka določena konkretna dejstva, da
               mladi teh sredstev ne znajo <stage type="mag">(nadaljevanje)</stage> ali pa morda celo nočejo izkoristiti.</p>
               <p>Da pa ne bom gledal samo negativno, glede na to, da sem bil dva mandata predsednik
               Odbora za šport v svoji občini, pa pozdravljam, da se postavko "športna
               infrastruktura" zvišuje. Pa me zanima, ali gre tu izključno za nordijski center
               Planica ali pa je morda v tej postavki skrita še kakšna druga nujno potrebna športna
               infrastruktura v Republiki Sloveniji. Hvala.</p>
            </sp>
            <sp xml:id="SDT7-OZIZŠIM-nujna-4-2014-11-12.sp7">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Na seji kot nadomestni član sodeluje poslanec dr. Bojan Dobovšek, s pooblastilom
               poslanca mag. Branislava Rajića.</p>
               <p>Besedo dajem gospodu poslancu Kordišu.</p>
            </sp>
            <sp xml:id="SDT7-OZIZŠIM-nujna-4-2014-11-12.sp8">

               <speaker>MIHA KORDIŠ (PS ZL):</speaker>

               <p>Najlepša hvala za besedo.</p>
               <p>Tudi moja intervencija je oziroma bo nekako sestavljena napol iz vprašanj in napol iz
               komentarjev, vendar se temu ne da izogniti.</p>
               <p>Prva stvar. Mislim, če sem prej pravilno razumel, da je bilo rečeno, da je
               Ministrstvo za finance ta sredstva zaseglo. Tako, kratko malo je Ministrstvo za
               finance ta sredstva zaseglo. Zakaj namreč to omenjam, ker imam pred sabo članek iz
               Dnevnika, in sicer že od 23. oktobra, in tudi tu se prvi stavek tega članka začne s
               "finančni minister Dušan Mramor". Naslov članka se sicer glasi "Za manj denarja
               učiteljem bo prej ali slej tudi manj znanja v otroških glavah". In ko delamo s
               področjem izobraževanja, še zlasti pa s področjem visokega šolstva, se je treba
               zavedati, da je to izjemno občutljivo področje in institucionalna dinamika nekega
               raziskovanja. Način delovanja univerze je tak, da neka škoda, ki jo s posegi, z rezi
               lahko narediš v organizacijsko tkivo tega, je lahko nepopravljiva. Na to je med
               drugimi opozarjal tudi nekdanji rektor Univerze v Ljubljani, gospod Radovan Pejovnik.
               Res je, da se z njim v mnogih stvareh nisva strinjala, to je pa pač ena zadeva, v
               kateri se strinjava. Sploh je pa tudi zadevno področje, ki ga danes obravnavamo,
               tisto, ki je od vseh mogoče plačalo še najvišjo ceno v maniji nekih varčevalnih
               ukrepov. Tudi to je treba imeti v mislih, ko se pogovarjamo o proračunu in izdatkih
               za to področje.</p>
               <p>Potem je pa tu še vprašanje gospodarstva. Vprašanje gospodarstva je v mnogočem vezano
               ravno na to področje. Sploh zaradi tega, ker so ta Vlada in prejšnje vlade strašno
               zvezane z retoriko konkurenčnosti in gospodarske rasti in je paradoksalno, da se bi
               preveč posegalo oziroma da bi se sploh posegalo v področje, ki v resnici lahko
               generira produktivnost. Pravim, produktivnost, ne konkurenčnost – zakaj? – zaradi
               tega, ker produktivnost je tisti doprinos k družbi, ki odgovarja in služi lahko vsem
               državljankam in državljanom, vsem delovnim ljudem, ne pa profitu posameznega
               kapitala. Brez rasti produktivnosti, in če hkrati s tem govorimo še o konkurenčnosti,
               ta konkurenčnost ostane zgolj nižanje, na nižjih plačah in nižjih davkih. Skratka, ne
               gradimo neke gospodarske produktivne baze družbe na tem, da izboljšamo rezultat, ki
               ga, na primer, ena ura človeškega dela lahko da od sebe, ampak delamo na tem, da se
               profiti višajo zaradi tega, ker se pač nižajo davki, preko tega se nižajo prilivi v
               redistributivne mehanizme države, s katerimi kompenzira za neko družbeno neenakost,
               ki se v sferi produkcije vzpostavlja.</p>
               <p>To je, mislim, nek splošen uvod. In v luči tega uvoda tudi nekaj vprašanj.</p>
               <p>Najprej bi se zaustavil pri javnih investicijah na tem področju. In sicer, tule na
               strani 4 obrazložitve posebnega dela proračuna je zapisano: "Zaradi zniževanja
               sredstev na področju investicij v raziskovalno dejavnost se ne bo financiralo
               priprave dokumentacije <stage type="mag">(nadaljevanje)</stage>
               za posamezne EU projekte in nakupe zemljišč za potrebe investicij oziroma izvajanje
               dejavnosti javnih raziskovalnih zavodov, zmanjšamo obseg sofinanciranj investicijsko
               vzdrževalnih del, itd., skratka, znižujejo se sredstva za investicijsko dejavnost. Na
               tej točki me zanima zakaj konkretno se tukaj to dogaja, ker opravičila ni nikakršnega
               zavedenega? Skratka ne gre tukaj za neko razporejanje, ker bi sredstva ostala, ker bi
               bil določen projekt nerealiziran, ampak se pač zelo mesarsko posega v to postavko.
               Tukaj bi rad opozoril. Prvič. Da so bile ravno javne investicije tiste, ki so
               generirale tako zelo opevano gospodarsko rast v letošnjem letu in če se tega pristopa
               revitalizacije gospodarstva poslužujemo še naprej lahko temu primerno pričakujemo
               tudi uspehe. Pred kratkim smo pa lahko videli, govorim o Zakonu o uravnoteženju
               javnih financ iz leta 2012 kako se stvarem ne streže, skratka, to je pa diametralno
               nasproten pristop, to je rezanje in kleščanje javnih izdatkov. Takratna vlada se je
               hvalila, da je prihranila, mislim da nekje 400 in nekaj milijonov evrov ali dejanska
               škoda, ki so jo v bruto družbenem proizvodu naredili je pa bila 700 in nekaj
               milijonov evrov. Sedaj me zanima kaj konkretno je z javnimi investicijami na
               področju, ki ga danes tukaj obravnavamo, zakaj se v to posega in kaj to nenazadnje
               pomeni za leto 2015? Zadeva je kontra produktivna iz dveh vidikov, oba sem danes že
               omenil. Prvi je to, da se pač posega na področja javnih investicij, ki dejansko
               generirajo gospodarsko rast, ki imajo na neko mednarodno gospodarstvo multiplikativne
               učinke. Drugič. Da se to dogaja na nekemu področju, ki dejansko prispeva k rasti
               produktivnosti in družbeni blaginji. To so moji dve vprašanji oziroma to je moje
               vprašanje vezano na ta del.</p>
               <p>Zelo podobno se tudi nižajo sredstva na postavki raziskovalna oprema in prav tako je
               v obrazložitvi na strani 4 zavedeno, da je s tem ogrožen potek mednarodnega projekta,
               poslovanje slovenskih visokotehnoloških podjetij, ki na projektu delajo itd., skratka
               zanima me, zakaj se posega tudi na to točko? Obrazložitev je tista kot prej.
               Vprašanje produktivnosti je zelo pomembno in zelo zvezano s tem področjem. Konec
               koncev pa ne rabiš biti nov socialist, da bi vedel, da kjerkoli se pojavi
               formulacija, da je ogroženo poslovanje slovenskih visokotehnoloških podjetij je to
               znak za alarm.</p>
               <p>Potem imamo še tukaj naprej, ta je pa mogoče malo bolj tehnična zadeva, financiranje
               mladih raziskovalcev. Spet ostajamo na strani 4, tukaj piše, da se dinamika začetka
               financiranja nove generacije mladih raziskovalcev zamika iz oktober na november.
               Zanima me, zakaj se to dogaja in nenazadnje kaj to pomeni, potem tudi za proračun
               2015? Tukaj se je potrebno zavedati, da je univerza navznoter, to ni enovita
               institucija, to ni monolitna institucija ravno tako kot družba na sploh je
               segmentirana in segmentirana je predvsem po nekih razrednih ločnicah. Imamo neki
               segment redno zaposlenih, dobro plačanih profesorjev, imamo pa tudi neki drugi
               segment in ta segment je v tem trenutku vprašanje v vprašanju akademskega prekariata
               v velikemu delu gre tukaj za neke mlade ljudi, ki se šele vzpostavljajo v tem
               akademskem svetu in bi jih znala ta točka precej zadevati. Za enkrat to. Hvala lepa
               za besedo.</p>
            </sp>
            <sp xml:id="SDT7-OZIZŠIM-nujna-4-2014-11-12.sp9">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala. Izvolite, gospod dr. Križanič.</p>
            </sp>
            <sp xml:id="SDT7-OZIZŠIM-nujna-4-2014-11-12.sp10">

               <speaker>DR. FRANC KRIŽANIČ (PS SD):</speaker>

               <p>ZUJF je povzročil 800 milijonov evrov škode v padcu BDP-ja že prvo leto.</p>
            </sp>
            <sp xml:id="SDT7-OZIZŠIM-nujna-4-2014-11-12.sp11">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala. Besedo dajem poslanki gospe Ljubmili Novak. Izvolite.</p>
            </sp>
            <sp xml:id="SDT7-OZIZŠIM-nujna-4-2014-11-12.sp12">

               <speaker>LJUDMILA NOVAK (PS NSi):</speaker>

               <p>Hvala za besedo. Spoštovana gospa ministrica. Predsednica. Kolegice in kolegi. Lepo
               pozdravljeni.</p>
               <p>Seveda vsi se zavedamo, da imamo premalo denarja v državnem proračunu <stage type="mag">(nadaljevanje)</stage> in da je zmanjševanje
               sredstev na področju izobraževanja še posebno občutljivo. V Novi Sloveniji se
               zavzemamo za to, da bi sredstva zmanjševali na področju javne uprave, ker menimo, da
               je prevelika poraba, medtem ko na področju izobraževanja pa seveda smo skeptični,
               kajti vendarle na področju znanosti, novih tehnologij se dela tudi škoda, kajti prav
               ta znanja prinašajo dodano vrednost, nova delovna mesta, zmanjšanje zaostanka v
               razvoju tehnologij, itd. Ker vidimo, da na področju znanosti in informacijske družbe
               se najbolj občutno zmanjšujejo sredstva me zanima kaj predvidevate, kakšne bodo
               posledice, zaradi tega? Kaj to pomeni za institute, ki nujno potrebujejo ta denar,
               ali to pomeni, da bodo morale določene projekte prekiniti ali ne razpisovati novih?
               Skratka, kakšne so posledice, zaradi tega? Tudi na področju informacijske družbe je
               škoda, da tukaj jemljemo denar, ker vemo, da tudi dobra informacijska tehnologija
               pomeni tudi dodano vrednost na področju gospodarstva in zato mislim, da ni to
               najbolje, da prav tukaj jemljemo.</p>
               <p>Imam še vprašanje na področju dejavnosti višjega in visokega šolstva. Je zelo veliko
               zmanjšanje sredstev, kaj bo pomeni? Ali to pomeni zmanjševanje sredstev privatnim
               ustanovam, ali pomeni to zmanjšanje programov? Kje se bo to najbolj poznalo?</p>
               <p>Potem tudi na področju prehrane študentov, dijakov in učencev. Vemo, da se revščina
               povečuje, da se potrebe pravzaprav po tovrstni pomoči povečujejo, tukaj pa je
               predvideno več kot 6 milijonov zmanjšanja sredstev ali to pomeni, da namenjena
               predvidena načrtovana sredstva niso bila v celoti porabljena in se pojavljajo viški
               ali zakaj pravzaprav sedaj tako zmanjšanje sredstev?</p>
               <p>Urad RS za mladino pa vidimo, da se sredstva za pol milijona povečujejo pa me tudi
               zanima kje so razlogi za to. Hvala.</p>
            </sp>
            <sp xml:id="SDT7-OZIZŠIM-nujna-4-2014-11-12.sp13">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam. Besedo dajem dr. László Göncz. Izvolite.</p>
            </sp>
            <sp xml:id="SDT7-OZIZŠIM-nujna-4-2014-11-12.sp14">

               <speaker>DR. LÁSZLÓ GÖNCZ (PS IMNS):</speaker>

               <p> Hvala lepa za besedo, gospa predsednica. Spoštovana ministrica. Ostali gostje.
               Kolegice in kolegi.</p>
               <p>Uvodoma samo neki razmislek v zvezi s tem, ker gospa ministrica ni nakazala na te
               trende kar se tiče rebalansa za 2015. Saj konec koncev danes ni to stvar razprave,
               ampak kljub temu sprašujem, da sedanji rebalans torej za 2014, v kakšni meri bo
               lahko, žal, negativno prejudiciral določene okvire z vidika vašega ministrstva za
               leto 2015 brez tega, da bi se sedaj spuščali v neke konkretnosti, ampak vsaj globalno
               gledano?</p>
               <p>Druga stvar je to, kar je že gospa Novak pred menoj omenila. Že nekaj let spremljamo
               vprašanje financiranja in pa organiziranosti znanstveno raziskovalne dejavnosti in na
               tem področju se tudi pri tem rebalansu vidi neka nedoslednosti oziroma vsaj jaz
               menim, da na tem področju ni reda že kar nekaj let in ste vi omenila v uvodu, da v
               primerjavi z letom 2013 so celo izkoriščena sredstva nekoliko nižja in zato je tudi v
               tem rebalansu zmanjšanje denarja, hkrati pa, ko poslušamo institute in pa znanstveno
               raziskovalne ustanove pa smo vsi skupaj priče nekemu drugemu stanju. Torej, jaz
               menim, da na tem področju je res potrebno sistemsko poseči dolgoročno in nekje v duhu
               21. stoletja in pa družbe, ki mora sloneti <stage type="mag">(nadaljevanje)</stage> tudi na ali predvsem na znanosti, zadeve urejati.
               Zato, jaz zdaj sicer ne vem oceniti, če je ta ne tako velik, ampak kljub temu
               prisoten znesek zmanjšanja, kaj konkretno pomeni, ampak kljub temu, sistemsko pa
               menim, da je to lahko velika težava, zato tudi predlagam, da se na tem področju
               naredi bistveno več, kot se je to v preteklosti, pa tudi pred kratkim naredilo.</p>
               <p>In zadnja stvar se nanaša na moje ožje področje, torej na narodnostne zadeve. Sicer
               pri teh postavkah, ki so vezane za izobraževanje, znanost in mladino, največkrat ni
               konkretnih postavk kar se narodnostne dejavnosti tiče. Torej, zato ne moremo
               ocenjevati, če so tukaj sredstva višja ali manjša, ampak v nekem duhu dosedanjega
               sodelovanja jaz menim, da v rebalansu 2014 sredstva ostajajo na zagotovljeni ravni,
               kajti je pa nek dogovor bil vedno med ministrstvom in pristojnimi narodnimi
               skupnostmi, da bo eventualnem poseganju se usklajuje tudi z njimi, ampak ker do tega
               ni prišlo, jaz upam in hkrati tudi sprašujem, da na tej postavki ni sprememb.</p>
               <p>Hvala lepa.</p>
            </sp>
            <sp xml:id="SDT7-OZIZŠIM-nujna-4-2014-11-12.sp15">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa.</p>
               <p>Besedo dajem Andreju Čušu.</p>
               <p>Izvolite.</p>
            </sp>
            <sp xml:id="SDT7-OZIZŠIM-nujna-4-2014-11-12.sp16">

               <speaker>ANDREJ ČUŠ (PS SDS):</speaker>

               <p>Hvala za besedo, gospa predsednica.</p>
               <p>Torej, danes ko imamo pred sabo predlog rebalansa proračuna Republike Slovenije za
               leto 2014, lahko vidimo, da smo takrat v Poslanski skupini SDS imeli prav, ko smo na
               vseh odborih v času Vlade Alenke Bratušek predlagali proceduralne sklepe, da rebalans
               ni realen, saj ima nerealne predpostavke, in danes vidimo, da se je vse to dejansko
               zgodilo.</p>
               <p>Žal so nekako trendi v slovenski politiki, da ko se varčuje, se ne najde junaka, ki
               bi posegel, lahko rečemo v neke privilegije in dodatne ugodnosti, pravice, katerih,
               lahko rečemo, je deležen majhen odstotek ljudi, predvsem močno povezan s slovensko
               elito, ampak se predvsem reže na področju šolstva, športa, mladine in kulture, in to
               so zaskrbljujoči trendi. Tudi v tem proračunu je nekaj trendov na katere bi rad
               opozoril in tudi slišal vaše mnenje zakaj je temu tako.</p>
               <p>Bi pa gospoda Križaniča, ki je tukaj govoril o škodljivih posledicah ZUJF-a, saj
               Socialni demokrati ste v vladi, in če je ZUJF tako slab, predlagam, da ga
               razveljavite, ker ni korektno do javnosti in do nas tukaj, da prodajate v kamero
               socialistične parole, na Vladi in Evropski uniji pa delate povsem drugače.</p>
               <p>Če gremo naprej. Področje športne infrastrukture, je bilo povedano, da gre za športni
               zavod Planica. Pri tem projektu je moč zaslediti res ogromno nepravilnosti, in
               pojavljajo se celo namigovanja, da bomo morali vsa evropska sredstva vrniti nazaj,
               ker prihaja do zamud, birokratskih ovir, nepravilnosti, v bistvu se storitve v tem
               centru izvajanja brez upoštevanja zakona o javnih naročilih, in me zanima če bodo
               slučajno ugotovljene nepravilnosti, ali se bo ta sredstva vrnilo v evropski proračun,
               to pomeni, da bomo potem te stroške plačali davkoplačevalci. Ali bo potem to v letu
               2015? Namreč, te informacije, ki sem jih dobil so res zaskrbljujoče, in me zanima
               kako je s tem področjem.</p>
               <p>Seveda me skrbi trend nižanja sredstev za visoko šolstvo in se tudi sam večkrat sam
               pri sebi vprašam kje so pa danes protesti. Tako me tudi konkretno zanima kje se
               nižajo sredstva v visokem šolstvu, večkrat pa je bilo izpostavljeno tudi nižanje
               sredstev na prehrani študentov, dijakov in učencev. Ali je to zaradi tega, ker se
               mladi ne odločajo, da izkoristijo subvencijo v polni meri, kot jo imajo in si raje
               sami plačajo obrok kje drugje ali enostavno se bo delež financiranja države
               zmanjšal.</p>
               <p>In seveda, lahko rečem, glede na to da sem mlad in da poznam delovanje Urada za
               mladino, da pozdravljam <stage type="mag">(nadaljevanje)</stage>
               to, ni ni tako slabo, da se tu večajo postavke. Seveda pa se morajo večati za prave
               stvari, ne za to, da se dodatno zaposluje, da se, ne vem, plača nek luksuz, ampak
               predvsem da gredo sredstva k tistim, katerim je delovanje Urada za mladino namenjeno,
               torej za mlade. Pred nekaj meseci smo vsi dobili na elektronsko pošto mnenje
               Mladinskega sveta Slovenije, da je prišlo do nekaterih težav pri izvajanju projekta
               financiranega iz evropskega socialnega sklada, če se ne motim, in v kolikor gre za
               povečanje na račun evropskih sredstev ali za dejavnost mladinskih organizacij, potem
               seveda to podpiram. V končni fazi, tudi na posvetu mladinskega sektorja, ki je
               potekal na Brdu pri Kranju je bilo ugotovljeno, da vložek enega evra v mladinski
               sektor oziroma mladinskega delavca se lahko povrne do 10-krat in na tem področju
               mislim, da smo zamudili res ogromno priložnost, tako da to pa ni tako slaba
               stvar.</p>
               <p>Hvala lepa.</p>
            </sp>
            <sp xml:id="SDT7-OZIZŠIM-nujna-4-2014-11-12.sp17">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam.</p>
               <p>Repliko ima dr. Franc Križanič.</p>
               <p>Izvolite.</p>
            </sp>
            <sp xml:id="SDT7-OZIZŠIM-nujna-4-2014-11-12.sp18">

               <speaker>DR. FRANC KRIŽANIČ (PS SD):</speaker>

               <p>Torej, moram reči, da ZUJF-a Social demokrati seveda nismo podprli, zanj nismo
               glasovali, ZUJF je zavrnila slovenska ekonomska stroka, vnaprej se je vedelo kaj bo
               povzročil. Mi smo imeli leta 2012 rast izvoza, pa upad bruto domačega produkta.
               Recesija je bila povzročena doma, povzročena je bila umetno, to se je vedelo in
               povzročila je še precej nereda v kvartarnem sektorju, o katerem bom govoril potem v
               svoji osnovni diskusiji. Tako, da tukaj sploh ne gre za kakršenkoli socializem, ampak
               gre enostavno za kritiko amaterizma. Problem javnofinančnega ravnotežja pa je problem
               nekritičnega spuščanja davčnih stopenj. Ne samo, da ste vi kot vodilna stranka v letu
               2012 dosegli to nesrečno povzročitev samorecesije, ki je potem v naslednjem letu
               pripeljala tudi do upada javnofinančnih prihodkov za približno enakih 400 milijonov,
               kot ste jih privarčevali, tudi to se je vnaprej vedelo kaj se bo zgodilo po
               gostitvenem<stage>(?)</stage> obdobju, ampak ste še dodatno znižali davčne stopnje. Vi ste znižali
               davčne stopnje pri davku od dohodka pravnih oseb in uvedli dodatne olajšave za 170
               milijonov evrov učinka. Povsem nepremišljeno in mahati tukaj z neko ideologijo z
               nekimi socializmi je neresno.</p>
            </sp>
            <sp xml:id="SDT7-OZIZŠIM-nujna-4-2014-11-12.sp19">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa.</p>
               <p>Besedo dajem poslanki Jelki Godec.</p>
               <p>Izvolite.</p>
            </sp>
            <sp xml:id="SDT7-OZIZŠIM-nujna-4-2014-11-12.sp20">

               <speaker>JELKA GODEC (PS SDS):</speaker>

               <p>Lep pozdrav vsem, najlepša hvala za besedo.</p>
               <p>Kadar prihaja do rebalansa oziroma znižanja, po navadi vedno znižujemo tam kjer se na
               kratek rok najmanj pozna in to je največkrat pri človeških virih, ker vlaganje v
               človeške vire v izobraževanje na kratek rok v bistvu ni nekih, bodo nekateri rekli,
               učinkov ampak na dolgi rok se pa ta zadeva zelo pozna in mislim, da to zniževanje na
               izobraževanju iz leta v leto bo te posledice se bodo videle kar kmalu. Ampak, dobro,
               nekatere postavke le zvišujete, tudi kot je recimo izvajanje srednješolskih
               izobraževalnih programov, pa me zanima zakaj se tukaj postavka zvišuje, da ne bomo
               spraševali samo zakaj kje pada. In seveda tudi na izvajanju osnovnošolskih programov.
               Ali je to zaradi povečanja števila otrok ali so kakšne druge spremembe.</p>
               <p>Kot vse ostale je tudi mene zmotilo to veliko znižanje na prehrani študentov, dijakov
               in učencev, kar 6 milijonov, oziroma dobrih 6 milijonov, čeprav vemo, da je povečanje
               števila otrok v osnovnih šolah in potem tudi naprej v srednjih, če vemo da je vedno
               večje povpraševanje oziroma prošnja po subvencioniranju prehrane, da nekatere osnovne
               šole pri več kot recimo 250 otrocih imajo že več kot polovico otrok, ki imajo
               subvencionirano prehrano, in tukaj torej, zakaj to zmanjšanje. V samo koalicijsko
               pogodbo ste stranke koalicije zapisale v 6. točki pod točko Visoko šolstvo – dvig
               obsega financiranja visokošolske javne službe in da boste do leta 2020 zagotavljali
               dvig obsega financiranja.<stage type="mag">(nadaljevanje)</stage> V samem rebalansu pa vidimo močno znižanje na področju
               visokega šolstva oziroma višjega in visokošolskega izobraževanja in gospa ministrica
               je namreč sama s tega področja, pa me zanima, zakaj na tem področju takšno znižanje
               in takšno v bistvu popuščanje pri tem. Hkrati se zmanjšuje tudi postavka, sicer
               mogoče bo kdo rekel, da ne veliko, ampak za slab milijon na postavki trg dela in
               delovni pogoji in sicer aktivna politika zaposlovanja, usposabljanje in
               izobraževanje.</p>
               <p>Ali to pomeni znižanje torej izobraževanja za področje trga dela, torej ali se tukaj
               znižujejo sredstva za izvajanje nacionalnih poklicnih kvalifikacij ali je to znižanje
               za usposabljanje brezposelnih ali gre za zaposlovanje oziroma izobraževanje
               zaposlenih v šolstvu? Kar se pa tiče zmanjšanja stroškov v znanstveno raziskovalno
               dejavnost pa se moram pridružiti vsem prejšnjim razpravljavcem, da je skorajda
               nedopustno, da se na tej postavki znižujejo sredstva, kajti vemo, da raziskovalna
               dejavnost podpira tako razvoj gospodarstva in da zmanjšanje za takšno vrednost torej,
               kot je 16 milijonov in da raziskovalci nenehno opozarjajo na to, da se Slovenija
               dokaj mačehovsko obnaša do same raziskovalne dejavnosti, mislim, da je tudi potrebna
               malo širša razlaga, zakaj takšno znižanje. Kar se pa tiče zviševanja na področju,
               torej zvišanje na področju infrastrukture, športne infrastrukture pa me prav tako
               zanima, zakaj to zvišanje, ker vemo ali je to za Nordijski center Planica ali je to
               še mogoče kakšna posledica nepravilnosti na razpisih za Stožice, ker vemo, da bomo
               tudi davkoplačevalci konec koncev pokrivali. Dočim recimo nekatere srednje šole še
               vedno ostajajo brez osnovnih pogojev za izvajanje športnih dejavnosti v srednji šoli
               in se država oziroma ministrstvo že kar nekaj let spreneveda, da srednja šola ne
               potrebuješ telovadnic in da nekateri srednješolci torej svoje športne dejavnosti,
               kljub temu, da govorimo o tem, kako se mora mladina rekreirati in ne vem, kako imamo
               vedno več debelih otrok in da je rekreacija potrebna. Otroci še vedno v nekaterih
               srednjih šolah torej odhajajo na telovadbo ali je sploh nimajo, na športno vzgojo ali
               pa hodijo tudi do 1,5 km daleč. Jaz mislim, da gospa ministrica tudi v naslednjem, ne
               samo, zdaj v rebalansu je kot je, ampak tudi v proračunu bo potrebna mogoče malo
               vztrajnost in pa trma, da se na področju izobraževanja in šolstva torej ne bodo tako
               drastično zmanjševala sredstva. Hvala.</p>
            </sp>
            <sp xml:id="SDT7-OZIZŠIM-nujna-4-2014-11-12.sp21">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam. Besedo dajem dr. Francu Križaniču.</p>
            </sp>
            <sp xml:id="SDT7-OZIZŠIM-nujna-4-2014-11-12.sp22">

               <speaker>DR. FRANC KRIŽANIČ (PS SD):</speaker>

               <p>Hvala lepa. Jasno je, da je šolstvo pomemben sektor, ki zagotavlja konkurenčnost
               slovenskemu narodnemu gospodarstvu. Na post industrijski fazi razvoja je to eden od
               ključnih sektorjev, skupaj s kulturo, znanostjo, zdravstvom in varnostjo. Tudi
               varnost je treba tukaj brez dvoma dodati. Vse, kar bo rezalo v ta sektor, ki se je v
               času tranzicije in po tranziciji hitro razvijal in dobro razvil in je v bistvu precej
               prispeval k temu, da imamo zdaj presežek v zunanje trgovinski menjavi in da smo po
               tej strani kolikor toliko varni. Takoj, ko bomo pač sanirali javnofinančno ravnotežje
               bomo varni v celoti. Seveda vsak rez, večji rez v ta sektor bo pomenil hud udarec za
               našo konkurenčnost v naslednjem obdobju in bo sorazmerno težko popravljiv. To je zelo
               primerljivo z razprodajo ključnih podjetij. Tukaj je treba biti zelo pazljiv pri
               načrtovanju proračuna. Zelo pazljiv pri kakršnemkoli seveda krčenju. Seveda pa so
               odprte vse možnosti za racionalizacije tam, kjer je treba delo organizirati bolj
               optimalno, prilagajati standarde dejansko <stage type="mag">(nadaljevanje)</stage> pričakovanim dosežkom na nekih področjih in podobno. Se
               pravi Social demokrati bomo podprli ministrstvo povsod tam, kjer bo poskušalo seveda
               bolj učinkovito z manj sredstvi doseči enake ali pa večje učinke. Slovenija se pač
               vključuje v mednarodni trg dela, vir naše blaginje je vključitev v to mednarodno
               menjavo in šolstvo nam daje ravno tiste pogoje, s katerim potem pridobimo ustrezna
               znanja, da lahko v tej menjavi tudi ustvarjamo dovolj vrednosti, da jo potem lahko
               sfinanciramo potreben uvoz. Ostane pa nam še precejšen presežek kot rečeno.</p>
               <p>Tisto, kar se je v petih letih varčevanje verjetno končalo kot možen način ravnanja
               vnaprej je zaviranje mlade generacije, da vstopa tudi v ta sektor. Mislim, da je
               treba z naslednjim letom število mladih raziskovalcev povrniti na raven iz leta 2011,
               ZUJF je tudi tukaj naredil škodo, pa ne zmanjšal število, ni jih pa ukinil, tako da
               če gledamo pozitivno vsaj ukinil jih pa ni. Jih je pa zmanjšal, tukaj bo treba
               povečati število in treba bo omogočiti mladi generaciji, da se vključuje, v delo
               kvartarnem sektorju, ne samo šolstvu, tudi znanosti, kulturi, zdravstvu, varnosti, če
               ne bomo resno ogrozili menjave generacij, po petih letih, leto je še šlo, to pač ta
               metoda zdaj ne bo več delovala. Bo pač treba na strani prihodkov nekaj narediti.</p>
               <p>Če se še ne kratko zadržim pri samem rebalansu. Rebalans samo potrjuje sedanje
               stanje, da dela nekoliko bolj zakonitega, ker je bilo precej varčevanje z začasnimi
               ukrepi Ministrstva za finance. Mi ugotavljamo, da seveda so nastale v tem varčevanju
               določene reže, ki jih bo treba naslednje leto prej zapolniti kot obdržati na tej
               ravni, težko bo to vzeti za isto raven vnaprej, zadovoljni smo, na področju
               glasbenega šolstva Social demokrati, da v letošnjem letu tukaj do upada ni prišlo in
               upamo, da bo v prihodnje podobno. Če pa bo prišlo do sprememb, vsekakor da bodo
               ljudje z nižjimi dohodki oziroma otroci iz takih družin imeli enake možnosti
               vključevanje v to izobraževanje kot so jih imeli do zdaj ali pa celo boljše. Hvala
               lepa.</p>
            </sp>
            <sp xml:id="SDT7-OZIZŠIM-nujna-4-2014-11-12.sp23">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam. Želi še kdo besedo? Izvolite, kolegica Irena Kotnik.</p>
            </sp>
            <sp xml:id="SDT7-OZIZŠIM-nujna-4-2014-11-12.sp24">

               <speaker>IRENA KOTNIK (PS SMC):</speaker>

               <p>Lepo pozdravljena gospa ministrica, predsedujoča, kolegi, kolegice. Z večino, kar sem
               poslušala se strinjam in sicer, da varčevanje na področjih izobraževanja, znanosti in
               športa vsekakor na dolgi rok ni sprejemljivo. Sploh pa, če se navežem na parolo
               otroci so naše bogastvo, tega zdaj nekaj časa ne slišim. V preteklosti je bilo pa to
               zelo velikokrat to rečeno in bom rekla, prav na tej paroli se marsikakšna stvar ni
               izpeljala tako, kot bi se morala. Ampak tukaj bi pa vseeno rada omenila, da
               ministrstvo podpira, ne zviševanje normativov in standardov v vrtcih in šolah, kar pa
               menim, da je zelo pozitivno, ker prihajam iz teh krogov in vem, da bi ta zviševanje
               normativov in pa standardov sigurno vplivalo na kakovost dela pedagoških delavcev.
               Tako, da to bi rada omenila, tega nisem še v razpravi slišala. Hvala.</p>
            </sp>
            <sp xml:id="SDT7-OZIZŠIM-nujna-4-2014-11-12.sp25">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam. Želi še kdo besedo? Dr. Dobovšek, izvolite.</p>
            </sp>
            <sp xml:id="SDT7-OZIZŠIM-nujna-4-2014-11-12.sp26">

               <speaker>DR. BOJAN DOBOVŠEK (PS SMC):</speaker>

               <p>Hvala. Jaz bi rad samo poudaril, glede na vse, kar je bilo omenjeno in sicer ključno
               za razvoj Slovenije so raziskave. Raziskave na vseh področjih, vidimo pa, da se ravno
               največ sredstev izgublja na raziskovalnem delu. Tukaj moramo omeniti nekaj, kar ni
               bilo omenjeno in sicer razlika med družboslovci in naravoslovci. Naravoslovci sicer
               izgubljajo nek del, ampak največ izgubljajo na tem področju družboslovci. Ne morejo
               se vezati na neke projekte iz gospodarstva, ker gospodarstvo je že tako osiromašeno,
               pa na družboslovnem področju je še toliko manj projektov za tovrstne raziskave.
               Vidimo, da je ravno največ sredstev na tem področju odvzetih in gre za tisto, kar je
               bilo že izpostavljeno, kar je dr. Križanič že izpostavil. Razvoj mladih in vlaganje v
               mlade raziskovalce. Tukaj fakultete in univerze vse izgubljajo eno generacijo <stage type="mag">(nadaljevanje)</stage> kadrov. Nimamo priliva
               mladih raziskovalcev, ki bi nosili bodoči razvoj fakultet. In ravno to kompetentnost
               fakultet v evropskem in svetovnem merilu se gradi na raziskavah. Stare generacije se
               nekako umikajo, z ZUJF-om izgubljamo tiste nosilce projektov, ki odhajajo s fakultet,
               odhajajo v gospodarstvo, v privatni sektor, in na fakultetah ni več novih generacij,
               ki bi lahko konkurirale za te projekte. Enostavno se je zgodilo to, da smo izgubili
               že sedaj generacije, že v novih pogojih pa izgubljamo še mlade raziskovalce. To
               vidimo tisti, ki smo bili na fakultetah, enostavno ni mladih ljudi, ki bi se
               prijavili na razne projekte. Tisto malo, kar smo dobili, pa je premalo, da bi nosili
               razvoj za bodočnost. Se pravi, izgubljamo predvsem družboslovci na tem področju, ko
               se konkurira za mlade raziskovalce. Merila so enaka za vse. Naravoslovci lažje
               izpolnjujejo te pogoje za pridobitev točk in so potem, normalno, višje rangirani.
               Družboslovci, ki so nižje rangirani, potem težje prihajajo do teh točk, izgubljajo te
               mlade generacije. Vsi pravimo, ja, naravoslovje bo nosilo razvoja, ampak če ne bo
               tega družboslovne podpore, kar vidimo, recimo, top teme, korupcija in vse ostalo, ne
               moreš pa dobiti raziskovalca za to področje. Zato da mislim, da je treba še enkrat
               premisliti, kar se tiče bodočega razvoja, vlaganje v raziskave, predvsem pa vlaganje
               v mlade raziskovalce, kjer pa je področje družboslovja podhranjeno. Hvala.</p>
            </sp>
            <sp xml:id="SDT7-OZIZŠIM-nujna-4-2014-11-12.sp27">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam.</p>
               <p>Mislim, da je bilo zdaj kar veliko vprašanj, zato dajem besedo gospe ministrici, da
               poda odgovore. Izvolite.</p>
            </sp>
            <sp xml:id="SDT7-OZIZŠIM-nujna-4-2014-11-12.sp28">

               <speaker>DR. STANISLAVA SETNIKAR CANKAR:</speaker>

               <p>Spoštovana predsednica in člani odbora! Najprej se zahvaljujem za vprašanja, ki so
               bila zelo relevantna in so odprla področja, za katera si bomo ob razpravi o proračunu
               za leto 2015 prizadevali, da jih upoštevamo v čim večji meri. Ker pa to ni danes
               predmet razprave, dovolite, da vam odgovorim na zastavljena vprašanja, ki jih bom kar
               združila, ker so se nekatera vprašanja tudi ponavljala.</p>
               <p>Najprej odgovor na vprašanje, ki je bilo največkrat izpostavljeno. Res je, med
               integralnimi sredstvi lahko pri postavki 05, znanost in informacijska družba, najdete
               velik znesek, milijon 922 tisoč 553. Ko smo iskali prihranke – tu smo sodelovali z
               Ministrstvom za finance -, smo presejali in presodili prav vse postavke. No, in ena
               od velikih postavk je tudi plačilo članarin, ki omogoča predvsem področju znanosti,
               da lahko mladi raziskovalci, raziskovalci sploh, sodelujejo v velikih projektih. In
               eden takih projektov je tako imenovani FER projekt, kjer ima vsaka sodelujoča država
               vnaprej po pogodbi določene obveznosti. Za leto 2014 je bila obveznost za članstvo v
               FER-u 2 milijona 500 tisoč. Dogovorili smo se, dosegli smo dogovor, da se je ta
               obveznost za leto 2014 zmanjšala za milijon in pol. Torej, to zmanjšanje, milijon 922
               in še nekaj, je v veliki meri povzročeno zaradi tega, ker smo dosegli, da se bo
               obveznost plačila članarine za sodelovanje v projektu FER zmanjšala za milijon in
               pol. Torej, to je višina. Se opravičujem, verjetno bi morali v svojih gradivih
               vnaprej to opozoriti, zato da bi vedeli, da ne gre za dejansko zmanjševanje sredstev
               za znanost in raziskave, ampak za nek prenos. To smo celo uspeli nekako prenesti
               tako, da ne bo obremenjevalo leta 2015, ampak 2016, smo malce prolongirali. Drugi del
               zneska se potem nanaša na tiste postavke, ki so bile načrtovane vnaprej. Veste, da je
               ta finančni plan bil zastavljen bolj ambiciozno, <stage type="mag">(nadaljevanje)</stage> že v podatkih je bilo jasno, da je bila neka zaveza,
               da bi se znanosti in raziskovanju namenilo več denarja. In eden od načinov za dosego
               tega je bil predviden 20% dvig raziskovalne ure. Tega se ni realiziralo, ne zaradi
               odločitve te Vlade, ampak po presoji prejšnje Vlade in prejšnjega finančnega
               ministrstva, da teh sredstev ni. Zaradi tega je ta dvig umanjkal in zato so zdaj v
               rebalansu predvidena znižanja. Pri tem moram pa povedati, da se je del teh sredstev
               vrnilo visokemu šolstvu, na žalost pa se ni vrnilo raziskovalni sferi.</p>
               <p>To je torej eno od pojasnil, za katere mislim, da bodo razjasnila, zakaj je tu
               največja postavka. Ob tej priliki bi še omenila eno transakcijo, ki je tudi postavila
               predvsem visoko šolstvo in znanost v neugoden položaj. Veste, da je bilo temu
               področju odvzetih 80 milijonov evrov, potem pa vrnjenih samo 70 milijonov evrov.
               Torej, tista razliko 10 milijonov ali nekaj manj, 9 milijonov 272 tisoč, se je potem
               poskušalo vrniti. Ni bilo vrnjeno znanosti, vrnjeno pa je bilo visokemu šolstvu.</p>
               <p>Če grem kar po tem naboru vprašanj, najprej torej gospoda Lisca, predšolska vzgoja.
               Pri predšolski vzgoji sem dobila informacije, da je bil načrtovan večji znesek, zato
               ker se ni moglo točno predvideti, kakšno bo število otrok, ki bodo vključeni v
               vzgojno-izobraževalne institucije. To je seveda povezano tudi z ukrepom drugačnega
               plačila drugega, tretjega otroka. Zagotovilo, ki ga imam, je, da je bilo vse plačano,
               vendar je bila načrtovana večja poraba. Tako nobeden od otrok, vključenih v
               vzgojno-izobraževalne institucije, ni bil obravnavan drugače, nihče ni imel
               kakršnihkoli težav s plačilom, ampak v tem finančnem načrtu so bila predvidevanja
               večja, kot so se kasneje uresničila.</p>
               <p>Zelo podoben odgovor je na cel sklop vprašanj, ki ste jih pravzaprav upravičeno
               zastavili. To je postavka prehrane učencev, dijakov in študentov. Tudi tu je bilo
               načrtovano za 12 mesecev. Veste, da so neke negotove postavke, torej, ne vemo, koliko
               bo dijakov vključenih v srednješolsko izobraževanje, pa tu ni toliko nejasnosti.
               Veliko več nejasnosti je v tem, koliko bo dejansko študentov vključenih v
               visokošolsko izobraževanje. Načrtovanih je bilo več sredstev, pri čemer je zopet bilo
               vse plačano, vendar je bila dejanska poraba manjša. Zato je ta postavka navedena kot
               negativna. Pri tem pa je zaradi podatka, da imamo večje število učencev, prišlo na
               teh postavkah do povečanja. Torej, kljub temu, da imamo več učencev v osnovnih šolah,
               je zagotovljeno pokrivanje malic tudi tej celotni populaciji.</p>
               <p>Če kar takoj omenim zopet večkrat omenjeno vprašanje, povezano z investicijami v
               športno infrastrukturo. Dovolite, da vam konkretno odgovorim. Tekaški center Planica,
               znižanje proračuna v letu 2014 je 2 milijona 483 tisoč 546. Ta predvidena dinamika
               financiranja se je zamaknila predvsem zaradi dolgotrajnih postopkov javnega
               naročanja. Tu smo opazili, in to je bila tudi pravzaprav splošna nekako značilnost
               ali pa objektivni razlog, da se očitno zakonska ureditev javnega naročanja
               manifestira kot omejevalni dejavnik. Kajti ta zakonska opredelitev omogoča pritožbe v
               postopku revizije in zaradi tega je prišlo do zamikov. <stage type="mag">(nadaljevanje)</stage> To pomeni, da se bo večji del teh sredstev
               črpalo v letu 2015. Naj ob tem še omenim, da je bila izvedena tako revizija kot tudi
               notranja kontrola projekta in da v zvezi z javnimi naročili in črpanji ni bilo
               ugotovljenih nezakonitosti. Zaradi opozoril in tudi zaradi člankov v medijih, v
               javnosti, pa je temu projektu namenjena posebna pozornost. Resnično, od prevzema
               mandata ta javni zavod Planica, ki je izvajalec, tu ni izvajalec Ministrstvo za
               izobraževanje, znanost in šport, mi kot pravzaprav financerji in nadzorniki bedimo
               nad izvedbo tega projekta. In imamo zagotovila, da se je zaradi preteklih dobrih
               vremenskih razmer nekako nadoknadilo tisto zamudo, ki je nastala izključno zaradi
               ponovljenih postopkov javnih naročil. Nordijski center Planica, znižanje proračuna za
               leto 2014, 4 milijone 570 tisoč 712. Zopet enak razlog, torej zaradi dolgotrajnih
               postopkov javnega naročanja oziroma tu je prišlo pa še do ene specifike – izbrani
               izvajalec je šel v stečaj. Torej je bilo treba povezati, ponoviti izbiro in najti
               druge izvajalce. Zopet je nekje zagotovilo, da bo tu prišlo do zamika, do konca leta
               2015 pa naj bi bil ta projekt realiziran.</p>
               <p>Naj se ob tej priliki kar navežem na sklop vprašanj, ki se pa nanašajo tudi na
               investicije v raziskovalno infrastrukturo. Res je, prihajam iz visokega šolstva, vem,
               kako zelo pomembni so projekti, ki omogočajo tudi opremo in infrastrukturo. In tu vam
               zagotavljam, da so vsa znižanja povezana z manjšim odstotkom črpanj kohezijskih
               sredstev, in to iz podobnih razlogov, kot sem jih navedla. Naj bom kar konkretna:
               dozidava k objektu Izum, to je projekt v skupni vrednosti nekaj več kot 8 milijonov,
               znižanje proračuna za leto 2014 je 3 milijone in nekaj manj kot 500 tisoč; in zopet
               oziroma tu je malce drugače, dolgotrajen je bil postopek potrjevanja samega
               instrumenta, izdajanje odločbe upravnega odbora, uvrstitev projekta sploh v
               nacionalni raziskovalni program. Tako se je že v tej fazi spremenil terminski načrt,
               časovnica, in je dinamika financiranja v letu 2014 zmanjšana in se je premaknila v
               leto 2015.</p>
               <p>Druga investicija, obnova laboratorija za konstrukcije. To je projekt, vreden milijon
               750 tisoč. Zopet znižanje proračuna za leto 2014, okoli 180 tisoč, iz enakega
               razloga, zelo dolgo se je potrjeval ta instrument in uvrščalo to v nacionalni
               raziskovalni program, tako da se je spremenila dinamika črpanja. </p>
               <p>Obnova stare stavbe Kemijskega inštituta, milijon 650 tisoč, zopet nekaj manj kot 200
               tisoč, ne bo črpano v letu 2014, ampak v 2015, iz enakega razloga, kot sta bila
               prejšnja dva navedena projekta.</p>
               <p>Naj pri tem omenim, recimo, še inovativne sheme, ki imajo točno ta namen, ki ste ga
               mnogi člani odbora izpostavili, kako zelo pomembno je dati možnost vključevanja
               predvsem mladih v te projekte. In ta inovativna shema je operacija oziroma projekt,
               ki naj bi podprl tehnološke, visokošolske ter znanstvene potrebe gospodarstva, pa ta
               prenos znanja, v tem trikotniku visoko šolstvo, raziskovanje in gospodarstvo. Cilj je
               pa sofinanciranje doktorskega študija za spodbujanje sodelovanja z gospodarstvom.
               Prenos, ki je nastal zaradi na eni strani velikega števila študentov, večjega, kot je
               bilo načrtovano, in posledično potem tudi velikega odstopa od pogodb o
               sofinanciranju, <stage type="mag">(nadaljevanje)</stage> zato
               so se zmanjšala načrtovanja sredstva v letu 2014 za približno 600 tisoč.</p>
               <p>Kar je ostalo so pa manjši projekti predvsem evropski socialnih skladov okoli 9
               milijonov skupaj znašajo in ki pravzaprav vse pomenijo manjšo stopnjo črtanja od
               predvidene. Ker je toliko ponavljajočih se razlog smo se mi tukaj na ministrstvu
               skupaj z ministrstvom za finance zavezali, da bomo vplivali na spremembo Zakona o
               javnem naročanju, ki je v pristojnosti ministrstva za finance, ker ugotavljamo, da
               nam to onemogoča večja odstotek črpanja sredstev. Po drugi strani pa na samem
               ministrstvu Direktoratu za investicije, ki bedi nad temi investicijami neposredno ali
               posredno bomo organizirali delo tako, da bo od začetka z nadzorom s posredovanjem
               morda tudi s kakšno pomočjo dosežena večja stopnja črpanja in boljša dinamika.</p>
               <p>Tukaj bi še opozorila na eno pravzaprav informacijo, ki jo moram dopolniti, da se ne
               bo razumelo narobe. Rekla sem, da je ministrstvo za finance sredstva v višini 12.2
               milijona zaseglo in jih preneslo na proračunsko rezervo, seveda ne govorim o
               ministrstvu za finance v tej sestavi in ne govorim o ministrstvu in ne govorim o
               vladi sedanje sestave, to se je zgodilo v prejšnji vladi in zaradi tega smo imeli,
               potem težave tudi na področju visokega šolstva. Torej to je odgovor že na poslansko
               vprašanje gospoda Kordiša, da gre za ukrep, katere posledice poskušamo sedaj
               minimizirati.</p>
               <p>Pri vprašanju financiranja mladih raziskovalcev bi še enkrat dodala, da je že
               prejšnja vlada oziroma prejšnje ministrstvo prosilo ministrstvo za finance, da bi
               zaradi zamrznitve vendarle naredilo izjemno ravno pri projektu financiranja mladih
               raziskovalcev, ampak na žalost je morda razumljivo bil sprejet sklep, da se zamrznejo
               vsi projekti in to je imelo večje negativne posledice ravno pri tem projektu.</p>
               <p>Če lahko nekoliko še dopolnim, ker je gospa Novak omenjala prehrano učencev. Omenila
               sem, da so pokrite vse potrebe in iz podatkov izhaja, da je v letu 2014 6 % več
               učencev deležno od tega sofinanciranja in to seveda v šolskem letu 2014-2015 se pravi
               od 1. 9. naprej.</p>
               <p>Urad za mladino. Ja, res je, povečala so se sredstva za pol milijona in sicer, zaradi
               tega, ker ima Urad za mladino kot je bilo predstavljeno tudi na srečanju na Brdu, ki
               sem se ga udeležila ambiciozen program in eden od programov iz kohezije deloma posega
               v leto 2014, zato so se za ta namen povečala sredstva iz kohezijskih virov.</p>
               <p>Kar se tiče narodnosti vam lahko zagotovim, da na tem področju ni prišlo v letu 2014
               do nikakršni zmanjšanj, da so zagotovljena sredstva za vse dogovorjene programe. Če
               samo na kratko omenim, čeprav to ni predmet današnje razprave ne predvidevamo za leto
               2015 nobenih krčenj, nobenih zmanjševanj na tem področju.</p>
               <p>Glede športne infrastrukture mislim, da je bilo vprašanje odgovorjeno. Naj samo
               povem, da je približno 5 % več sredstev bilo, zaradi te sistemske korekcije in da za
               to res lahko sklepamo, da bodo ti projekti dokončani nekoliko z zamikom <stage type="mag">(nadaljevanje)</stage> pa vendarle glede na
               načrte.</p>
               <p>Potem imamo še vprašanje osnovnošolskih programov. Večina sredstev torej povečanje je
               namenjeno, zaradi večjega števila otrok v osnovnih šolah. Tudi vi, gospa Gučeka, ste
               vprašali o znižanju na področju znanosti informacijske družbe, to se v glavnem nanaša
               na projekt FER.</p>
               <p>Moram tukaj omeniti eno odprto vprašanje, ki ga bom enotno za vse rešilo ministrstvo
               za finance. Gre za tretjo četrtino izplačil plačnih nesorazmerij in tukaj so na
               področju osnovnega šolstva prvo polovico tretje četrtine so bile narejene razlike
               torej prejšnje ministrstvo je pri pomanjkanju sredstev se odločilo za diferenciran
               pristop tiste osnovne šole, ki so imele na razpolago sredstva so ta sredstva namenila
               za izplačilo te prve polovico tretje četrtine. Tiste osnovne šole, ki pa teh sredstev
               niso imele so pa dobile sredstva iz proračuna. Zaradi tega so že vložene pritožbe,
               mislim da jih je 38 tožb in ker pač to zahteva enakopraven in enak način reševanja
               smo v dogovoru z ministrstvom za finance, da bo rešilo to enotno in da bodo po našem
               mnenju, upam, vse osnovne šole v enakopravnem položaju.</p>
               <p>Vprašali ste tudi kako to, da se znižujejo postavke na trgu dela in delovni pogoji,
               to je postavka 10. Gre za program usposabljanja predvsem torej odraslih in
               nezaposlenih. Iz tega programa izhaja, da se je nekoliko spremenila struktura v letu
               2014 so krajši izobraževalni programi, ki so počrpali oziroma zahtevali tudi manj
               sredstev od načrtovanih. Tako da je izvedeno vse kar je bilo predvideno po programu,
               vendar je bilo zaradi drugačne strukture in predvsem krajših programov, zato
               potrošenih manj sredstev.</p>
               <p>Hvala lepa za neko spodbudo za leto 2015. Mislim, da smo to zastavili na ta način, da
               bi resnično minimalno posegli v normalne pogoje delovanja. Lahko povem tistim, ki ste
               se za vprašanje obrnili predvsem na visoko šolstvo in znanost. Res je v preteklih
               letih je to področje izgubilo največ, nekaj je omenil že doktor Križanič pa tudi
               drugi posegi so bili ravno na to področje, zato je zaveza ministrstva, da z nobenim
               varčevalnim ukrepov v letu 2015 ne bomo posegli na področju visokega šolstva in
               znanosti in da bomo poskušali izpolniti zavezo, da v naslednjih letih 2016, 2017
               dosežemo tiste cilje, ki smo si ji zapisali v koalicijski pogodbi. Kako nam to uspeva
               boste presodili, ko bomo razpravljali o rebalansu proračuna za leto 2015.</p>
               <p>Naj še enkrat poudarim, kar je bilo izpostavljeno tudi gospa Kotnikova. Mi smo se
               zavezali, da to ministrstvo ne bo podpiralo ukrepov, ki bi povečevali število
               brezposelnih. Menimo, da je to problem številka 1 v Sloveniji in da je posebno tukaj
               problematičen položaj mladih, vendar o tem kot smo rekli več v nadaljevanju, ko se
               bomo pogovarjali o rebalansu proračuna za leto 2015.</p>
            </sp>
            <sp xml:id="SDT7-OZIZŠIM-nujna-4-2014-11-12.sp29">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa za izčrpne govore. Vidim, da je še želja po razpravi. Gospod Andrej Čuš,
               izvolite.</p>
            </sp>
            <sp xml:id="SDT7-OZIZŠIM-nujna-4-2014-11-12.sp30">

               <speaker>ANDREJ ČUŠ (PS SDS):</speaker>

               <p>Hvala. Saj nimam več vsebinskih vprašanj, ampak vseeno bi se vam rad zahvalil za vaše
               odgovore.</p>
               <p>Kar se tudi tiče odprave nepravilnosti pri Športnem zavodu Planica sem lahko rečem
               pomirjen glede na to kar sem slišal. <stage type="mag">(nadaljevanje)</stage> Seveda pa je vseeno ostal pri tem projektu nek grenak priokus. Sami
               vemo kaj vse se je dogajalo, marsikaj ni bilo tako, kot bi moralo biti, tudi
               marsikateri nadzorniki so v preteklosti odstopali oziroma izstopali iz projekta. V
               končni fazi pa se lahko tudi sama revizija naredi tako ali pa drugače, saj v končni
               fazi tudi Stalin je rekel, da ni važno kdo voli, ampak kdo šteje. Smo pa danes na tem
               odboru se dotaknili res ogromno problematike, ki se tiče mladih in žal je ta
               problematika mladih takšna, da – joj – ne bi rad rekel kaj grdo, ampak država je
               zaspala in edino kar bodo mladi danes dobili, pravico do izobraževanja, težko da bo
               dostopnost kaj boljša, kvečjemu bo manjša. Edino kar pa bodo dobili pa so dolgovi,
               tako da jaz že kar nekaj časa opozarjam, da bi tudi morali na neki splošni ravni
               države se malo vsi predstavniki različnih generacij se usesti skupaj, pa skleniti nek
               medgeneracijski dogovor, ker dejstvo je, da kriza je udarila najbolj mlade, po mojem
               mnenju in predvsem verjetno tudi zaradi tega, ker niso tako vključeni v družbo, zato
               bi tudi jaz tukaj, kot član odbora vas pozval k temu, tako pri oblikovanju mladinskih
               politik v prihodnje, tako v okviru nacionalnega programa za mladino, ki se po mnenju
               mladinskega sektorja ne izvaja tako, kot bi se moral, je ogromno kritik, in tudi ko
               se bo vse ukrepe v prihodnje načrtovalo na ravni države, ne samo proračuna, tudi
               nacionalni stanovanjski program, ne vem, reforma visokega šolstva, je nujno, da se
               vključi v to čim več deležnikov mladih, ker enostavno mladi vedo kaj je problem. Pa
               ne zdaj, da se vključi tu nas mlade poslance, ki nekako pripadamo poslanskim
               skupinam, ampak tiste, ki so reprezentativni predstavniki mladinskih organizacij,
               tako da nek splošen medgeneracijski dogovor je po mojem mnenju potreben, v končni
               fazi to so danes tudi opozorili nekateri za področje fakultet. Res je, da je izvisela
               kar ena generacija raziskovalcev in mislim, da se v prihodnje to ne bi smelo več
               dogajati.</p>
               <p>Po drugi strani pa bodo tudi seveda drugi morali vedeti kdaj je pravi čas, da se
               umaknejo in prepustijo mesto mladim.</p>
            </sp>
            <sp xml:id="SDT7-OZIZŠIM-nujna-4-2014-11-12.sp31">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa.</p>
               <p>Besedo dajem kolegu Tomažu Liscu, izvolite.</p>
            </sp>
            <sp xml:id="SDT7-OZIZŠIM-nujna-4-2014-11-12.sp32">

               <speaker>TOMAŽ LISEC (PS SDS):</speaker>

               <p>Hvala še enkrat za besedo. Spoštovana ministrica, hvala za odgovore. Mislim, da so
               bili zelo korektni in tudi vsebinski.</p>
               <p>Bi se pa v tej drugi razpravi še enkrat dotaknil dveh zadev, eno je zadeva glede
               varčevanja, torej zniževanja stroškov oziroma zadeva glede prihodkov in odhodkov in
               druga stvar glede manj pričrpanih sredstev. Na koncu ste govorili tudi, da ne boste
               zmanjšali števila zaposlenih na področju, ki ga pokrivate, če sem prav razumel.</p>
               <p>In me na začetku zanima če imate podatke koliko ljudi iz področij, ki jih pokrivate,
               torej na področju izobraževanja, znanosti in športa, predvsem na področjih
               srednješolskega izobraževanja in višješolskega, visokošolskega in tako naprej, koliko
               ljudi na teh področjih ima pogoje za upokojitev, a še vedno delajo in kradejo
               prihodnost mladim, da ne bom rekel kaj gršega. To me zanima predvsem zato, ker je
               bilo danes glede varčevanja rečeno kako je ZUJF kriv za vse, čeprav smo se takrat
               zavezali, da bo ZUJF načeloma ob pravilnih politikah, in ob pravilnih strukturnih
               reformah veljal predvsem za leti 2013 in 2014, tukaj pa lahko preberemo v koalicijski
               pogodbi Vladimirja Cerarja je navedeno, da bo dinamika zniževanja primanjkljaja
               sektorja države na strani javnih odhodkov dosežena s podaljšanjem veljavnosti že
               sprejetih ukrepov za omejevanje plač in stroškov dela v javnem sektorju. Torej, tista
               politika, ki je doma toliko zasramovana s strani Evropske unije, Evropske komisije pa
               spoštovana in tudi s strani domačih politikov doma zasmehovana pri evropskih
               politikih pa prve besede, ki pridejo iz ust. Jaz verjamem, da predsednica vlade, ki
               je zdaj tudi naša poslanska kolegica,<stage type="mag">(nadaljevanje)</stage> verjetno pri določenih evropskih gospodih ne bi prišla niti do tajnic
               teh gospodov, če ne bi imela v žepu reforme, ki se imenujejo ZUJF. Je pa zanimivo, da
               ta ZUJF oziroma delovanje te politike so podpirali tudi Socialni demokrati. V
               prejšnji Vladi Alenke Bratušek so bili v vladi. Socialni demokrati so tudi v vladi
               stranke Mira Cerarja in ni bilo ne v preteklem letu nič glede ukinitve ZUJF-a, vsi pa
               nestrpno čakamo t.i. ZUJF 2. Torej, ti isti politiki, ki govorijo kako je ZUJF uničil
               vse, pustimo ob strani Združeno levico, ki ima pač svoje argumente in se z njimi
               strinjajo in so tudi člani opozicije, ampak stranka, ki je bila v prejšnji vladi v
               koaliciji in je tudi zdaj v koaliciji, govori za slovensko javnost kako je ZUJF slab,
               po drugi stran pa ga z dejanji podpira, iz mednarodnih institucij pa dobivamo pohvale
               za ta ZUJF in celo ti politiki iz teh strank govorijo, da bo nekaj treba storiti na
               strani prihodkov. Zadnje leto pa smo se zadolževali, veliko mladih mi je reklo: puf
               na puf na puf te vlade, puf na puf te vlade pa bodo mladi ali bomo mladi plačevali
               zaradi drugih ukrepov, ki jih bomo morali sprejeti spoštovani in spoštovane, ki bodo
               morali sprejeti, če hočemo sploh še delovati v tej naši državi.</p>
               <p>Glede na to, da varčevanja ni bilo oziroma pa ne samo varčevanje, <stage>/ nerazumljivo/</stage>
               izključno varčevanje, tudi to, kar je prej kolega Kordiš govoril, deinvesticij. Če
               vidimo politiko v zadnjem letu kaj je bilo na tem področju storjeno – nič ni bilo
               storjeno, nobenih investicij. Če se spomnite morda gospoda Jankovića, ko je hotel
               takrat leta 2011 prevzeti vlado je govoril: investicije, investicije, Slovenija bo
               kot Ljubljana, investicije, investicije. Koliko investicij je bilo narejenih v
               zadnjih letih – nič! Še dokumenti so na stopnji nič. Tako, da tisti, ki govorite kako
               je treba izključno prenehati z varčevanjem, na drugi strani pa ste bili zraven, ko se
               je država brezglavo zadolževala, moram reči, da vaše besede in dejanja ne gredo
               skupaj in tudi danes ko poslušamo o tem kako je treba prekiniti s politiko ukinjanja
               sredstev na področju zmanjševanja sredstev, recimo raziskovalni programi in projekti,
               zmanjšanje sredstev za mlade raziskovalce in spodbude najboljšim raziskovalcem, kako
               je treba ukiniti oziroma povečati celo sredstva podpora tehnološkim razvojnim
               projektom, boste danes podprli rebalans proračuna za leto 2014, ki točno to dela. In
               danes govorimo o rebalansu proračuna za leto 2014 in ne o rebalansu proračuna za leto
               2015 in vsemi tistimi zakoni, ki bodo verjetno sledili tem finančnim posledicam, ki
               jih bo rebalans za leto 2015 prinesel.</p>
               <p>Skratka, še enkrat. V koalicijski pogodbi Vladimirja Cerarja je navedeno, da bo
               dinamika zniževanja primanjkljaja sektorja države na strani javnih odhodkov dosežena
               s podaljšanjem veljavnosti že sprejetih ukrepov na omejevanje plač in stroškov dela v
               javnem sektorju, zato še enkrat sprašujem: koliko na tem vašem področju, ki ga
               pokrivate, ljudi, ki imajo vse pogoje za upokojitev pa še vedno kradejo čas
               mladim.</p>
               <p>Sam prihajam iz ene ljubljanske fakultete, in ko sem se zadnjič srečal z nekaterimi
               mladimi, pa sem spraševal kdo sploh še uči na teh fakultetah, in moram reči, da
               profesorji, ki so bili že pred 10-imi leti blizu upokojitve, torej v času mojega
               študija, še vedno veselo trosijo mladim svoje tehnološke in ne vem kakšne zadeve, ki
               pa so datirane tam nekje v letu 1980, 1990, in ravno zaradi takšnih profesorjev lahko
               zaradi mene tudi ukinemo raziskovalne programe in projekte, lahko ukinemo spodbude
               najboljšim raziskovalcem, če je njihova dodana vrednost nič. Dodana vrednost pa bo
               večja, ko bomo ukinili odhajanje mladih v tujino, ko najbogatejši dohodnino plačujejo
               nekje drugje, ne pa v Sloveniji, ko gospodarstveniki ne bodo več vozili svojih
               podjetij oziroma sedežev podjetij in tudi človeške vire iskali v tujini, ko ne bomo
               več pošiljali opozicije v tujino in ko bo vsak mlad slovenski državljan najprej
               pogledal na spletne strani kakšne so cene <stage type="mag">(nadaljevanje)</stage> nepremičnin v tujini in kakšne so delovne možnosti za mladega, ne
               glede na njegovo izobrazbeno strukturo v tujini. In na žalost niso več obljubljene
               dežele samo Avstrija, Nemčija, Švica, ampak so mladi, bom rekel, v skladu s tistimi
               povojnimi zadevami, pa tudi tam v 70 letih, ozirajo tudi preko ocena tako levo ali
               desno. Skratka, komaj čakam ZUJF 2. Vesel bom, ko bom bral magnetogram vseh tistih,
               ki so govorili kako je ZUJF slab. Me pa zanima, spoštovana ministrica, na koncu še,
               rekli ste, da je posledica tega tudi manj pričrpanih evropskih sredstev. Pa me
               zanima, kdo je za to odgovoren oziroma ali boste poiskali krivce in morda s tem tudi
               zmanjšali število zaposlenih zaradi krivdne razrešitve, ki se je tako bojimo v javni
               in državni upravi. Kajti, eno leto smo poslušali pravljice, kako se je hitrost
               črpanja evropskih sredstev na vseh področjih in vseh skladov v zadnjem letu,
               perspektive, ki jo zaključujemo, torej perspektive 2007-2013 zaključujemo, kako se je
               zvečala, tu pa poslušamo, da je manj pričrpanih sredstev. Skratka, še enkrat imamo
               nek problem med besedami in dejanji. Že večkrat sem rekel, moje ime pove dovolj,
               torej sem Tomaž, da ne verjamem besedam, ampak dejanjem. In zato, spoštovana
               ministrica, bom verjel vašim besedam glede rebalansa 2015, da ne boste nič zmanjšali
               na področju visokega šolstva. Verjel vam bom, ko bom pred seboj videl rebalans
               proračuna za leto 2015 na tem področju in vam želim, da se te vaše besede tudi
               uresničijo, čeprav verjamem, da boste imeli trd boj, tako s predsednikom Vlade, z
               ministrom za finance, pa verjetno še kakšnim drugim ministrom, ki bo želel tudi sam
               odpreti svoj mošnjiček, ne pa ga zapreti. Vso srečo. Hvala.</p>
            </sp>
            <sp xml:id="SDT7-OZIZŠIM-nujna-4-2014-11-12.sp33">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. Gospod dr. Križanič ima repliko.</p>
            </sp>
            <sp xml:id="SDT7-OZIZŠIM-nujna-4-2014-11-12.sp34">

               <speaker>DR. FRANC KRIŽANIČ (PS SD):</speaker>

               <p>Torej, nejeverni Tomaž seveda pomeni nekoga, ki ne verjame resnici. Ampak sedaj če
               gremo na ZUJF, ZUJF je zmanjšal, kolega, je zmanjšal za 400 milijonov javnofinančne
               izdatke gledano po katerikoli v obdobju konca recesije, tik na koncu recesije iz
               kateregakoli vidika ekonomske stroke je bila to velika bedarija. In seveda ne piše v
               koalicijski pogodbi, da se bo nekaj takega počelo naprej. Kar je v koalicijski
               pogodbi je seveda stabilnost plač in pokojnin, se pravi eskalacija se bo uvedla
               takrat, ko bo rast dovolj visoka, za to gre. Nikakor ne za ZUJF. Novega ZUJF-a tudi
               ne bo, to naj vas ne skrbi. Če pa govorimo o dolgu, veste, v obdobju 2004-2008 res da
               pretežno zaradi, to je bil vzrok in krivda Banke Slovenije v večji meri in njene
               pasivnosti pri regulaciji, se je povečal narodni gospodarski dolg slovenski za 24
               milijard evrov, potem je v krizi takoj prišlo do velikega odliva kapitala, na kar je
               morala država reagirati, da je v bankah zadržala stabilnost s tremi milijardami evrov
               depozitov. Do julija smo imeli teh dopozitov že 10 milijard. V tem dolgu 10 milijard
               je vloženih naprej, ni porabljenih. Na koncu je prišlo to že na nekaj 30, tako da
               podatki za december bodo še večji in to je zopet nek denar, ki je v dolgu, pa je
               nekam naložen. Samo to sedaj presega, seveda, moje tri minute. To pa na kakšnem
               drugem odboru ob kakšni drugi priliki.</p>
            </sp>
            <sp xml:id="SDT7-OZIZŠIM-nujna-4-2014-11-12.sp35">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. Besedo dajem še kolegu Mihi Kordišu.</p>
            </sp>
            <sp xml:id="SDT7-OZIZŠIM-nujna-4-2014-11-12.sp36">

               <speaker>MIHA KORDIŠ (PS ZL):</speaker>

               <p>Najlepša hvala. Nazadnje, ko sem bil pri besedi se je odprlo kar nekaj področij, kar
               nekaj vprašanj, niti ne vem na katerem koncu bi začel. Mogoče prejšnji razpravljavci
               so še najbolj strastno vnemali okoli točke ZUJF, pa mogoče če bi pripomnil na to temo
               še nekaj.</p>
               <p>Rad bi rekel tole. Kolegi iz SDS pravilno ugotavljajo, da ta vlada nadaljuje s
               politikami, ki so jih ne nazadnje že sami zastavili, tudi če se najdejo posamezni
               poslanci, ki so del vladajoče koalicije in problematizirajo strategijo zategovanja
               pasov še zmeraj ostaja neko osnovno dejstvo, da ta vlada prisega na varčevanje. Tako
               da to je bila zelo pravilna ugotovitev gospoda Lisca, s katero se moram strinjati,
               ravno v taki meri kolikor se pač ne <stage type="mag">(Nadaljevanje)</stage> strinjam s politiko varčevanja, ki je dokazano škodljiva, kar smo pa
               danes seveda že obravnavali.</p>
               <p>Mogoče če se kar ustavim najprej pri visokem šolstvu in vprašanju varčevanja. V
               vsakem primeru zelo zelo toplo pozdravljam namero, da se na področju visokega šolstva
               in raziskovanja naj ne bi več varčevalo, kar mi pa krati spanec, je pa neka napoved,
               katero smo že slišali. Slišali smo jo večkrat v preteklih mesecih, da naj bi se tu
               dogajale notranje prerazporeditve znotraj področja, in sicer na račun srednjega
               šolstva, osnovnega šolstva in vrtcev. Situacija s temi omenjenimi je taka. Nobeno
               izmed teh področij se ne more ravno hvaliti o tem kakšne strašne presežke financ ima,
               v kakšnem strašnem materialnem in kadrovskem izobilju se kopajo. Če kaj, je to
               področje "jedva" dovolj financirano. In posegi na to področje zato, da se sredstva
               prerazporedijo k visokemu šolstvu ni sprejemljivo. Pač zato, da se v visoko šolstvo z
               rezi ne posega, zato da se v raziskovanje ne posega, mislim, cena tega ne sme biti
               poseg v srednje in osnovno šolstvo, kaj šele v vrtce. To bi želel opozoriti. Obstaja
               zelo realna možnost, da bomo to v primeru rebalansa proračuna za 2015 videli. Bi bil
               zelo vesel če tega ne bi videli, se pa bojim, da to bomo videli. In na tej točki
               lahko že kar takoj povem, da se bomo vkoračili in ne bomo popustili ne v Združeni
               levici, tudi dvomim, da bodo popustili tukaj sindikalni predstavniki in seveda imajo
               prav.</p>
               <p>Kam od to naprej? Mogoče, če se zadržim pri inovativni shemi. O res danes nismo nič
               kaj dosti govorili, o financiranju doktorskega študija, in to po režimu inovativne
               sheme. Omenila jo je ministrica sama. Mogoče če to pokomentiram. Inovativna shema je
               bila tudi v današnjo diskusijo pripeljala z retoriko in z objasnitvijo, da neposredno
               odgovarja na potreba gospodarstva. S tem imam sam zelo velik problem. S tem imamo v
               Združeni levici zelo velik problem. In s tem bi morali imeti tudi vsi ostali
               spoštovani člani in članice odbora velik problem. Zakaj? Zardi tega, ker javno
               izobraževanje, javna univerza in tako naprej je namenjena bazičnim raziskavam in je
               namenjena zapolnjevanju potrebam družbe. Potreba gospodarstva ni enaka potrebam
               družbe, še toliko manj. Ko imamo gospodarstvo ukrojeno na način, da zasleduje profit
               neke peščice, na račun vseh ostali, na račun delavnih ljudi. Pač to ni kakšna strašna
               skrivnost. To ni kakšna strašna teorija zarote. To je osnovna mehanika delovanja
               kapitalizma. To vemo. Tega nihče ne zanika. Je pa izredno problematično, ko se tej
               dinamiki podreja tako pomemben družbeni podsistem, kot je to visoko šolstvo in kot je
               to raziskovanje. Inovativna shema je točno tak primer. Je točno primer tega, kako se
               neko javno dobro podreja in inštrumentalizira za interese profitov posameznikov,
               seveda maskiranih v tako imenovane potrebe gospodarstva. Pozabila ste pa povedati, da
               gospodarstvo ni neproblematična celota, ki bi proizvajala materialne dobrine za
               zadovoljevanje potreb celotne družbe, ampak je bistveno segmentirano tudi navznoter.
               Najbolj groba ločnica tu je seveda na tiste, ki prodajajo svojo delovno zmožnost, in
               tiste, ki kupujejo njihovo delovno zmožnost, na kratko na delavce, in na posestnike
               produkcijskih sredstev. In ko govorimo o potreba gospodarstva danes v javnem diskurzu
               in s strani vladajoče politike to seveda pomeni potrebe posestnikov teh produkcijskih
               sredstev, kapitalistov, tistih, ki žanjejo v tem procesu profit. Ne tiste velike
               večine, ki prodajajo svojo delovno zmožnost za to, da se sploh lahko preživlja.
               Inovativna shema ni reševanje vprašanja doktorskega študija, kvečjemu je del
               problema. To smo opozarjali, mislim, da že leta 2010, 2011, takrat še iz ulice, kot
               študentski <stage type="mag">(nadaljevanje)</stage> aktivisti,
               ta zgodba se do danes seveda ni spremenila. Mogoče še najbolj povedna točka iz tega
               je, zdaj ne vem čisto točno, kako daleč je to področje prišlo, ampak mislim, da se
               kaj zelo bistveno ni spremenilo. Ena izmed takih najbolj spornih točk zelo lepo
               ilustrira, kaj se razume pod sofinanciranje doktorskega študija in čemu naj ta služi
               je to, da si upravičen do sredstev po tej shemi. Opozarjam, da malo navajam po
               spominu, tako, da ne me čisto za besedo prijeti, je pa osnovna misel vsekakor tukaj
               pravilna, da nisi upravičen do sofinanciranja svojega doktorata po tej shemi, v
               kolikor nimaš mentorja iz gospodarstva. Mentor iz gospodarstva je pa, kolikor sem že
               prej razumel, nek podjetnik, nek kapitalist in tako naprej. Skratka, to je izredno
               izredno izredno problematično, to področje bi moralo biti in načelno naj bi bilo
               podrejeno bazični znanosti in naj bi bilo podrejeno družbenim potrebam, ne pa
               potrebam določenega segmenta družbe, ki upravlja s produkcijskimi kapacitetami te
               družbe. Govorim seveda o razredu menedžerjev, govorim o lastnikih kapitala in tako
               naprej. Skratka, to je izredno velik problem in tukaj apeliram, da se ga uredi, da se
               k področju pristopi na drugačen način. To, neka krovna ambicija bi pa seveda morala
               biti, da se tudi to področje vključi v polno financiran, brezpogojno financiran
               sistem javnega izobraževanja, ne pa, da so doktorati v veliko primerih plačljivi.
               Hkrati pa dodajam tudi, da sem glede na usmeritve aktualne vlade in glede, ki so,
               kakor sem že prej omenil v veliki meri slične usmeritvam prejšnjih vlad, tukaj take,
               da bi lahko na to pobudo kakorkoli konstruktivno odgovorili, pač njihova ideološka
               podstat je taka, da pristaja na neke strategije v službi dviganja profitne mere
               kapitala na račun družbenega dobrega.</p>
               <p>To mogoče, da se kar na tej točki zaustavim. To je pa skoraj napol retorično
               vprašanje. Ko smo se pogovarjali in oziroma, ko ste odgovarjali na moje vprašanje o
               postavki raziskovalne opreme, ste pojasnili, da gre tukaj za, da ste se v resnici
               izpogajal, zato, da se ta strošek malo prerazporedi do leta 2016. Tukaj ima eno
               podvprašanje, kot sem rekel mogoče napol retorično. Če gre zdaj očitno za samo tako
               tehnično zadevo, kot zveni, niti ne preveč problematično, zakaj je potem v
               obrazložitvi še vedno napisano, da je zaradi tega ogrožen potek mednarodnega projekta
               in kot sem že prej omenil poslovanja slovenskih visokotehnoloških podjetij.</p>
               <p>Kar se tiče mojega vprašanja v zvezi z javnimi investicijami, če sem prav razumel se
               te investicije prelagajo v prihodnost, zaradi tega, ker zaradi takšnega ali pa
               drugačnega razloga niso šle skozi in ne bodo predstavljale proračunskega bremena v
               letu 2015, ker gre za neka kohezijska sredstva. Drži. OK. To mogoče, če se na tej
               točki zaustavim, mogoče še ena napol anekdotska, anekdotična replika. Prej je gospod
               Čuš iz SDS zmerjal gospoda Križaniča, žal ga ni v tem trenutku z nami, iz SD-ja s
               tem, da prodaja neke socialistične floskule, glede na to, da bi, sedimo na odboru, ki
               med drugimi pokriva tudi izobraževanje, bi rad člane odbore seznanil, da Social
               demokratov ne moremo zmerjati s socialisti, vsaj od leta 1914 naprej, ko so takratni
               socialisti, najbolj znan primer je seveda nemški SPD, podprli, Kaiser Wilhelemova
               imperialna prizadevanja, s tem, da so dvignili roke za njihove vojne kredite, tako da
               od takrat naprej ob omembi social demokracije mislimo vse ostalo, samo socializma ne.
               Tako, da to, naj se zaustavim na tej točki. Najlepša hvala.</p>
            </sp>
            <sp xml:id="SDT7-OZIZŠIM-nujna-4-2014-11-12.sp37">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. Dr. Križanič, izvolite repliko.</p>
            </sp>
            <sp xml:id="SDT7-OZIZŠIM-nujna-4-2014-11-12.sp38">

               <speaker>DR. FRANC KRIŽANIČ (PS SD):</speaker>

               <p>Socialdemokratska stranka je seveda del večje evropske družine strank socialistov in
               social demokratov. Tako, da spadamo v isto družino.</p>
            </sp>
            <sp xml:id="SDT7-OZIZŠIM-nujna-4-2014-11-12.sp39">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. Besedo dajem kolegu Ivanu Škodniku, izvolite.</p>
            </sp>
            <sp xml:id="SDT7-OZIZŠIM-nujna-4-2014-11-12.sp40">

               <speaker>IVAN ŠKODNIK (PS SMC):</speaker>

               <p>Hvala za besedo gospa predsednica. <stage type="mag">(nadaljevanje)</stage> Pozdravljeni kolegi, kolegice, gospa ministrica. Moram se
               oglasiti, ker sem pač marsikaj slišal danes. Ne bi kritiziral prejšnjih vlad, kakor
               se običajno to pač dogaja. Dejstvo je, da smo pač prišli v situacijo, ko je država
               predraga in seveda še vedno preveč porabimo, kot ustvarimo in varčevanje in vse
               ostalo, kar pač zdaj sledi je to nujno potrebno in zavedati se moramo, da je to na
               kratek rok. Hotel sem pa reči nekaj drugega, to, kar je rekel prej gospod Lisec in ga
               v celoti podpiram, predvsem v tisti točki, ko je on rekel, preveč ljudi, ki imajo
               pogoje za upokojitev še vedno dela. Ampak jaz ne mislim samo na to področje, področje
               izobraževanja, ampak na vse resorje, povsod, po celi državi. To je pa tisto, kar
               lahko najmanj na kratek čas brez vlaganja naredimo za mlade. In odkrito povedano na
               mlade smo pozabili in premalo se govori in v naslednjem času, ko bomo pravzaprav
               sprejemali stvari tudi regulant za drugo leto, pa ko bomo neke programe delali
               naprej, morajo biti mladi v prvi vrsti, toliko. Hvala lepa.</p>
            </sp>
            <sp xml:id="SDT7-OZIZŠIM-nujna-4-2014-11-12.sp41">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam. Želi še kdo besedo? Gospa ministrica izvolite.</p>
            </sp>
            <sp xml:id="SDT7-OZIZŠIM-nujna-4-2014-11-12.sp42">

               <speaker>DR. STANISLAVA SETNIKAR CANKAR:</speaker>

               <p>Hvala lepa. Torej jaz bi se zahvalila, torej poslancu gospodu Kordišu na upravičeno
               pripombo. Res je, ko smo obrazlagali ta podatek pove za znanost informacijsko družbo
               in pač navedli to znižanje. Nismo dovolj natančno opozorili oziroma razložili, da
               zaradi tega prenosa ne bo ogroženo izvajanje. Na ta način bo celo omogočeno, če ne bi
               tega plačali, potem bi seveda bilo. Hvala lepa za to pripombo. Mi bomo vnesli ta
               popravek do sprejema v parlamentu.</p>
            </sp>
            <sp xml:id="SDT7-OZIZŠIM-nujna-4-2014-11-12.sp43">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. Želi še besedo gospod Primož Hainz.</p>
            </sp>
            <sp xml:id="SDT7-OZIZŠIM-nujna-4-2014-11-12.sp44">

               <speaker>PRIMOŽ HAINZ (PS DeSUS):</speaker>

               <p>Hvala lepa za besedo. Jaz seveda moram reči, da bo DeSUS ta rebalans podprl za leto
               2014, tako da tukaj ni nobenega dvoma. Seveda pa bi glede na razpravo pa vendar moral
               reči ene dve, mogoče dve stvari. Prvo, da je področje vzgoje in izobraževanja,
               znanost in šport izjemno občutljivo in seveda na tej točki je resnično zelo težko
               štediti in se tukaj z ministrico seveda strinjam. Tukaj so lahko vsake, v tem smislu
               racionalizacije lahko zelo nevarne. Kot se nam je zgodilo v prej večkrat omenjenem
               ZUJF-u z leve in desne, če lahko tako rečem, seveda zelo všečno je, če rečeš mladi
               bodo dobili službo, ko bomo vse starejše od 60 let nagnali ali pa 65 nagnali v
               penzijo. Ampak, veste, jaz poznam, težko je tako z levo roko reči prof., da tam
               jemljejo delovna mesta. Jaz poznam nekaj dobrih odličnih profesorjev, ki sedaj seveda
               nekako je škoda, da ne delajo več ali pa vsaj ne delajo delno, kot bi lahko bilo
               dobro, ker je to na nekaterih akumulirano je veliko znanja, mislim, da 65 let danes
               ni nikakršna doba, za katero bi lahko rekel, da ni več sposoben dobro delati ali pa
               biti izjemno dober mentor. Zato, da si mentor mlajšim, seveda, rabiš tudi neko
               znanstveno kilometrino. Problem ZUJF-a je bil seveda tudi v tem, mi poznamo nekatere
               fakultete so nagnale, če lahko rečem ta grd izraz vse v penzijo, nekatere fakulteta
               pa skoraj nikogar. Tako, da tukaj je prišlo do nekih takih bom rekel, bolj politične
               akcije, kot pa neke akcije, ki bi resnično prištedila v nacionalnem smislu, mislim,
               da štednje ni bilo oziroma pristajam na tiste argumente, ki jih je že dr. Križanič
               omenil okoli te velike škode. Sicer pa bi rekel o tem pomenu znanja, veste, še v
               socializmu smo imeli velike bitke ali recimo lahko v vrtcu uči učiteljica, ki ali pa
               je lahko varuška tista, ki nič ne zna ali tista, ki mora veliko znati. Se spomnim dr.
               Čuka, vi ne vem, če se ga spomnite psihologa, ki je vedno trdil. Tisti, ki uči
               najmlajše mora biti najbolj izobražen, ker je to najbolj zahteven del procesa. Kajti,
               če nekoga zastaviš slabo, potem seveda ne moreš nadgrajevati, ker ni česa
               nadgrajevati. Tako, da moramo na tem področju biti resnično zelo pozorni. Tisto, kar
               pa, ne zahtevam odgovora gospe ministrice, tisto, kar <stage type="mag">(nadaljevanje)</stage> pa mislim, da bi se pa vendar tudi na tem
               področju dalo, pa mislim da je, uprave, skupna računovodstva, mislim tam pa ne gre za
               tisto znanje, ki direktno je potrebno za vzgojo oziroma oprostite, bolj za znanje,
               gre pa za tiste tehnične zadeve, kjer se pa da verjetno v kar nekaj prihraniti in
               tukaj pa vidim, da po občinah oziroma po raznih šolah zelo lepo je biti samostojen
               direktor s samostojnim računovodstvom, ker je potem lažje delati, ampak tam bi se pa
               mogoče res resnično dalo, pa saj pravim, ne zahtevam ravno odgovora. To je mogoče
               bolj že razprava skoraj za proračun za leto 2015. Hvala lepa.</p>
            </sp>
            <sp xml:id="SDT7-OZIZŠIM-nujna-4-2014-11-12.sp45">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Mislim, da ima kolega Tomaž Lisec, repliko. Izvolite.</p>
            </sp>
            <sp xml:id="SDT7-OZIZŠIM-nujna-4-2014-11-12.sp46">

               <speaker>TOMAŽ LISEC (PS SDS):</speaker>

               <p>Hvala predsedujoča.</p>
               <p>Imam repliko na predhodnika. V bistvu predhodnik je pokazal vso politiko stranke
               DeSUS, predvsem pri ZUJF-u. Spoštovani kolega, niste bili zraven, ampak vaša stranka
               je bila zraven pri sprejemanju ZUJF-a. Bili ste takrat v Vladi, bili ste potem v
               Vladi, bili ste, sedaj ste v Vladi, pa če bo šlo tako naprej, boste res edina
               stalnica, ki bo še v naslednjih vladah. In ravno na račun takšne politike, kot jo
               očitno zagovarjate, bo šlo z državo dol. Vi ste rekli, da seveda starejši profesorji
               si zaslužijo ne vem kakšno spoštovanje in delovne pogoje, ne vem kaj. Ja, zaslužijo
               si spoštovanje, ampak ko imajo vse zakonsko dovoljene pogoje za upokojitev, je čas in
               prostor, da se umaknejo tudi tistim, ne samo mladim, ki so verjetno še bolj vrhunski
               kot so bili oni, ampak tudi tisti, ki so morda stari 50 let, pa so še vedno asistenci
               na fakultetah, ker se nek star profesor med 70 in 75 let star odloči, da ne, ta
               asistent bo pa še vedno asistent dokler bo on profesor na tej fakulteti. In zaradi
               takšne politike trpi celotno področje, ki danes o njem govorimo, Ministrstvo za
               izobraževanje, znanost in šport. Zaradi takšnih ljudi, ki jemljejo čas in prostor
               mlajšim, to ne pomeni mladim od 15 do 30 let, kakor je pač v zakonodaji, ampak to je
               tistim, ki so deset let do upokojitve, pa imajo probleme zaradi tistih, ki bi že
               morali biti upokojeni, pa jih še ni. Skratka imamo zakon, ki opredeljuje, kdaj so
               pogoji za upokojitev in predlagam, da če hočete varčevati na človeški ravni, varčujte
               pri tistih človeških virih, ki jih pač na žalost v izobraževalnem sistemu več ne
               potrebujemo. Verjamem sam osebno, da veliko bolj potrebujemo kakšne mlade magistre,
               doktorje, ki imajo področje iz takšnih in drugačnih, ne samo teoretičnih ravni, ampak
               tudi morda iz kakšnih drugih, da se jim končno v tej državi da priložnost, kajti v
               zadnjih letih se premnogokrat naredi, da dobijo priložnost v kakšni bolj razviti ali
               pa tudi morda manj razviti državi, da svoje znanje podajajo gospodarstvu ali pa
               šolarjem ali pa dijakom ali pa študentom, ne pa, da čičajo pa čakajo na boljše
               razmere oziroma na upokojitev tistega, ki morda pride za štiri ure na teden na neko
               določeno fakulteto, odpredava, svoje zapiske iz leta 1980, potem pa gre veselo domov
               in po svojo plačo petega v mesecu.</p>
            </sp>
            <sp xml:id="SDT7-OZIZŠIM-nujna-4-2014-11-12.sp47">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa.</p>
               <p>Ja, besedo dajem kolegici Ireni Kotnik. Izvolite.</p>
            </sp>
            <sp xml:id="SDT7-OZIZŠIM-nujna-4-2014-11-12.sp48">

               <speaker>MARJANA KOTNIK POROPAT (PS DeSUS):</speaker>

               <p>Hvala za besedo predsednica.</p>
               <p>Strinjam se deloma s temi argumenti, ki jih je podal kolega Lisec. Ampak kljub vsemu
               pa mislim, da pri teh stvareh ne moremo gledati tako enoznačno. Da je treba nekje
               kljub vsemu izvzeti tukaj znanje, pa recimo, ko smo sedaj ravno pri profesorjih,
               znanje profesorjev, ki imajo res znanje in je škoda, da jih odstavimo in zato, ker so
               toliko stari, da gredo, da zapustijo to delovno mesto zaradi mlajših. Se popolnoma
               strinjam, da to naredijo tisti, ki imajo predavanja še iz ne vem katerega leta, in ki
               niso šli s časom naprej. Ampak kljub temu se mi pa zdi, da znanje je pa le ta
               človeški potencial, ki ga ne moremo kar tako zavreči pri tistih ljudeh, ki ga imajo
               res ogromno, ampak da bi se mogoče našla kakšna druga rešitev, ne da gre v pokoj ali
               pa, ne vem, da se mogoče par ur dela ali sodeluje z mladimi <stage type="mag">(nadaljevanje)</stage> in še to znanje prinese naprej. Mislim,
               da tukaj ne bi bil, kar se tiče varčevanja, tak velik vložek pri varčevanju kot bi
               bil pa vložek pri prenašanju znanja. Hvala.</p>
            </sp>
            <sp xml:id="SDT7-OZIZŠIM-nujna-4-2014-11-12.sp49">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa.</p>
               <p>Želi še kdo besedo? Ja, gospod Kordiš. Izvolite.</p>
            </sp>
            <sp xml:id="SDT7-OZIZŠIM-nujna-4-2014-11-12.sp50">

               <speaker>MIHA KORDIŠ (PS ZL):</speaker>

               <p>Najlepša hvala.</p>
               <p>Sem prosil za besedo, čisto samo, da pokomentiram eno samo točko, ki se niti ne
               navezuje neposredno na izvajanje ministrstva. Mislim, da se tudi bližamo zaključku te
               današnje seje, in da si lahko to dovolim. Konkretno pojavil se je izraz, ki smo ga
               sicer tudi že vajeni iz javnega diskurza v zadnjih nekaj letih, da porabimo več kot
               ustvarimo. To tezo smo problematizirali in zavrgli na današnjem odboru večkrat. Sicer
               posredno, sicer smo se jo dotaknili samo posredno, ker prvič, država ni kot
               gospodinja. In če država nekaj vzame toliko pa toliko sredstev iz nekega obtoka, ima
               takšne in takšne učinke tudi na prihodkovno stran proračuna. Prej smo govorili o
               Zakonu o uravnoteženju javnih financ. Kakšen je bil tukaj domnevni prihranek pri
               proračunu, kakšne posledice je to imelo potem za gospodarstvo in potem še naprej,
               spet za pretoke v proračun, je bilo zelo lepo objasneno z moje strani, še precej
               lepše pa me je dopolnil gospod Križanič na tej točki. Tako da, kar se tiče te
               sintagme, da porabimo več kot ustvarimo, kratko malo ne zdrži. Ne zdrži. Pač ne
               zdrži. To je to. Najlepša hvala.</p>
            </sp>
            <sp xml:id="SDT7-OZIZŠIM-nujna-4-2014-11-12.sp51">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa.</p>
               <p>Moram vas še obvestiti, da gospa poslanka Vojka Šergan se nam je pridružila pred
               kratkim in jo pooblašča poslanec mag. Branislav Rajić.</p>
               <p>Želi še kdo besedo? Potem, če ne želi nihče več razpravljati, zaključujem razpravo in
               ugotavljam, da se je Odbor za izobraževanje, znanost, šport in mladino seznanil s
               Predlogom rebalansa proračuna Republike Slovenije za leto 2014 iz svojega delovnega
               področja.</p>
               <p>S tem zaključujem obravnavo predloga rebalansa proračuna in zaključujem tudi 4. nujno
               sejo odbora in vas prav lepo pozdravljam. <stage type="time">Seja se je končala 12. novembra 2014 ob
                  10.58.</stage>
               </p>
            </sp>
         </div>
      </body>
   </text>
</TEI>
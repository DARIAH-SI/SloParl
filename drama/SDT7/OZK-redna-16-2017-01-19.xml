<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZK-redna-16-2017-01-19">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">89DEF7946F4F34DEC125808E0041EAD9</idno>
               <idno type="custom" subtype="day">5BBE03F9551604DCC12580AD00467702</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=5BBE03F9551604DCC12580AD00467702</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZK-redna-16-2017-01-19.OZK" n="16">
               <name>redna seja</name>
               <date when="2017-01-19"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZK-redna-16-2017-01-19.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZK-redna-16-2017-01-19.OZK">
                        <orgName key="OZK">Odbor za kulturo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KULTURO</stage>
            <stage type="session">16. seja</stage>
            <stage type="date">(11. januar 2017)</stage>
            <stage type="chairman">Sejo je vodil Dr. Dragan Matić, predsednik Odbora za kulturo.</stage>
            <stage type="time">Seja se je začela ob 15.03. </stage>


            <sp xml:id="SDT7-OZK-redna-16-2017-01-19.sp1">

               <speaker>PREDSEDNIK DR. DRAGAN MATIĆ:</speaker>

               <p>Vse članice in člane Odbora, vabljene ter ostale prisotne lepo pozdravljam.</p>
               <p>Pričenjam 16. redno sejo Odbora za kulturo.</p>
               <p>Obveščam vas, da so zadržani in se seje ne morejo udeležiti naslednji člani in
               članice Odbora: Primož Hainz, Bojan Podkrajšek, Violeta Tomić, dr. Mirjam Bon
               Klanjšček in Ljudmila Novak. Poslanko Anjo Bah Žibert nadomešča poslanec mag. Branko
               Grims.</p>
               <p>S sklicem seje ste prejeli naslednji dnevni red seje Odbora: 1. točka – Predlog
               priporočila Vladi Republike Slovenije v zvezi s cenzuro na javnem zavodu
               Radiotelevizija Slovenija in 2. točka – Razno.</p>
               <p>Ker v poslovniškem roku nisem prejel predlogov v zvezi z dnevnim redom seje, je
               določen takšen, kot je bil predlagan s sklicem.</p>
               <p>Smo pri <title>1. TOČKI DNEVNEGA REDA</title> – to je <title>PREDLOG PRIPOROČILA VLADI REPUBLIKE SLOVENIJE V ZVEZI S CENZURO NA JAVNEM
               ZAVODU RADIOTELEVIZIJA SLOVENIJA.</title>
               </p>
               <p>V zvezi s to točko ste prejeli naslednje gradivo, ki je objavljeno na spletni strani
               Državnega zbora, Predlog priporočila, mnenje Zakonodajno-pravne službe, mnenje Vlade,
               poziv Društva novinarjev Slovenije, opravičilo direktorja Radio Slovenije Miha
               Lamprehta in opravičilo direktorice TV Slovenija dr. Ljerke Bizilj.</p>
               <p>K točki sem vabil predlagatelja priporočila, Ministrstvo za kulturo, Državni svet,
               Zakonodajno pravno službo, Varuha človekovih pravic, v.d. direktorja Javnega zavoda
               RTV Slovenija mag. Marka Fillija, direktorico TV Slovenija Javnega zavoda RTV
               Slovenija dr. Ljerko Bizilj, direktorja Radia Slovenija Javnega zavoda RTV Slovenija
               Miha Lamprehta, predsednika Programskega sveta Javnega zavoda RTV Slovenija Mirana
               Zupaniča, predsednika Nadzornega sveta Javnega zavoda RTV Slovenija Petra
                  Graška, Varuha pravic
               gledalcev in poslušalcev Javnega zavoda RTV Slovenija mag. Lada Ambrožiča,
               predsednika Združenja novinarjev in publicistov Tino Mamiča, predsednico Društvo
               novinarjev Slovenije Petro Lesjak Tušek in direktorico Mirovnega inštituta Nežo
               Kogovšek Šalamon.</p>
               <p>Rok za vlaganje amandmajev se je iztekel v četrtek, 5. 1. 2017. V poslovniškem roku
               pa amandmaji niso bili vloženi.</p>
               <p>Zdaj, predno pričnemo z obravnavo, bi rad prebral sporočilo Društva novinarjev
               Slovenije: "Spoštovane članice in člani Odbora Državnega zbora za kulturo, Društvo
               novinarjev Slovenije smo že večkrat poudarili, da smo vedno pripravljeni sodelovati v
               konstruktivnih, resnih razpravah o medijski politiki in težavah slovenskega
               novinarstva. Žal menimo, da take razprave na 16. redni seji Odbora Državnega zbora za
               kulturo ne moremo pričakovati. Zato sporočamo, da se seje tudi tokrat ne bomo
               udeležili. Na dnevnem redu je razprava o Predlogu priporočila Vladi Republike
               Slovenije v zvezi s cenzuro na javnem zavodu Radiotelevizija Slovenija, ki ga je
               pripravila skupina poslank in poslancev Državnega zbora. Menimo, da ponovna razprava
               o dvomih v nepristranskost in verodostojnost poročanja na javni radioteleviziji ne
               sodi v Državni zbor. V celoti zavračamo tudi besedilo Predloga priporočila. Strinjamo
               se z mnenjem Zakonodajno-pravne službe Državnega zbora, da ni v pristojnosti Vlade,
               da bi spremljala posamezne primere cenzure in stanja avtonomije na RTV Slovenija.
               Menimo, da bi sprejem takšnega priporočila v Državnem zboru pomenil nevaren precedens
               v evropskem merilu in neposredno grožnjo svobodi govora v Sloveniji. Novinarji morajo
               spoštovati veljavno zakonodajo, Kodeks novinarjev Slovenije ter druga poklicna in
               etična merila, vendar pa za ugotavljanje morebitnih kršitev navedenega v demokratični
               državi nikakor ne more biti pristojna Vlada. Člane in članice Odbora zato pozivamo,
               da Predlog priporočila zavrnete. Ponovno poudarjamo, da se bomo vedno odzvali na
               vabila k resnim in argumentiranim razpravam, ki so v interesu novinarstva.
               Predsednika Odbora prosimo, da z našim stališčem seznani vse prisotne na seji. Z
               lepimi pozdravi! Upravni odbor Društva novinarjev Slovenije, Špela Stare, generalna
               sekretarka."</p>
               <p>Potem imam še sporočilo Mihe Lamprehta, direktorja Radia Slovenija: "Spoštovani
               predsednik Odbora za kulturo, prejel sem vaše vabilo na sejo in v zvezi s tem
               sporočam, da se seje ne bom udeležil. Na vprašanja, ki zadevajo programske vsebine
               Radia Slovenija, kot del sistema javne RTV Slovenija, odgovarjam na sejah najvišjih
               organov upravljanja in nadzora, to je na sejah programskega in nadzornega sveta.
               Spoštujem Zakon o RTV Slovenija, kot tudi podrejene akte ter institucionalno in
               uredniško avtonomijo. Poskus obravnave naših programskih vsebin zunaj organov
               upravljanja in nadzora RTV Slovenija je relikt, zato se seje iz načelnih razlogov ne
               morem udeležiti. Lep pozdrav! Mira Lampreht, direktor Radia Slovenija."</p>
               <p>In potem je tu še pismo gospe Ljerke Bizilj, direktorice TV Slovenija, ki piše:
               "Spoštovani gospod predsednik Odbora DZ za kulturo, povabili ste me na razpravo o
               cenzuri na Televiziji Slovenija. Se opravičujem, se ne bom udeležila. Konce 90 let
               prejšnjega stoletja sem bila v prvi frontni televizijski liniji v bitki za
               demokracijo, kolikor sem znala in zmogla. Proti cenzuri in vsem pritiskom sem se
               javno upirala in borila včasih, ko to ni bilo tako preprosto. Spoštovani, zanesljivo
               ne razumem čisto dobro, saj najbrž ni mogoče, da bi se dobrih 25 let pozneje
               dogajalo, da na dnevni red demokratičnega parlamenta prihajajo obravnave, kako
               politično disciplinirati medij, ki v majhnem slovenskem prostoru praviloma vzdržuje
               visoke novinarske standarde, se trudi ohranjati visoko stopnjo profesionalnosti. Še
               edini ni zasebno kapitalskih manipulacijah z javnostjo oziroma, da so na dnevnem redu
               obravnave že kar konkretni novinarski izdelki. Ne morem verjeti. Smo v tej državi
               povsem izgubili kompas? V upanju, da vse, kar smo si prizadevali, ni bilo zaman, vas
               lepo pozdravljam. Ljerka Bizilj."</p>
               <p>To so torej sporočila in opravičila.</p>
               <p>Zdaj pa pričenjam z obravnavo Predloga priporočila, v kateri bomo na podlagi 171.
               člena v povezavi s 126. členom Poslovnika Državnega zbora opravili razpravo in glasovanje o točki Predloga
               priporočila.</p>
               <p>Želi predlagatelj Predloga priporočila podati dopolnilno obrazložitev? Izvolite,
               gospod Grims.</p>
            </sp>
            <sp xml:id="SDT7-OZK-redna-16-2017-01-19.sp2">

               <speaker>MAG. BRANKO GRIMS (PS SDS):</speaker>

               <p>Torej, vsem prav lep pozdrav.</p>
               <p>Zdaj, Javni zavod RTV Slovenija ima svoj zakon. Zakon je bil dvakrat na referendumu
               potrjen, kar je verjetno svetovni rekord. In ta Zakon je sprejel ta parlament.</p>
               <p>Ena od nadzornih funkcij parlamenta je, da ocenjuje in se seznanja tudi z
               informacijami, relevantnimi za izvajanje posameznega zakona, tako da je tema, ki je
               danes pred nami, še kako v okviru ustavnih pristojnosti, ki jih Državni zbor ima.
               Kajti prišlo je do očitne kršitve Zakona in tudi do nečesa, kar je RTV Slovenijo
               postavilo pod vprašaj, njeno poslanstvo, ki je zopet zapisano v Zakonu, in z
               ravnanjem, s katerim se je RTC Slovenija tudi temeljito osmešila pred slovensko
               javnostjo.</p>
               <p>Zdaj pa, če gremo na samo vsebino, kar je bistvo. Če je kaj problem, je to problem
               cenzure. To je v vseh medijih vedno bil in bo problem, samocenzura, katere koli
               oblike pritiskov, ki potem pomenijo cenzuro in na koncu koncev je najhujša cenzura
               tisto, o čemer se ne poroča; o tem govorijo učbeniki FDV, ki pravijo, recimo, od
               profesorja Ferfile ni najhujše tisto, če se poroča pristransko, najhujše je, če se o
               kakšni temi sploh ne poroča oziroma se o njej ne govori.</p>
               <p>No, tema, ki je danes pred nami, pa je nekoliko drugačna. Zadeva oddajo, ki je bila
               tako kvalitetna, da za njo lahko osebno samo čestitam avtorju, to je dr. Valentinu
               Arehu, in je v celoti izpolnjevala tisto poslanstvo, ki je zapisano v Zakonu o RTV
               Slovenija. Oddaja je bila, gre za dokumentarni film, Dosje JLA, Jugoslovanska ljudska
               armada, tako izjemno dobro narejena, da je lahko za referenco vsem bodočim oddajam,
               ki jih pripravlja na dokumentarnem področju slovenska Radiotelevizija, pa tudi drugim
               medijem. In samo upam lahko, da se bo pač omogočilo avtorju, da tvorno naprej dela,
               in pa, da se seveda kaj podobnega, kot se je s to oddajo, nikoli več ne bo
               zgodilo.</p>
               <p>Kajti, kaj se je potem z oddajo, ko je bila enkrat predvajana, dogajalo. Predvajana,
               kot vsi veste, je bila na prav poseben dan, in ko se je enkrat film odvrtel, je
               iznenada izginil iz pač javno dostopno spletne strani, s strežnika. Kasneje je bilo
               potem nekaj izjecljano, da naj bi bili eni problemi, ne vem, z avtorskimi pravicami
               ali nekaj podobnega. Kar je seveda smešno, potem se tudi prvič ne bi smelo to
               zavrteti. In če bi bilo to res, potem se najbrž tudi naslednji dan ne bi ponovno
               pojavil in pa potem ponovno tudi predvajal, ker je bil ponovljen. Zdaj, kako se je
               lahko umaknil iz arhiva oddaj, glede na zakonske določbe, je tudi zanimivo
               vprašanje.</p>
               <p>No, ampak tisto, kar je iz vsega očitno, je to, da dejanski razlogi za umik, nikakor
               niso bili formalne narave, ampak da je šlo za očitno vsebino, ki je nekomu šla hudo v
               nos. In iz tega vidika bi lahko rekel, da je bil to po dolgem času en primer
               raziskovalnega novinarstva, takega, kot bi si samo želeli, kot ga je nekoč Slovenija
               že imela, v zadnjem obdobju se ga pa sistematično zatira. In očitno, še tam, kjer se
               pojavi, se poskuša narediti vse, da se tak referenčen prispevek, iz katerega se vidi,
               česa je dejansko sposobno v najbolj pozitivnem pomenu besede slovensko novinarstvo,
               da si tega primera ja ne bi kdo uspel ogledati oziroma, da si iz drugih ne bi imeli
               potem tega lahko kot reference in se iz tega predvsem mladi kaj naučili.</p>
               <p>Kajti mladi si stvari predstavljajo popolnoma drugače. Če bi zdajle povprečnega
               mladeniča, ki tamle leta z rdečo zvezdo na naprsnem košu odzunaj vprašal, ali pa
               kakšno sodnico, ki s kapo z rdečo zvezdo skače okoli, vprašal, kako je bilo z JLA,
                  bi rekla, da je bila
               to kovačnica bratstva in enotnosti, da je bilo to nekaj, kjer so bile idealne
               razmere, in da samo škoda, da se je to ukinilo.</p>
               <p>No, dejanska resnica JLA je bila čisto nekaj drugega. To je bil svet, ki je bil
               popolnoma ločen od preostale države, ki je bil glavni vzvod moči totalitarnega
               režima, in kjer so bile plače in vsi delovni pogoji in privilegiji popolnoma
               neprimerljivi s preostalo družbo. Takrat, ko je družba bila že v, da ne rečem, tam
               ene 10 centimetrov pod trtico, so v JLA delili plače, ki bi danes šle v nekaj tisoč
               evrov in seveda imeli še vse druge privilegije še naprej. Družba pa je za to ustanovo
               namenjala v določenih obdobjih tudi do 20 % družbenega bruto proizvoda, pa zato
               seveda nihče ni smel nič reči, kajti danes od v luči tega, ko se zdaj grejo debate,
               ali bo 0,6 % šlo, ob tem, ko smo soočeni z eno realno nevarnostjo migrantov, ali bo
               to dvignjeno na 1 %, pa še mogoče malo čez, pa se zato vsi skačejo do neba, so ti
               podatki toliko bolj zanimivi. Takrat je šlo pa za 20 %.</p>
               <p>In vse to je bilo v tej oddaji odlično prikazano. Kako je potem mogoče, da se je tako
               oddajo umaknilo iz arhiva, da se je zapletalo z razlogi, zakaj se je v to šlo, da se
               je pojavila potem v neki skrajšani, nekoliko cenzurirali obliki, kar je sploh
               zanimivo, pa potem spet to bilo umaknjeno, pa je bila popolna spet nazaj dana. In, da
               se je pojavil še nekaj: protest v imenu Aktiva novinarjev informativnega programa, ki
               ga je naslovila novinarka zunanjepolitične redakcije Helena Milinkovič na Programski
               svet RTV Slovenija. In pač kasneje se je izkazalo, da je ona celo zlorabila ime
               omenjenega Aktiva, in da to besedilo ni bilo usklajeno s tem Aktivom, kar je pa sploh
               zelo zanimivo, ker potem pomeni še marsikaj o tem, kakšni so odnosi znotraj RTV, in
               da očitno je nekatere res strah resnice.</p>
               <p>Tisto, kar je problem, s katerim bi se moralo soočati na tem Odboru, je to: prvič, da
               je RTV Slovenija očitno kršila načela in principe, zapisane v Zakonu o RTV Slovenija,
               da se je poskušalo cenzurirati eno izjemno kvalitetno oddajo in s tem objektivno tudi
               onemogočiti njenega avtorja, da to kaže na neurejene odnose znotraj RTV Slovenija,
               predvsem pa na popolno nerazumevanje, kaj naj bi poslanstvo RTV Slovenija sploh bilo.
               Če je kaj poslanstvo RTV Slovenija, to na nek način simbolno, vsebinsko in oblikovno
               perfektno odreja, kaže, da simbolizira prav ta dokumentarec Valentina Areha, JLA. Jaz
               samo upam, da si ga bo ogledal vsak, ki bo imel to priložnost. Jaz samo upam, da
               imamo toliko normalne šolnike in pa zrelo izobraževalno strukturo, da si bo ta
               dokumentarec ogledal v šolah vsak šolar, da bo majčkeno vsaj dobil vpogleda, kaj je v
               resnici prejšnji režim bil in na čem je temeljil in po kakšnih principih je v praksi
               funkcioniral.</p>
               <p>Kajti zmerja, ko se reče, da je potrebno poznavati svojo zgodovino, je to tisto, kar
               je tako lepo rekel gospod Václav Havel, legendarni borec za človekove pravice. Narod,
               ki se ni sposoben soočiti s svojo preteklostjo, pač nima prihodnosti. In o
               preteklosti je ta dokumentarec v samo tistih nekaj minutah njegovega trajanja
               povedal, po mojem mnenju, veliko več kot vsi tisti celovečerni filmi, ki jih RTV
               Slovenija iz prejšnjega režima še danes tako veselo, tudi ob kakšnih praznikih, po
               cele ure predvaja na svojem prime timu. Tako, da ta, bi si pa resnično zaslužil eno
               prav posebno mesto.</p>
               <p>Vse to je seveda razlog, da smo v Poslanski skupini SDS predlagali, da se o tem
               opravi razprava na seji Odbora, da se opozori na ta poskus, ki je bil na koncu precej
               smešen poskus, ne uspešen poskus, ampak očitno poskus cenzure, in da se seveda zaradi
               tega tudi da priporočilo Vladi Republike Slovenija, naj spremlja stanje na Javnem
               zavodu RTV Slovenija glede cenzure in novinarske avtonomije ter sprejme vse potrebne ukrepe iz svoje
               pristojnosti, da se bo zagotovilo nemoteno izvajanje poslanstva, ciljev in nalog, ki
               jih ima RTV Slovenija po Zakonu.</p>
               <p>Naj samo še s tem končam. Cilj in naloga in predvsem poslanstvo RTV Slovenija ni
               zavajanje javnosti, kot smo bili velikokrat priče v preteklosti, eden od teh je bil
               tudi razlog, da smo sklicali eno prejšnjo sejo, ko se je recimo načrtno, zavestno,
               sistematično lagalo v najbolj gledani RTV oddaji, pa zato, kolikor vem, še do danes
               nihče ni odgovarjal. Poslanstvo RTV Slovenija je, da ljudi seznanja z dejstvi, z
               resnico, da izpolnjuje tisto ustavno normo, načelo, ki izhaja iz same Ustave, da je
               vsakomur dostopna informacija o katerem koli področju družbenega življenja,
               osvetljena z različnih zornih kotov, ki pa mora biti celovita in nepristranska. To
               tudi piše v Zakonu. In pri tem bi seveda Državni zbor moral brezpogojno vztrajati, pa
               tudi vsi drugi, ki opravljajo te naloge.</p>
               <p>V danem primeru, kot rečeno, ta dokumentarec, Dosje JLA, v celoti izpolnjuje najvišje
               standarde in norme, ki jih sploh televizija lahko doseže. Jaz osebno moram reči, da
               boljšega dokumentarnega filma na tej televiziji v celem življenju še nisem videl.</p>
               <p>Po drugi strani pa ravnanje vodstva, ki je to umaknilo iz arhiva oddaj, pa vrnilo, pa
               potem nekaj rezalo, pa še enkrat vrnilo, pa se zgovarjalo, pa obravnavalo, kaže na
               to, da resnica boli. In to pomeni, da je pravzaprav vodstvo v oviro, ne pa v pomoč,
               tistim novinarjem, ki svoje delo korektno opravljajo, kot dr. Valentin Areh, in to je
               pa nekaj, kar seveda še kako zajema tudi delo Državnega zbora, kajti, kot rečeno, je
               ena od pristojnosti Državnega zbora je brez dvoma, to piše tudi izrecno v Ustavi,
               nadzorna funkcija, da kontrolira, kako se izvaja posamezne zakone znotraj družbenega
               sistema.</p>
               <p>In, ker je bil izražen tudi dvom, ali je lahko tako priporočilo dano Vladi, naj
               opozorim samo nekaj. Po Zakonu o Vladi, se minister in Vlada kot celota ne moreta
               izogniti odgovornosti za stanje na katerem koli relevantnem področju družbenega
               življenja, še zlasti pa, to pa dodajam, ko gre za področje informiranosti, kajti od
               tega, ali je izpolnjena tista ustavna norma, da je vsakomur dostopna dejanska,
               verodostojna, celovita informacija, je odvisno od tega, ali je demokracija res
               demokracija in deluje, ali pa je samo farsa.</p>
            </sp>
            <sp xml:id="SDT7-OZK-redna-16-2017-01-19.sp3">

               <speaker>PREDSEDNIK DR. DRAGAN MATIĆ:</speaker>

               <p>Želi besedo predstavnica Zakonodajno-pravne službe, gospa Mira Palhartinger?
               Izvolite.</p>
            </sp>
            <sp xml:id="SDT7-OZK-redna-16-2017-01-19.sp4">

               <speaker>MIROSLAVA PALHARTINGER:</speaker>

               <p>Pozdravljeni. Hvala za besedo.</p>
               <p>V svojem pisnem mnenju smo opozorili najprej na naravo priporočila, kot ga
               opredeljuje naš Poslovnik.</p>
               <p>Ukvarjali smo se tudi z vprašanjem, ali je lahko Vlada naslovnik priporočila, ki se
               nanaša na spremljanje stanja na Javnem zavodu Radiotelevizija Slovenija glede cenzure
               in novinarske avtonomije in ugotovili, da je poleg zakonodajne iniciative, ki jo
               Vlada seveda ima, po Zakonu o RTV Slovenija, Vlada pristojna le imenovati del članov
               nadzornega sveta, posega lahko tudi v višino RTV prispevka. Sicer pa vzvodov, ki bi
               ji zagotavljali nek vsebinski vpliv na delovanje RTV Slovenija, Vlada nima.</p>
               <p>Opozorili smo tudi na temeljno načelo delovanja medijev, seveda tudi RTV Slovenija,
               ki je avtonomnost urednikov, novinarjev in drugih avtorjev pri ustvarjanju in
               širjenju programskih vsebin. To načelo in seveda iz nje izhajajoča zakonska ureditev
               je odraz pravice do svobode izražanja, ki jo določa 39. člen Ustave. Seveda je
               nosilka te pravice tudi Radiotelevizija Slovenija, ker pač opravlja tako javno
               službo, ki temelji prav na svobodi izražanja, namenjeni zagotavljanju javnega
               obveščanja in obveščenosti.</p>
               <p>To torej pomeni, kot je opozorilo seveda tudi Ustavno sodišče, odločbo tukaj
               citiramo, da svoboda izražanja za javna glasila pomeni, da so neodvisna od vsakršnega državnega ali
               drugega nadzora, in da ni dovoljena nikakršna cenzura od zunaj. To tudi pomeni, da se
               je država dolžna vzdržati kakršnihkoli nadzorstvenih posegov, kajti to je neposredna
               posledica tega ustavnega načela. To, po naši oceni, torej pomeni, da opisana ureditev
               in ta načela preprečujejo, da bi tako Vlada, kot Državni zbor, nadzirala in
               ocenjevala raven avtonomije posameznega medija, tudi RTV Slovenija seveda, ter se, pa
               čeprav z utemeljitvijo, da jo želite zaščititi, izrekala do posameznih primerov.
               Njuna ključna pristojnost in dolžnost v razmerju do medijev je namreč predlaganje in
               sprejem predpisov, ki morajo zagotoviti programsko, organizacijsko in finančno
               samostojnost javnih medijev, kar velja seveda tudi za medije, ki jih ustanovi država.
               Hvala.</p>
            </sp>
            <sp xml:id="SDT7-OZK-redna-16-2017-01-19.sp5">

               <speaker>PREDSEDNIK DR. DRAGAN MATIĆ:</speaker>

               <p>Želi besedo minister za kulturo? Izvolite, gospod Peršak.</p>
            </sp>
            <sp xml:id="SDT7-OZK-redna-16-2017-01-19.sp6">

               <speaker>ANTON PERŠAK:</speaker>

               <p>Hvala. Zdaj, najbrž bi že bilo nesmiselno, da ponavljam to, kar je bilo pravkar
               povedano, ker se mnenje Vlade v celoti soglaša s tem, kar je povedala predstavnica
               Zakonodajno-pravne službe Državnega zbora, tako da, bilo je jasno pojasnjeno, kaj so
               sploh pristojnosti Vlade v primeru javne RTV opredelila institucionalno in programsko
               avtonomijo, v katero se Vlada pač ne more vtikati. Tako, da lahko samo povem, da se
               pač s tem strinja Vlada.</p>
            </sp>
            <sp xml:id="SDT7-OZK-redna-16-2017-01-19.sp7">

               <speaker>PREDSEDNIK DR. DRAGAN MATIĆ:</speaker>

               <p>Odpiram razpravo za vabljene. Izvolite, gospod Grims.</p>
            </sp>
            <sp xml:id="SDT7-OZK-redna-16-2017-01-19.sp8">

               <speaker>MAG. BRANKO GRIMS (PS SDS):</speaker>

               <p>Poglejte, samo preden nadaljujemo, bi opozoril na eno točko, zdajle v tehle dveh
               razpravah, ki se mi zdi izjemno pomembna. In zato še toliko trdim, da je tole toliko
               bolj nujno in upravičeno, da se o tem resno pogovorimo.</p>
               <p>Namreč, kakšna besedna zveza je bila zdajle uporabljena. Prepovedana in pravno
               nedopustna je vsaka cenzura od zunaj. Tako je bilo rečeno. Greste lahko gledati
               zdajle nazaj magnetogram, če mi ne verjamete. Oprostite, prepovedana in nedopustna je
               vsaka cenzura, od zunaj ali pa od znotraj. In če vi razumete to, kot problem samo, če
               je poskus cenzure od zunaj. Če je pa notranja cenzura in se nekaj kar umakne eno
               oddajo, se nekaj skrije, točno to, ker se je v tem primeru zgodilo, da to je pa v
               redu, potem imamo zelo hud problem z napačnim razumevanjem in pravnega reda in
               zakonov. Nedopustno v javnem mediju, posebno pa v javnem mediju, kot je nacionalna
               radiotelevizija, je vsaka oblika cenzure, kdorkoli jo v imenu kogarkoli jo poskuša
               izvajati ali jo izvaja. In ravno tako je nedopustna cenzura od zunaj in ravno tako je
               nedopustna cenzura, če nekdo iz vodstva kar eno oddajo umakne iz arhiva, postane
               javnosti nedostopna, se s tem potem spreneveda, skratka vse tisto, kar se je zgodilo.
               To, kar se je zgodilo, smeši javno radiotelevizijo, po drugi strani pa dokazuje, da
               je nekaj z njo in z družbo v celoti hudo narobe. Če je to beg pred resnico, potem je
               to toliko bolj problematično. In ni važno, ali je zunaj ali pa znotraj cenzura. Vsaka
               cenzura v javnem mediju mora biti nedopustna. Jaz upam, da bomo vsaj to dosegli kot
               soglasje, ko bomo šli od tod.</p>
            </sp>
            <sp xml:id="SDT7-OZK-redna-16-2017-01-19.sp9">

               <speaker>PREDSEDNIK DR. DRAGAN MATIĆ:</speaker>

               <p>Gospod minister, imate repliko.</p>
            </sp>
            <sp xml:id="SDT7-OZK-redna-16-2017-01-19.sp10">

               <speaker>ANTON PERŠAK:</speaker>

               <p>Replika ni bila name, ampak vseeno. Bi pač vsaj to rekel, da gre za malo pojmovne
               nedoslednosti, recimo.</p>
               <p>Javna RTV je inštitucija in njene notranje odločitve, lahko se komu zdijo take ali
               drugačne, so pač avtonomne odločitve. Cenzura je vedno na nek način, glede na
               tistega, ki nek program ali pa neko vsebino dela, prihaja od drugod. Je več ali manj
                  politična.Medtem, ko
               je to, tudi, če bi bilo sporno, kar se je dogajalo na RTV, je pač nek notranji
               proces, ki je v okviru programa.</p>
            </sp>
            <sp xml:id="SDT7-OZK-redna-16-2017-01-19.sp11">

               <speaker>PREDSEDNIK DR. DRAGAN MATIĆ:</speaker>

               <p>Prehajamo na razpravo vabljenih. Želi kdo? Izvolite, gospod Filli, direktor RTV
               Slovenja, generalni direktor.</p>
            </sp>
            <sp xml:id="SDT7-OZK-redna-16-2017-01-19.sp12">

               <speaker>MAG. MARKO FILLI:</speaker>

               <p>Hvala lepa. Lepo pozdravljeni. Hvala za povabilo. Jaz sem se na povabilo odzval za
               razliko od obeh direktorjev, ker smatram, da je seveda prav, da se ne odzivata, kajti
               odgovarjata, kot sta sama povedala, predvsem Programskemu svetu za programske
               odločitve. Jaz predstavljam Zavod tudi v javnosti in seveda, prvič, vljudno je se
               odzvati na povabilo, drugič pa mislim, da je tudi priložnost, da nekatere stvari
               pojasnim.</p>
               <p>Zdaj, v tej razpravi sta po mojem dva vidika. Prvi je ta, če bi se to res zgodilo,
               ali je ta razprava dopustna, torej, če bi ta cenzura obstajala, ali je potem prav, da
               se tu to dogaja, ali ne. In drugi vidik je ta, ali se je to sploh zgodilo.</p>
               <p>Mislim, da imamo tipičen primer, ko se iz napačnih dejstev izvaja napačno sklepanje
               in pride do napačnih zaključkov. Kajti to, kar je dosedanji razpravljavec oziroma
               predlagatelj tega predstavil, je zelo prikrojena realnost, ki je seveda v funkciji
               cilja. Jaz pa vam lahko povem, da seveda ne drži, da je zadeva bila umaknjena. Bila
               je umaknjena toliko, kolikor so naši sodelavci potrebovali, da na spletu objavijo
               pravo verzijo, kajti objavljena je bila na spletu napačna verzija. Razlika je bila v
               minuti programa, v minuti posnetkov, za katere res nimamo dovoljenja za objavo
               oziroma za uporabo. Ti posnetki niso bili objavljeni na televiziji, bila je pa na
               spletu objavljena napačna verzija, umaknjena in nato je bila objavljena prava
               verzija. Prava verzija je bila nato ves čas dostopna na spletu, še danes jo lahko
               gledate, v ponovitvi je bila objavljena ta oddaja. Tako, da v nobenem primeru se
               tukaj ni zgodil noben umik, cenzura ali karkoli drugega.</p>
               <p>Res je, da je nova verzija bila objavljena na drugem linku, kot prva verzija. Ampak
               vsakdo, ki ve karkoli o računalništvu, lahko ve, da pač, ko ti nek posnetek objaviš
               oziroma shraniš na strežnik, nastane neka povezava. Možno je seveda shraniti posnetek
               tudi na isti link, ampak pač so ga dali na nov link. Posledično nekdo, ki je klikal
               na prvi link, tega več ni dobil oziroma našel in ni mogel gledati, je pač mogel
               klikniti na drugi link. Dovolj pa je bilo časa, ko se je to dogajalo, da so vsi tisti
               zainteresirani, da na RTV Slovenija najdejo spet neko kost, o kateri se, ki se jo
               danes gloda, naredijo in povzročijo to afero.</p>
               <p>Ne drži, da smo posnetek objavili, pravi posnetek objavili na podlagi protestov. To
               se je dogajalo neodvisno. Protesti so se dogajali kasneje, tudi že, ko je posnetek
               bil spet na spletu. Tako, da v bistvu to, da so nekateri protestirali, kje je ta
               posnetek, ni imelo nobene zveze z našo odločitvijo, da posnetek objavimo v arhivu. In
               prav tako to ni imelo nobene zveze s tem, da je bil posnetek objavljen tudi v
               ponovitvi, tako, kot je bil planiran, v pravem terminu brez nobenih dodatnih
               posegov.</p>
               <p>Torej, avtor je imel vso svobodo, da ustvari ta dokumentarni film, o katerem si
               seveda lahko vsakdo misli kar želi, vsebinsko, v to jaz sploh ne bi zahajal. Bilo je
               namreč veliko odzivov, ki so ta dokumentarni film pohvalili, in bilo je veliko
               odzivov, ki so ta dokumentarni film kritizirali. Tako, da, imeli smo zelo različne
               odzive, in v tem smislu res se nima smisla sploh tu na tem mestu opredeljevati, ali
               je to odličen ali slab dokumentarni film.</p>
               <p>Mi se tukaj pogovarjamo o tem, ali je imel avtor svobodo, da film oblikuje kakorkoli
               želi, in tudi oblikoval ga je tako, kot ga je sam želel. Dejstvo je, da je to potrdil
               tudi sam avtor. Neposredno, po tej aferi, je sam avtor povedal, da nanj ni bilo
               nobenega vpliva, nobenih pritiskov, da nihče od njega ni zahteval, da karkoli
               spremeni v tem dokumentarnem filmu. Pa morda bi bilo potrebno, da bi kdo od njega kaj
               zahteval takrat. Ampak, to je pač uredniška presoja in uredniška odločitev. Ničesar
               ni spreminjal. Objavil ga je takega, kot ga je mislil objaviti, razen v delu, kjer je
               bil od strokovnih služb iz arhiva opozorjen, da za del posnetkov avtor oziroma
               potomci ne dovolijo uporabe. In ta del je izrezal in potem objavil integralno ves
               preostanek dokumentarnega filma tako, kot ga je sam zamislil.</p>
               <p>Potem je, kot sem že povedal, se zgodil ta zaplet, da so s strežnika na naš
                  portal RTV 4D
               naložili verzijo, ki tega ni imela izrezano, jo umaknili in nato objavili pravo
               verzijo.</p>
               <p>Ne pred ustvarjanjem filma, ne med ustvarjanjem filma, ne po ustvarjanju filma, na
               avtorja ni bil izveden noben pritisk. Kakšne odnose imajo kolegi in novinarji v
               uredništvu in kako medsebojno obračunavajo, v to ne bom uhajal, to je stvar, ki jo
               morajo med sabo razčistiti. Lahko seveda to pokaže na kakšne nezdrave odnose, na
               kakšno, mogoče zlorabo kakšne notranje, bi rekel, institucije, aktiva ali kakorkoli
               želite, ampak ponovno govorim, to nima nobene zveze s cenzuro in avtor je sam
               potrdil, da nanj se niso izvajali nobeni pritiski.</p>
               <p>Jaz lahko zagotovim, in če ne bi bilo tako, bi bil zelo zaskrbljen. Na RTV ni
               cenzure, ni pritiskov, na nobenega novinarja ne pritiskamo, kaj mora objaviti ali
               česa ne sme objaviti. Mnogokrat sem sam žrtev naše lastne, bom rekel, uredniške
               politike, odnosov do vodstva Zavoda, na to nimam vpliva. In, še enkrat, dejstvo je,
               da je avtor svobodno ustvaril ta dokumentarni film tako, kot si ga je zamislil, ga je
               objavil, in je še danes ta dokumentarni film nespremenjen, prisoten v arhivu za vse
               tiste, ki si ga želijo ogledati. Tako, da s tega zornega kota mislim, da je to
               priporočilo o cenzuri neutemeljeno, neupravičeno in povsem nepotrebno.</p>
            </sp>
            <sp xml:id="SDT7-OZK-redna-16-2017-01-19.sp13">

               <speaker>PREDSEDNIK DR. DRAGAN MATIĆ:</speaker>

               <p>Besedo ima predsednik Programskega sveta RTV Slovenija Miran Zupanič.</p>
            </sp>
            <sp xml:id="SDT7-OZK-redna-16-2017-01-19.sp14">

               <speaker>MIRAN ZUPANIČ:</speaker>

               <p>Hvala za besedo. Lep pozdrav vsem poslankam, poslancem in navzočim.</p>
               <p>Jaz bi pravzaprav začel majčken s terminološkimi vprašanji. Prvič, dokumentarni film.
               Drugič, uredniška politika oziroma urednikovanje. Tretjič, avtorske pravice. Četrtič,
               cenzura.</p>
               <p>Tukaj govorite o dokumentarnem filmu. Če smo zelo natančni, bi morali govoriti o
               arhivskem filmu, kajti ta film je bil praktično ves sestavljen iz arhivskih
               posnetkov. To ni nepomemben podatek, ker je seveda gradivo, ki je arhivsko.
               Zagotavljanje avtorskih pravic za tak karakter filma, je pač ena čisto specifična
               naloga. Ti jo v dokumentarcu sam posnameš, in so praviloma potem avtorske pravice
               kontrolirane. Kadar se pa dela to iz neke širše dokumentacije, seveda pa postane na
               enkrat vprašanje avtorskih pravic zelo pomembno.</p>
               <p>Seveda je to, kar se tiče torej terminologije. Govorimo o arhivskem, če želite
               arhivskem dokumentarnem filmu.</p>
               <p>Drugič, uredniška, ali pa uredniška politika, ali pa če hočete urednikovanje,
               urejanje samo po sebi pomeni, da pač urednik, uredniki vodijo določene odločitve, ki
               jih v delovnem procesu potem njihovi sodelavci sprejmejo ali pa tudi ne. Se pravi to
               je druga stvar.</p>
               <p>Tretja stvar, ko se vrnem nazaj k avtorskim pravicam, mi smo na programskem svetu
               pravzaprav dobili dva dopisa dr. Valentina Areha, avtorja te oddaje. Niti v enem, in
               jaz pač lahko samo na podlagi teh njegovih dopisov izvajam svoje sklepe. Niti v enem
               ni omenjal on nikakršnih pritiskov oziroma cenzure, kot jo imenujete, spoštovani
               gospod Grims, je pa veliko časa posvetil neurejenim avtorskim pravicam. Pravi:
               sestavil sem oddajo, ki ima približno 400 oziroma 450 kadrov, in ko sem šel v
               dokumentacijo, je seveda on predpostavljal, da so za vse te materiale pravice
               urejene. In tukaj seveda pa nastane en realen problem. In to je realen problem pa je,
               da dokumentacija oziroma arhivi Televizija Slovenija hranijo veliko gradiva, za
               katerega niso urejene pravice, bodisi za prikazovanje v televizijski distribuciji,
               bodisi za spletno prikazovanje. To je en velik problem, vezan seveda tudi na kar
               veliko organizacije, tudi velik strošek bo to sčasoma postalo, ali pa hramba takega
               gradiva bojo manj nesmiselna. Ampak, to je v bistvu vprašanje poslovodenja, in to je
               vprašanje organizacije dela kot take.</p>
               <p>Kakorkoli, specifika tudi je, da morajo avtorji, kar mislim, da je absolutno narobe,
               sami potem urejati avtorske pravice za posamezne fragmente teh svojih oddaj, kajti,
               če bi te pravice urejali bodisi hišni pravniki, bodisi zunanja služba, bodisi njihovi
               producenti, potem takih težav, kot so tukaj nastopile, ne bi bilo, ker bi pač avtor
               vedel, katere materiale sme uporabiti in katerih ne. Se pravi, to je tretji moment.
                   Neurejene avtorske
               pravice so zagotovo bile odločujoč element, ki je pravzaprav povzročil neko v resnici
               neprijetno in neustrezno, če rečem tako pojavljanje in izginjanje tega arhivskega
               filma na spletu, ki pa mu potem predlagatelji, torej, zadaj za tem pa vidite še eno
               cenzuro, za katero pa pravim jaz tukaj, moram reči, da nekih materialnih dokazov tudi
               z zornega kota izjav avtorja, jaz tega pač ne vidim, nimam nobenega dokaza za to.</p>
               <p>Zdaj gremo pa potem naprej. Cenzura. Kaj je zdaj cenzura? Cenzura je pravzaprav, jaz
               bi se tu upal, seveda, zdaj to je zelo širok pojem in ima predvsem negativen
               kontekst. Cenzurirati pomeni vedno omejevati nekomu svobodo izražanja. In to je a
               priori, nekaj, kar je za neko družbo, ki želi biti svobodna, odprta in tako naprej,
               nesprejemljivo. Se pravi, zdaj sam termin cenzura ima tudi negativni čustveni
               prizvok. To je nekaj, kar je v bistvu, recimo enostavno, zavrženo dejanje.</p>
               <p>In zdaj, se pravi, kdo cenzuro izvaja? Mislim, da je vendarle treba dejansko opraviti
               razliko med tako imenovano zunanjo in notranjo cenzuro. Obstajajo okolje, kjer je
               cenzura institucionalizirana bila, mogoče še vedno je, in seveda obstajajo razni
               elementi avtocenzure oziroma nekakšne notranje cenzure. In tukaj dejansko lahko pride
               do zelo tanke meje, recimo spet, uredniškim delom in potencialnim omejevanjem nekega
               določenega izraza. Ampak spet, naslovniki televizijskih oddaj so izjemno številni,
               izjemno različno misleči in verjetno tudi uredniki kdaj poskušajo najti tako lego, da
               ne bi preveč vznemirili enega, drugega ali tretjega dela javnosti. Ampak to, v tem
               primeru očitno sploh ni bilo tema, pravim tema, očitno so bile neurejene avtorske
               pravice.</p>
               <p>Zdaj pa pridemo torej, iz tega v bistvu notranjega pogleda, se pravi pogleda hiše,
               tako kot ga torej vidim sam, kot predsednik Programskega sveta, na današnji dogodek.
               Zdaj, prvo vprašanje, ki se seveda tukaj odpira je, kako daleč seže nadzorstvena
               pravica parlamenta. Kajti, če gremo po analogiji, danes se ukvarjate tukaj z eno
               konkretno oddajo, menda avtonomne, neodvisne in samostojne, in ne vem še kaj, javne
               Radiotelevizije.</p>
               <p>Postavljam vprašanje, ali se boste po isti razlagi svojih pravic jutri ukvarjali s
               tem, ali je nek študent na nekem izpitu dobil zadostno oceno, ali je bila ta ocena
               previsoka ali prenizka? Ali je nek citat v diplomi izviren ali je plagiat? Ali je
               neka odločitev zdravnika v zvezi z nekim konkretnim primerom ustrezna ali neustrezna
               v javnem sektorju? Vse to je mogoče torej spravit pod neko izjemno široko razlago
               nadzorstvene pravice. Jaz nisem tisti, ki bi o tem sodil, ampak meni se to zdi precej
               nelogično, in, ne vem, če to pravico v resnici imate. Ne vem. To morate se sami s
               sabo dogovoriti.</p>
               <p>Ampak, gremo zdaj od tukaj naprej. Jaz sem tukaj danes predvsem iz spoštovanja do
               parlamenta kot ustanove in iz spoštovanja do javnosti, ki bo morda kak košček teh
               posnetkov tudi si pogledala.</p>
               <p>Namreč, živimo v nekem precej čudnem času. Včeraj, če ste bili pozorni, ste lahko
               opazili, da je beseda Slovencev v letu 2016 beseda begunec. Se pravi, to je beseda,
               ki je nekako označila leto 2016 v Sloveniji. Tako so rekli jezikoslovci. V istem letu
               so tako angleški jezikoslovci, konkretno uredniki leksikonov oziroma slovarjev
               Oxsford, kot nemški, verjetno spet neki jezikoslovci, dodelili isto besedo kot besedo
               leta tako v angleščini kot nemščini, in to je beseda post faktičen. Post faktičen
               oziroma poresničen, ali pa, če želite, podejanski. In kaj to pomeni? Se pravi, to sta
               dve besedi, ki sta na nek način temeljito vznemirili, bi opaženi tako v angleškem
               govornem področju, kot nemškem govornem področju. In post faktičen je beseda, ki se
               nanaša na obliko diskurza in tudi delovanja, pri katerem ne gre več za resnico,
               resničnost in dejstva, ampak gre za trditve, ki temeljijo bodisi na izkrivljenih,
               prirejenih dejstvih, na nekih vrednostnih sodbah, katerih namen je pravzaprav s
               čustvi vplivati na javnost oziroma na javno mnenje. To se pravi, iz racionalnega
               diskurza, iz racionalnega premisleka se premikamo na raven upravljanja s čustvi in na
               ta način torej upravljanja z javnostjo s čustvi. To je zelo, zelo velika razlika. Se
               pravi, ni več <stage>/ nerazumljivo/</stage>, ki ga neka trditev izzove. Post faktično. In tukaj pa
               zdaj prihajam k tej razpravi, ki se odvija danes na podlagi te pobude, ki ste jo dali
               spoštovani poslanci stranke SDS.</p>
               <p>Zdaj, če grem na začetek, če grem na začetek, bi vas rad opozoril, da vi torej Vlado
               pozivate k nečemu, česar pravzaprav predstavnica Zakonodajno-pravne službe ocenjuje,
               da pravzaprav sploh, in tudi isto pristojnost, da ni v pristojnosti Vlade. To se
               pravi, vi, ki ste dvakrat vodili Vlado, verjetno dosti natančno veste, kaj
               pristojnost Vlade je in kaj pristojnost Vlade ni. Ampak, kakorkoli, šli ste s tem
               priporočilom torej naprej.</p>
               <p>In zdaj tukaj izpostavljam en stavek, ki se mi zdi pravzaprav na nek način odločilen.
               V tej svoji obrazložitvi zapišete, ko govorite o JLA, zapišete takole: »V zgodovini
               bo zapisana kot ena izmed tistih totalitarističnih armad, ki so ob nastanku leta 1945
               izvajale množične poboje civilistov in vojnih ujetnikov, ter je takšen način
               delovanja ohranila vse do svojega razpada.« Poudarjam: »ter je takšen način delovanja
               ohranila vse do svojega razpada.« Zdaj, kot scenarista in režiserja me vedno zanima
               podtekst in interpretacija. In zdaj, če vzamem prvi del stavka, se pravi: izvajala
               množične poboje civilistov in vojnih ujetnikov leta 1945 ter je takšen način
               delovanja ohranila vse do svojega razpada. Ergo. Kaj to pomeni? Da je bila še naprej
               zločinska organizacija. In zdaj, kaj zdaj to pomeni? Vsi moški, ki smo bili rojeni
               pred letom približno 1972 in smo bili vojni ujetniki, smo na podlagi te trditve
               potemtakem sodelovali v zločinski organizaciji. Tudi jaz. Verjetno tudi kdo od teh
               podpisnikov. Jaz mislim, da je to precej nategnjena trditev in precej dvorezna
               trditev. In, če vi tako mislite, potem je tako verjetno tudi za vas prav. Samo, če je
               to resnica, potem morate iz tega izpeljati veliko, veliko bolj daljnosežne
               konsekvence, kot razpravljati o cenzuri ene oddaje na RTV, potem morate postaviti
               pred tako ali drugačno roko pravice pač vse nas, ki smo bili kot državljani poklicani
               v JLA, ker, smo potem pač je treba tam presoditi, ali smo krivi ali nismo krivi in
               česa smo krivi. To je veliko, veliko večja tema. Jaz sicer dvomim, da ste res to tako
               mislili, ampak tako ste zapisali.</p>
               <p>Ampak zdaj pride, torej, iz tega nekaj drugega. Se pravi, če je torej bila to oddaja
               o taki temi, torej o JLA, ki je bila tako totalitaristična, in se potem znotraj hiše
               izvaja cenzura, pomeni, da nekdo ščiti to ustanovo oziroma ta institucija JLA še
               vedno. In če jo ščiti, se pravi, da je ta institucija še na nek način na moč še
               nekako vedno navzoča znotraj hiše. In, ker predvidevam, in to je zdaj osnovna poanta,
               ker predvidevam, da danes parlament oziroma ta Odbor tega ne bo potrdil, bo to v prid
               tezi, da pravzaprav tudi znotraj tega obstaja ta moč, ki torej podpira to isto
               ustanovo, inkriminirano, in to isto moč podpira tudi očitno Vlada. To se mi zdi, če
               zdaj grem tako po korakih, logična interpretacija, ki nas torej pripelje do tega, da
               ste pravzaprav edino vi pobudniki, nosilci neke ultimativne resnice, ki jim pač tisti
               del, bom rekel, državljanu, ki vam zaupa, absolutno zaupa, za ostale pa pravzaprav ne
               vem, ali ja, ali ne zaupajo. Vem pa nekaj drugega, da tisti, ki so v dvomu, skozi
               take, bom rekel skozi take, recimo temu iz specifičnega zornega kota plasirane
               resnice, pravzaprav zgubljajo zaupanje v javno Radiotelevizijo. In tukaj pa prihajam
               zdaj pa do glavne poante. Ali je politika v funkciji razkroja ali povezovanja? Če je
               v funkciji razkroja, potem prosim, nadaljujte. Če pa je v funkciji povezovanja, potem
               se pa prosim vprašajte, kaj delate. Hvala lepa.</p>
            </sp>
            <sp xml:id="SDT7-OZK-redna-16-2017-01-19.sp15">

               <speaker>PREDSEDNIK DR. DRAGAN MATIĆ:</speaker>

               <p>Želi še kod besedo od vabljenih? Izvolite, gospa Brankica Petkovič.</p>
            </sp>
            <sp xml:id="SDT7-OZK-redna-16-2017-01-19.sp16">

               <speaker>BRANKICA PETKOVIČ:</speaker>

               <p>Sem Brankica Petkovič, predstavljam vabljene na sejo Mirovni inštitut. Naša
               direktorica se ne ukvarja s tem področjem, zato sem jaz prisotna.</p>
               <p>Rada bi poudarila, da sem tudi članica Programskega sveta zdaj tretje leto v tem
               mandatu.</p>
               <p>Najprej bi s tega strokovnega stališča Mirovni inštitut raziskovanje medijev, s
               katerim se ukvarjam že dve desetletji. Kadar so mediji tema dnevnega reda poslancev
               Državnega zbora, je to neka zelo izjemna situacija, ki na nek način izpričuje, da je
               v tej državi, družbi nekaj silno narobe.</p>
               <p>In jaz mislim, zlasti beseda cenzura, ki v raziskovanju in v prizadevanju za
               človekove pravice uporabljamo zelo pazljivo, je zelo resen očitek. In če uporabimo za
               zadeve, ki nimajo te značilnosti, izgubimo moč te trditve in te teze takrat, ko
               dejansko gre za takšne očitke. Zato bi jaz razpravljala v tem smislu, da kadar se
               politiki lotevate razprave o medijih, o novinarstvu, da to delate izjemno pozorno.
               Ker vsaka razprava, ki, celo konkretni novinarski izdelek ocenjuje kot odličen ali
               slab, ni primerna s strani poslancev. Ker lahko jo izrečemo kot navadni državljani,
               gledalci, tisti, ki spremljamo. Ampak, ko jih izrečemo z mesta politike in iz
               Državnega zbora, to vedno ima nek drugi pomen. In v tem smislu vabim k premisleku o
               tej zadevi.</p>
               <p>Naslednja stvar. Javne Radiotelevizije v demokratičnih državah imajo vzpostavljene
               mehanizme. In gospod Grims je kot avtor zakona vzpostavil en sistem nadzora nad
               takšnim medijem, ki ima svoje inštitucije, svoje organe, ki opravljajo ta nadzor v
               imenu javnosti. In te inštitucije tudi s sklicem takih razprav se jim jemlje veljava
               in avtonomija. Tudi vi poslanci imenujete predstavnike, celo političnih strank v teh
               telesih.</p>
               <p>Torej, jim zdaj govorim kot nekdo, ki sodeluje v teh telesih in ki je imenovan s
               strani Državnega zbora. Mi o teh vseh procesih znotraj Radiotelevizija Slovenija
               razpravljamo. Imamo to redno na svojih sejah. In imeli smo tudi te razpravo o teh
               oddajah, o tej konkretni oddaji. Oglasil se je avtor, oglasili so se inštitucije
               znotraj Radiotelevizije Slovenija in smo tudi mi ugotovili nekatere, kot pravi gospod
               minister, notranje procese in težave, ker umanjka koordinacija, umanjka tudi kakovost
               teh procesov. In jaz od pol leta nazaj predsedujem delovnemu telesu Programskega
               sveta, ki se imenuje Komisija za informativne programe. In smo sklicali tudi tematsko
               sejo, namenjeno uredniškim in novinarskim standardom, ker ugotavljamo, da se, to sem
               pozabila omeniti, imamo tudi Varuha, ki ga je RTV ustanovila skozi svoj statut in ki
               poroča Programskemu svetu. Se pravi, obstaja niz mehanizmov, ki naj obravnava, če
               prihaja do kakšnih spodrsljajev glede standardov ali glede nalog, ki so zapisane v
               Zakonu o RTV Slovenija. Na tej naši tematski seji so se odzvali številni novinarji,
               vsi uredniki, tudi posameznih oddaj, in smo razpravljali o izzivih in težavah in
               sklenili nekaj skupaj, kako bodo vzpostavili neke dodatne mehanizme nadzora kakovosti
               in tako naprej. Ne bom šla v podrobnosti, želim samo zaključiti s tem, da ti organi
               delujejo, si poskušamo ves čas skupaj z vodstvom RTV Slovenija domisliti mehanizme,
               kako preprečiti spodrsljaj v kakovosti, kako preprečiti, da se ne bi neka
                  nespretnost pri
               urejanju avtorskih pravic, pri objavljanju na spletu, pri jemanju vsebin s spleta,
               kako bi se te zadeve odpravile. In novinarstvo dan današnje pod velikim izzivom, pod
               velikim pritiskom. In ni potrebno ustvarjati te dodatne pritiske nad novinarji,
               ustvarjalci, uredniki na ta način. Hvala za besedo.</p>
            </sp>
            <sp xml:id="SDT7-OZK-redna-16-2017-01-19.sp17">

               <speaker>PREDSEDNIK DR. DRAGAN MATIĆ:</speaker>

               <p>Obveščam vas, da Jelko Godec nadomešča Tomaž Lisec.</p>
               <p>Zdaj pa sprašujem, če še kdo od vabljenih želi besedo? Izvolite, gospod Peter Grašek,
               predsednik Nadzornega sveta RTV.</p>
            </sp>
            <sp xml:id="SDT7-OZK-redna-16-2017-01-19.sp18">

               <speaker>PETER GRAŠEK:</speaker>

               <p>Če dovolite, jaz bi samo dve, bi rekel, tehnokratski zadevi, ki jih je ukrenil
               Nadzorni svet v okviru svojih pristojnosti, ker pristojnost Nadzornega sveta je
               predvsem poslovanje, podprl iniciativo vodstva, da se ustanovi interna služba za
               urejanje avtorskih pravic, ker nevralgična točka in težava često povzroča zaplete,
               kot je ta zadnji, ki je danes tukaj obravnavan. Tako, da računam, bo to tudi prineslo
               neke konkretne rezultate in izboljšave. In drugo, kot centralni projekt leta 2017,
               ker je vnešeno v finančni in poslovni načrt, tudi optimizacija produkcijskih in
               poslovnih procesov o RTV, to, ker je bilo že omenjeno.</p>
               <p>Se pravi, da poenostavim, predno bodo avtorji, ko koristijo arhivsko gradivo, vzeli
               gradivo, morajo obvezno preveriti, ali so urejene avtorske pravice ali niso. To je
               povezano tudi z digitalizacijo, ker smo žal omejeni z razpoložljivimi finančnimi
               sredstvi. Ampak tudi to je vodstvo v poslovnem načrtu in finančnem pač naredilo tak
               načrt, da v največji možni meri to uresničujemo v okviru obstoječih sredstev. Toliko
               v obrazložitev. Hvala.</p>
            </sp>
            <sp xml:id="SDT7-OZK-redna-16-2017-01-19.sp19">

               <speaker>PREDSEDNIK DR. DRAGAN MATIĆ:</speaker>

               <p>Gospod Filli, izvolite, imate dopolnitev.</p>
            </sp>
            <sp xml:id="SDT7-OZK-redna-16-2017-01-19.sp20">

               <speaker>MAG. MARKO FILLI:</speaker>

               <p>Ja, samo kratko dopolnitev, ker je bil večkrat omenjen postopek priprave takih
               oddaj.</p>
               <p>Mi imamo, poslane tudi okoli, kako se pripravlja oddaje, ki so sestavljene iz
               dokumentacije, in morajo jih avtorji pripravljati v sodelovanju s Službo za
               dokumentacijo, ki ima podatke o avtorskih pravicah. V tem primeru je avtor sestavil
               oddajo sam in jo je službi pokazal, ko je bila že narejena. In takrat, ko je bilo to
               zmontirano in končano, ga je služba potem tudi opozorila na sporni posnetek. Če bi on
               s službo sodeloval sproti, potem seveda se mu ne bi zgodilo, da bi na koncu šele
               ugotovil, da za ta delček tega nima. Tako, da ta protokol imamo postavljen, vendar
               potem se ga seveda avtorji držijo, ali pa v te primeru, ne.</p>
            </sp>
            <sp xml:id="SDT7-OZK-redna-16-2017-01-19.sp21">

               <speaker>PREDSEDNIK DR. DRAGAN MATIĆ:</speaker>

               <p>Odpiram razpravo za članice in člane Odbora za kulturo.</p>
               <p>Izvolite, gospod predlagatelj.</p>
            </sp>
            <sp xml:id="SDT7-OZK-redna-16-2017-01-19.sp22">

               <speaker>MAG. BRANKO GRIMS (PS SDS):</speaker>

               <p>Hvala še enkrat za besedo.</p>
               <p>Moram reči, da je bilo zelo zanimivo poslušati uvodne besede, zlasti predstavnikov
               RTV Slovenija. Posebnega bi podčrtal, če sem si pravilno zapomnil, predsednika Sveta
               RTV Slovenija, ki je imel odličen politični nastop, kajti bil je popolnoma političen.
               To seveda ni njegova vloga, ampak o tem malo kasneje.</p>
               <p>Notri je bil tudi retorično izjemen. Moram mu čestitati. Poseka, po moji oceni, pa to
               poučujem 15 let, retoriko namreč, ene tri četrt poslank in poslancev Državnega zbora.
               Tako, da v retoričnih figurah 1 A s črtico.</p>
               <p>Uporabili ste tudi trik, ki je, se pravi spin, klasični komunistični trik, vsi smo
               krivi za prejšnji režim pa za JLA. To je trik, ki smo ga že srečali pri enem od
               predsednikov te države in ste ga zdaj uporabili tudi vi. Vsi, ki so v JLA, so krivi.
               Ja, seveda ne. To je približno tako, kot tisto, da vsi, ki so živeli v prejšnjem
               režimu, so krivi za zločine prejšnjega režima. Ja, pa kaj še.</p>
               <p>V JLA so bili, ko ste, nisem pričakoval, da bom doživel to, da bo tlele nekdo danes
               JLA branil. Zdaj za osvežitev spomina, JLA je tista organizacija, ki je napadla
               samostojno Slovenijo, in ki je metala kasetne bombe po Sloveniji, kar je mimogrede po
               vojnem pravu zločin, ki ne zastara, če slučajno tega ne veste, da nihče od tistih, ki
               so izdajali povelja, kajti ti so krivi za zločine, ni zato odgovarjal s pravnomočno
               sodbo na slovenskih sodiščih. To je pa vprašanje za stanje na slovenskih sodiščih,
               ne, da ne bi še o tej temi zdajle načenjali.</p>
               <p>Vsekakor pa, ko ste postavili pod vprašaj zločinske organizacije do konca, če metanje
               kasetnih bomb na Medvedjek in poboj tujih tovornjakarjev, ki niso bili popolnoma nič
               krivi, nič vpleteni, 
               samo po igri usode so bili ta ukleščeni v zaporo ceste, ni čisti vojni zločin ali pa
               raketiranje domačije ali pa streljanje na novinarje, kajti vi ste novinarska hiša, na
               temle brniškem letališču, če to ni vojni zločin in če to ne dokazuje, da je bila to
               zločinska organizacija do konca, potem, moram reči, da niste ravno dostojni funkcije,
               ki jo opravljate. Ampak to sem zelo diplomatsko in blago zdajle povedal.</p>
               <p>Zdaj, moram reči, da en vaš izraz mi je bil izredno všeč: post faktičen. To se pravi,
               če vas citiram: »Post faktičen je tisti, ki igra na čustva in pri tem predvaja
               vsebine ali trditve, ki z resnico nimajo več nobene zveze.« Glejte, jaz sem do danes
               mislil, ko je šlo za tisto oddajo, o kateri sem bil tudi jaz eden od tistih, ki smo
               bili posvinjani za eno zadevo, ker nas je nekdo vtaknil na Facebooku nekam, o čemer
               sploh obveščeni nismo bili, in je bila oddaja predvajana potem, ko ne samo, da nas
               tam ni bilo več, ampak še tiste strani ni bilo več, da se ni dalo nič preveriti,
               nobene trditve, ki jo je RTV Slovenija objavila, da so tiste novinarke, ki so seveda
               to vedele, lagale, po domače rečeno, kot svinja. Ampak, zdaj pa vidim, da sem se hudo
               motil, in se opravičujem, ker so bile post faktične. To se pravi, kadar RTV Slovenija
               politično hujska proti ljudem, ki jim niso všeč, pri tem uporablja konstrukte in igra
               na čustva ljudi, in jih torej politično ubija, kot se temu reče, kot ljudi pa
               prizadene. Torej, to ni več laži, ali pa laganje, ali pa svinjanje po ljudeh, kot se
               je temu ljudsko reklo. To je RTV Slovenija samo post faktična.</p>
               <p>Naj pa kot predsednika Programskega sveta RTV Slovenija vas moram pa opozoriti, da
               ste s tem eklatantno priznali, da RTV Slovenija deluje v nasprotju z Zakonom. Kajti
               poslanstvo RTV Slovenija je, da predvaja ljudem preverjeno resnico, ne pa, da deluje
               post faktično, kot očitno pod vašim vodstvom RTV Slovenija deluje. In bi vas zato v
               temle trenutku javno pozval, da takoj odstopite s funkcije, ki jo opravljate, ker ste
               vi za to osebno odgovorni, tako mimogrede.</p>
               <p>Zdaj, če gremo pa naprej še. Okoli vseh ostalih zanimivih trditev, ki so bile dane,
               več vas je, tudi zanimivo, minister rekel, da se mu zdi notranja cenzura pravzaprav
               čisto sprejemljiva, da je to igra s pojmi. Zdaj, če vas smem opozoriti, po
               Novinarskem kodeksu in po uveljavljenih normativih, ki v mednarodnem novinarskem
               svetu veljajo, so 3 oblike cenzure in vsaka od njih je zavržena, nedopustna in je v
               negativnem kontekstu glede na svobodo javne besede.</p>
               <p>Prva, ki je zagotovo v Sloveniji najbolj razširjena, je samocenzura. To je tisto, da
               se ljudje preprosto ne odločajo, da bi o čem poročali, ker v naprej vejo, da bojo od
               kolegov ali od uredništva ali od nekoga drugega grajani, kritizirani ali celo
               napadeni ali v najslabšem primeru celo tako ali drugače sankcionirani. To se pravi,
               samocenzura je nekaj, kar zagotovo ni v korist svobode javne besede, ni v korist
               kvaliteti medija in kar ni sprejemljivo.</p>
               <p>Druga oblika cenzure, ampak to je še vedno notranja oblika cenzure, ki se zdi,
               zanimivo, ministru sprejemljiva, je cenzura vodstva. To se pravi, ko se nekdo pač
               odloči, da bo oblikoval neko oddajo in potem sta dve možnosti. Ena je tista, ko je
               pač normalno novinarsko uredniško delo, ko se reče uredništvu: »Lej, daj to povej na
               tak način, dokumentiraj s tem, da bo bolj razumljivo, da bo bolj prezentno, da bo
               bolj verodostojno.« To je pač čisto normalna oblika novinarskega dela. Če pa se
               znotraj uredništva reče: »Ti tole pa ven izreži, o tem pa ti ne boš klele poročal v
               tej oddaji«, to je pa med nami rečeno notranja oblika cenzure, ki pa je že spet v
               škodo svobode javne besede, v škodo novinarski profesionalnosti, in je iz tega
               razloga ravno tako nedopustna kot samocenzura.</p>
               <p>In seveda potem, kot tista tretja, ki pa se edino vsi strinjamo, da je nedopustna,
               kajti jaz trdim, da sta tudi prvi dve v škodo javne besede, v škodo svobodi govora, v
               škodo novinarski etiki in v škodo ustavni pravici ljudi do informiranosti, je pa
               tretja oblika še poleg te, to je pa tista zunanja institucionalizirana cenzura, ki jo
               pač vsi poznamo in se je zagotovo v zgodovini mnogokrat  izvajala in se še danes marsikje izvaja.</p>
               <p>Ampak v danem primeru, kot rečeno, smo kvečjemu priče tistemu drugemu členu, da je
               bila oddaja profesionalno izvedena, da je bila izjemno kvalitetna, sem povedal že v
               uvodu. Ravno zaradi tega je toliko bolj čudno tisto, kar se je kasneje dogajalo.
               Mimogrede, ni se čisto tako dogajalo, kot ste povedali. Tukaj je bilo malo post
               faktično. Ni bilo samo tako, da se je za hip umaknilo, pa pojavila na drugem kanalu.
               Šlo je po naslednjem vrstnem redu, če smo precizni, da se je najprej oddaja pojavila
               v arhivu in je bila javno dostopna, potem se je umaknila in se čez nekaj časa
               pojavila na drugem linku, nekoliko spremenjena, potem se je pa še enkrat umaknila in
               to za zelo dolgo časa, in potem se je šele znova pojavila s pojasnilom, da pač je šlo
               za probleme z avtorskimi in drugimi pravicami. Ampak, to je bilo pa precej daljše
               časovno obdobje. Toliko, če smo čisto precizni, kako je ta zadeva šla.</p>
               <p>Se pravi, če povzamemo nazaj: tisto, kar vas opozarjam, in kar ste sami povedali, da
               se vam zdi čisto OK je, da ravno tako kot notranja cenzura in samocenzura, je tud
               zunanja cenzura popolnoma nesprejemljiva. Vsaka od teh. Eno je normalno uredniško
               delo, ko človeku pomagaš, ga usmerjaš. Drugo je, če se o nečem preprečuje
               sistematično in načrtno sploh, da se poroča. Če imamo torej tabu teme, ali pa, če se
               znotraj posamezne teme o določenem segmentu ali določenem vidiku ne dovoli, da bi se
               nekaj objavilo. Tudi taka cenzura je, kot rečeno, zavržena, je v škodo svobode javne
               besede, svobode novinarske etike in pa seveda svobode do informiranja, ki je
               mimogrede ustavna pavica in načelo.</p>
               <p>Drugo, kar je, RTV Slovenija si ne more in ne sme v nobenem primeru dovoliti, da je
               tisto, kar je bilo prej rečeno, post faktična. Žal, oddaja, o kateri smo že imeli eno
               razpravo na tejle isti Komisiji, je bila najbolj tipičen primer post faktične oddaje,
               ki si jo sploh lahko zamišljaš. Vi imate lahko zdaj v šolah, kot primer, kaj si Javna
               RTV Slovenija niti v sanjah nikoli ne bi smela dovoliti, kaj šele, da si to dovoli
               objaviti kot novinarski prispevek v TV Dnevniku, kot je bilo v resnici objavljeno.
               Ker gre seveda za netenje strasti, za igranje s čustvi, in seveda za zavestno
               laganje. Glejte, to je edini pravilen izraz. To niti ni manipulacija, ampak je več od
               tega, kajti ti ljudje so bili mimogrede pisno obveščeni o resnici o tem, a je imel
               tudi dokaze, če bi slučajno kdo zanikal ali pa pozabil na tisto, kaj je res in kaj
               ni. In zato, kot rečeno, ste vi očitno odgovorni, se vam zdi to čisto v redu.</p>
               <p>In seveda tisto, kar moram reči, da je pa najbolj žalostno, res nisem pričakoval, da
               bo nekdo, ki opravlja funkcijo na Javnem zavodu RTV Slovenija, prišel leta 2017 na
               sestanek v parlament in tam branil Jugoslovansko ljudsko armado, da ni bila zločinska
               organizacija do konca. Gospe in gospodje, bila je. Če ste pozabili, ne samo, da je
               napadla Slovenijo, ne samo, da je metala kasetne bombe, ne samo, da je streljala na
               civiliste, zverinsko, zahrbtno je pobijala vaše kolege, novinarje. In še, če je kdo
               pozabil, dar se je dogajalo tik pred spremembo režima, po komandi JLA, še enkrat
               povem, za mene ni odgovoren navadni vojak, daleč od tega, ampak tisti, ki komando
               daje, vse vojske tega sveta so take, so se streljali ljudje na meji. Kdaj je bilo to
               leta 1988, ko je bila postreljena cela družina, tamle na Dravi, ko je plavala čez
               Dravo v Avstrijo. Ustreljena je bila v hrbet, cela družina. Če to ni zločinska
               organizacija, spoštovani funkcionar RTV Slovenija, potem mi pa vi povejte, kaj je po
               vašem mnenju zločinska organizacija do konca, pa sram naj vas bo.</p>
            </sp>
            <sp xml:id="SDT7-OZK-redna-16-2017-01-19.sp23">

               <speaker>PREDSEDNIK DR. DRAGAN MATIĆ:</speaker>

               <p>Zdaj vmes, gospod Grims, ste o marsičem govorili. Malo smo vas tudi zgubili, nismo
               čisto točno vedeli, pa smo se malo spogledovali, kaj sploh razlagate v zadnjem delu,
               ko ste govorili o neki oddaji, ki vzbuja neka čustva. Ampak dobro, kakorkoli. Zdi se
               mi, da ima gospod predsednik Programskega sveta nekaj za povedati v obliki
               replike.</p>
            </sp>
            <sp xml:id="SDT7-OZK-redna-16-2017-01-19.sp24">

               <speaker>MIRAN ZUPANIČ:</speaker>

               <p>Ja, jaz bi se gospodu mag. Branku Grimsu najprej predstavil. Moje ime je Miran. Pišem
                  se Zupanič. Sem
               predsednik Programskega sveta Radiotelevizije Slovenija. Tako, da nekega sveta in še
               malo več.</p>
               <p>Zdaj, najprej bi se vam zahvalil za kompliment. Jaz moram reči, da vas osebno zelo
               cenim kot retorika. Mislim, da ste odlični retorik, da ste mojster svojega poklica.
               To mislim popolnoma iskreno. Ne mislim pa, da se vedno strinjam z vami. Ampak to
               pravzaprav ni nič, mislim, da nič narobe.</p>
               <p>Zdaj, prva teza, da jaz branim oziroma, da branim Jugoslovansko ljudsko armado kot
               zločinsko organizacijo, oprostite, ne vem, od kod ste to dobili. Jaz sem samo pač
               prebral vaš stavek in iz tega izvedel, da smo potemtakem vsi, ki smo bili kot
               državljani dolžni biti vojaki JLA, potemtakem sodelovali v tej zločinski
               organizaciji. In, če je temu tako, so to pač ene zelo, iz tega treba izvesti neke
               zelo daljnosežne konsekvence. Vsakega od nas je potrebno preveriti, kaj je počel v
               tej zločinski organizaciji od vpoklica pa do takrat, ko je bi iz te službe odpuščen.
               Seveda, to je drugo. Ne mislim več na to temo razpravljati naprej, ker se mi ne zdi
               vredno.</p>
               <p>Tretjič, kar se tiče post faktičnega, pa se mogoče nisva čisto dobro razumela. Vam
               bom prebral, vam bom prebral kar en, dva stavka iz Wikipedije slovenske verzije, ki
               pravi takole: »Post faktična, post resnična ali poresnična politika je naziv za pojav
               v politiki, ki temelji na prebujanju čustev brez upoštevanja dejstev oziroma, pri
               katerem dejstva več niso v ospredju. Od klasičnega izpodbijanja ali potvarjanja
               resnice, pa se razlikuje po tem, da post faktična politika resničnim podatkom
               enostavno daje le sekundarni pomen.« To sem želel utemeljiti, prakso, ko se nek
               avtorsko-pravni spodrsljaj, tudi neka neorganiziranost, nezadostna organiziranost
               ustanove interpretira kot cenzura. To sem hotel povedati.</p>
               <p>Kar se tiče vašega predloga, da odstopim takoj, zdaj takoj ne morem, ker moram iti
               najprej pred Programski svet. Moram iskreno povedati, da bi mi bilo veliko
               l+olajšanje ne biti predsednik Programskega sveta že zato, ker bi mi bile prihranjene
               take seje, kot je današnja. Bi lahko svoj čas izkoristil za kaj bolj koristnega,
               recimo prebral kako lepo knjigo. Mogoče tudi bom odstopil, ampak ne vem, če bom
               odstopil ravno zaradi vašega poziva. Sram me pa ni, to pa tudi moram povedati. Hvala
               lepa.</p>
            </sp>
            <sp xml:id="SDT7-OZK-redna-16-2017-01-19.sp25">

               <speaker>PREDSEDNIK DR. DRAGAN MATIĆ:</speaker>

               <p>No, zdaj odpiram razpravo članov in članic. <stage>/oglašanje iz ozadja/</stage> Ni replik. Kakor
               želite, gospod mag. Grims.</p>
            </sp>
            <sp xml:id="SDT7-OZK-redna-16-2017-01-19.sp26">

               <speaker>MAG. BRANKO GRIMS (PS SDS):</speaker>

               <p>Ne, samo predsedniku Programskega sveta bi se zelo zahvalil, ker je v celoti še
               enkrat potrdil vse moje navedbe. To je dragoceno za naprej. Hvala.</p>
            </sp>
            <sp xml:id="SDT7-OZK-redna-16-2017-01-19.sp27">

               <speaker>PREDSEDNIK DR. DRAGAN MATIĆ:</speaker>

               <p>No, ob začetku razprave bi si še dovolil eno določeno razmišljanje.</p>
               <p>Jaz razumem predsednika Programskega sveta o čem je želel govoriti. In kot zgodovinar
               seveda težko pristanem na tezo, da sta tako Jugoslavija kot Jugoslovanska ljudska
               armada bila isto leta 1945, 1955, 1975 ali pa 1991. Milijone državljanov, cela vrsta
               generacij je živela v tem času, bili so povezani s to državo in z njeno takratno
               vojsko. In kdorkoli je bil pač vpleten na kakršenkoli način z JLA, težko bi rekel, da
               je dandanes zločinec. In zaradi tudi, ta posplošena ocena verjetno je pod nekim
               vprašajem. Pa bom navedel samo en tak zelo ilustrativen primer. V drugem letu
               gimnazije, ko sem bil na Gimnaziji Ivana Cankarja, me je učil gospod Janez Janša,
               takrat v vlogi predavatelja obrambe in zaščite o tem, da je Jugoslovanska ljudska
               armada kovačnica bratstva in enotnosti, da je udarna pest, ki bo branila
               Socialistično federativno republiko Jugoslavijo pred zunanjim sovražnikom. Gospod
               Janez Janša je tudi večkrat povedal, da je to obramba samoupravnega sistema in
               samoupravnega socializma. Vse to je takrat povedal o Jugoslovanski ljudski armadi.
               Nič ni govoril o tem, da bi bila zločinska. Zdaj, to je samo kot ena taka drobna
               ilustracija, kako se ljudje, sistemi, pa tudi vojske v teh sistemih spreminjajo v
               različne vloge in tudi različne poglede. Zaradi tega je verjetno potrebno nekoliko
               distinkcije. Verjetno tudi, tu je vloga javne Radiotelevizije in tudi poglobljenih
               dokumentarcev, da prikažejo, da posplošene ocene verjetno ne prinesejo k pravemu
               pogledu na dejansko stanje  stvari.</p>
               <p>Zdaj pa mislim, da se je kot prva k razpravi prijavila, o, gospod predlagatelj,
               seveda, izvolite.</p>
            </sp>
            <sp xml:id="SDT7-OZK-redna-16-2017-01-19.sp28">

               <speaker>MAG. BRANKO GRIMS (PS SDS):</speaker>

               <p>Ja, hvala. In očitno ste se vi z vsem tem strinjali, ker izhaja iz vaših besed. No,
               toliko, da ta del lahko zaključiva. Ampak, bi vas pa vprašal, glede na to, da tudi vi
               ponavljate to tezo, da tudi ni bila zločinska organizacija od konca, mi pa vi
               razložite, kako bi vi potem pred slovensko javnostjo kot predsednik Odbora za
               kulturo, kako boste zagovarjali streljanje v hrbet leta 1988 družine, ki je plavala
               preko Drave. Ljudje so pomrli in tiste, ki so streljali in tisti, ki so izdali nalogo
               za streljanje, so dobili potem nagrado, so bili nagrajeni. Če to ni značilnost
               zločinske organizacije, če je to po vašem mnenju, ne vem, humanistična organizacija,
               bom izredno vesel te vaše obrazložitve. Mislim pa, da bo slovenska javnost in
               predsednik vaše stranke, ki je predsednik ustavnega prava, tudi izredno ponosen na to
               vašo tezo in na vašo obrazložitev.</p>
               <p>Že v naprej iskrena hvala.</p>
            </sp>
            <sp xml:id="SDT7-OZK-redna-16-2017-01-19.sp29">

               <speaker>PREDSEDNIK DR. DRAGAN MATIĆ:</speaker>

               <p>Gospod Grims, po vaši logiki bi seveda lahko tudi vojsko Združenih držav obsodili, da
               je zločinska organizacija, ker je zagrešila določene, kako bi rekel, spodrsljaje v
               Vietnamu, v Srednji Ameriki, pa še kje drugje, kjer je pač bila prisotna tekom 20.
               stoletja in tudi še kasneje. Ampak, na sploh pa je ne bi jaz ocenil, recmo vojsko
               Združenih držav kot zločinsko, kot tudi, težko je na sploh govoriti, imamo za to
               sodišče, imamo za to procese, imamo določene postopke. V socializiranih državah se to
               rešuje na nek drug način.</p>
               <p>Gospa Janja Sluga, izvolite, beseda je vaša.</p>
            </sp>
            <sp xml:id="SDT7-OZK-redna-16-2017-01-19.sp30">

               <speaker>JANJA SLUGA (PS SMC):</speaker>

               <p>Predsednik, jaz protestiram, no. Mislim, to je ravno to, čemur se želimo na takih
               sejah izogniti in o čemer se ne bi smeli spuščati v razpravo. Jaz vem, da je to
               predlagateljeva najljubša tema in o njej lahko na dolgo in na široko razpravlja,
               ampak jaz res mislim, da danes nismo tu zaradi tega. In spustiti se zdaj v te teme in
               se pogovarjati na tak način, kot to počnemo zdaj, jaz protestiram.</p>
               <p>In jaz se tu pridružujem gospodu Zupaniču, jaz bi si tudi želela prihraniti tovrstne
               seje, če bi to bilo na nek način možno.</p>
               <p>Jaz, jaz res, se bom tukaj navezala na vas, gospa Petkovič, pa ne z nekimi čudnimi
               nameni, ali pa, da bi kakorkoli želela izpostaviti, da ste vi kriva, ampak ravno
               zaradi sklicevanja takih sej, se potem v javnosti in tudi žal, očitno med ljudmi, ki
               vejo, o čem govorijo, pojavlja potem ena fraza, da kar se začne pogovarjati, poslanci
               so razpravljali, poslanci so sklicali seje. Ne! Protestiram. Poslanci SMC smo se
               želeli taki seji izogniti, mi ne želimo. Predsednik tega Odbora je vsaj dvakrat
               zavrnil sklic tovrstnih sej, ker namreč predlagatelj na to temo je inovativen,
               izviren, poln nekih idej. In resnično sklicevanje na to temo ima že zelo, zelo dolgo
               brado. Vse se seveda vrti okrog RTV prispevka, okrog takih in drugačnih pritiskov na
               novinarje, hkrati so jih seveda polna usta avtonomije in nepristranskega poročanja in
               ne vem česa še vsega, ampak to resnično ni pristojnost tega parlamenta, niti ni
               pristojnost Vlade to, k čemur vedno znova predlagatelj poziva, si izmišlja vedno nova
               priporočila, sklepe in ne vem kaj še vse, da bi seveda prisilil Vlado k takšni ali
               drugačni akciji, pri čemer ravno predlagatelj najbolje ve, kaj so pristojnosti tega
               telesa, kaj so pristojnosti Vlade in tudi, kakšno avtonomijo ima RTV Slovenija
               oziroma bi jo vsaj morala imeti. In, če že tudi se predlagatelj sklicuje oziroma
               izraža neko željo zaščititi javno RTV hišo, in je to tudi Zakonodajno-pravna služba v
               svojem mnenju zapisala, jaz žal ugotavljam, da je javna RTV hiša najbolj potrebna
               zaščite ravno pred predlagateljem, če smem zelo iskreno povedati. Pa ni smešno. Res
               ni smešno, ni več smešno.</p>
               <p>Na tem Odboru smo sedeli že ne vem kolikokrat. Sedeli smo na isto temo tudi na
               Komisiji za peticije in jaz enostavno več ne vem, o čem naj razpravljam, ker je bilo
               že vse povedano z vseh možnih vidikov in z vseh, in naprej in nazaj, ne vem še
               kako.</p>
               <p>Pa da se zdaj res tule navežem. Veliko je bilo danes slišanega. Vse se vrti okrog
               iste stvari, kaj je pristojnost tega Državnega zbora, kaj je pristojnost Vlade.
               Definitivno ni pristojnost Vlade to, kar ste vi zapisali v te svojem priporočilu.
               Pristojnost Vlade je imenovanje dela članov v Nadzorni svet RTV Slovenija in je tudi
               v primeru upravičenih, ekonomskih razlogov odločanje o maksimalno 10 % spremembe
               višine RTV prispevka. In to je to. In to ste zapisali vi. In to natančno veste.</p>
               <p>In Zakonodajno-pravna služba je že v enem prejšnjih, ne vem kolikšnih mnenj tudi zelo
               dobro napisala. Edina primerna razprava je celovita in splošna, obravnava
               problematike avtonomije medijev, da, se strinjam. In o tem sem pripravljena
               razpravljati kadarkoli.</p>
               <p>Ampak, tu je že neskladje med tem vašim priporočilom, ki ste ga napisali in
               obrazložitvijo, kjer se celotna obrazložitev nanaša na eno oddajo. Ja, vsi smo
               gledali to oddajo, vsi smo tudi opazili to, o čemer vi zdaj govorite, in vsi smo
               prejeli pisna pojasnila vodstva RTV hiše, ki so bila zelo jasna, zelo korektna in smo
               jih razumeli in nismo videli nikakršne potrebe več razpravljati o tem.</p>
               <p>In, da se zdaj tu sučemo, mislim, ja, lahko vsi na tem mestu izrazimo neko svoje
               grajo ali pa nestrinjanje s tem, kako so urejeni postopki urejanja avtorskih pravic
               na RTV Slovenija, če je to tako resnično, da jih vsak avtor ureja sam, seveda to ni
               primerno. Kot sem razumela, ste že povedali, da so bili že sprejeti določeni ukrepi,
               ki bojo to zadevo popravili in jo uredili in to je to. Mislim, saj obstajajo neki
               organi, ki vejo, kakšne so njihove pristojnosti, katerih pristojnosti so ravno te. In
               so, kot smo danes slišali, o teh zadevah razpravljali in tudi že sprejeli določene
               ukrepe.</p>
               <p>Zato jaz resnično ne vidim, da bi bila tovrstna razprava, aha, samo še eno stvar bi
               vas, pa vseeno rada, glede na to, da smo toliko govorili o cenzuri, pa o prepovedi
               cenzure, pa o cenzuri od zunaj, pa od znotraj, pa ne vem kje še vse, če si zelo dobro
               preberete odločbo Ustavnega sodišča, na katero se sklicuje tudi zakonodajno-pravna
               služba. Ta odločba, Ustavno sodišče v njej govori o zunanji cenzuri. O zunanji
               cenzuri, še enkrat poudarjam.</p>
               <p>Ampak dobro, zdaj bom pa imela, seveda predsedujoči, en predlog sklepa. In sicer,
               glede na vse slišano in glede na mnenje Vlade, glede na mnenje Zakonodajno-pravne
               službe, jaz resnično na podlagi drugega ostavka 128. člena Poslovnika Državnega zbora
               predlagam temu Odboru, da sprejme sklep, da Predlog priporočila, ki je danes v
               obravnavi, ni primeren za nadaljnjo obravnavo. In se zlasti tukaj pri obrazložitvi
               tega sklepa sklicujem na mnenje Zakonodajno-pravne službe, ki, bom pa zdajle
               citirala, zato ker se mi zdi bistveno. Torej, »Opisana iz Ustave zakonske ureditve
               ter odločitev Ustavnega sodišča izhajajoča načela Državnemu zboru in Vladi tako
               preprečujejo, da bi nadzirala in ocenjevala raven avtonomije posameznega medija,
               torej tudi RTV Slovenija, novinarjev in urednikov ter se, čeprav z utemeljitvijo, da
               jo želita zaščititi, izrekala do posameznih primerov. Njuna ključna pristojnost in
               dolžnost v razmerju do medijev je predlaganje in sprejem ustreznih predpisov in tako
               dalje.« Hvala lepa.</p>
            </sp>
            <sp xml:id="SDT7-OZK-redna-16-2017-01-19.sp31">

               <speaker>PREDSEDNIK DR. DRAGAN MATIĆ:</speaker>

               <p>Na podlagi drugega odstavka 128. člena Poslovnika Državnega zbora dajem na glasovanje
               naslednji sklep: Predlog priporočila Vladi Republike Slovenije v zvezi s cenzuro na
               Javnem zavodu Radiotelevizija Slovenija ni primeren za nadaljnjo obravnavo.</p>
               <p>In zdaj odpiram razpravo o predlogu slepa.</p>
               <p>Izvolite, predlagatelj.</p>
            </sp>
            <sp xml:id="SDT7-OZK-redna-16-2017-01-19.sp32">

               <speaker>MAG. BRANKO GRIMS (PS SDS):</speaker>

               <p>Ja, zdaj, zelo zanimivo je poslušati predstavnico največje vladne stranke, ko
               poudarja, da bi bila dopustna samo splošna razprava, pa da ne ve, o čem naj
               razpravlja. Odlično, spoštovana kolegica. Razpravljajte torej o cenzuri, samocenzuri,
               cenzuri vodstva, cenzuri od zunaj, lahko se tukaj dotaknete tudi sodbe Ustavnega
               sodišča, in da ne boste spregledali, ta sodba se nanaša na nek konkreten primer.
                  In zaradi tega je
               tudi oblikovana tako, kot je, podobno kot naše priporočilo. Če ne, bi se nanašalo
               tudi na nek konkreten primer, opozarjalo pa seveda nek splošen problem, ki ga tukaj
               zaznavamo, bi rekli, da ni utemeljeno, da ni nobenega dokaza. Ker pa se nanaša na
               konkreten problem, tega ne morete reči. Ne gre pa za to, da bi mi rekli, da je samo
               to problem. Mi opozarjamo na to, da so tukaj očitno bili zaznani neki pojavi, ki
               sodijo v tisti okvir, ki mu po domače rečemo cenzura. In da je taka cenzura v
               katerikoli obliki, pa če je notranja ali pa zunanja, to že desetič poudarjam,
               popolnoma nedopustna.</p>
               <p>Drugo, kar je, tisto, kar bi morala biti razprava, če iščete teme, je vprašanje, kaj
               je poslanstvo Javne Radiotelevizije, ki mora biti po definiciji hiša slovenske kultur
               in hkrati vir, relevantni vir, referenčni vir, celo trdim, informacij, ki morajo biti
               za to, da izpolnjujejo ta pogoj, preverjene, celovite, dostopne in seveda osvetljene
               z različnih zornih kotov. Samo vrednostnih zornih kotov. Samo taka informacija
               ustreza tisti definiciji, ki izhaja iz ustavnega prava in, ki hkrati izhaja tudi iz
               načel Novinarske etike. Tako, da tem, če želite, spoštovana kolegica, imate tudi v
               največji vladni stranki več kot dovolj.</p>
               <p>Kajti, potem pa pridemo do vprašanja, ali Javna Radiotelevizija res tudi tako dela?
               E, vidite, potem se pa začnejo težave. Kajti, potem pa lahko govorimo o tem
               konkretnem primeru, tudi če ga zdaj reducirate na to, da je bilo nekaj težav z
               vprašanjem arhiva in pa z avtorskimi pravicami. Meni se osebno zdi zelo čudno, da
               Javna Radiotelevizija, ki ima orjaško pravno službo, kolikor jo poznamo, ne bi imela
               urejenih avtorskih pravic. To se mi zdi zelo nenavadno, da bi ljudje pol morali vsak
               zase to urejati. Če pa je to to, pa je je to tema, ki bi morala vendarle zanimati
               vse, tudi Vlado konec koncev, kajti tudi Vlada imenuje nekatere v Nadzorni svet, ki
               je za materialni del poslovanja, in če želite, tudi pravni del poslovanja RTV
               Slovenija, seveda odgovoren. To je eno. Tako, da ne pol govorit, da to presega vse
               pristojnosti, in da se ničesar ne dotika in podobno, kar smo zdele lahko slišali.</p>
               <p>Drugo, kar pa je, je pa seveda potem vprašanje tistega drugega dela, ko gre za
               informativni program. Jaz sem prej navedel dvakrat že primer, tistega, ne vem, kaj je
               že bil, Legija smrti ali nekaj takega, oslarija, ki je bila objavljena na RTV
               Slovenija, ki je perfekten primer postfaktičnega poročanja RTV Slovenija. In to pa je
               nekaj, kar bi moralo vse skrbeti, ker to pa nima več nobene pravne osnove v nobenem
               pravnem aktu, ampak seveda sodi na področje čiste politične manipulacije. Nekod
               nekomu ni všeč in se ga posvinja s post faktičnim člankom in to z uporabo Javnega
               zavoda RTV Slovenija, ki je za povrh vsega plačan iz članarine oziroma RTV prispevka,
               če uporabimo pravilen pravni izraz, ki ja ga, mimogrede, plačuje tudi tisti, ki potem
               to svinjarijo dobi v glavo. Res čudovito funkcioniranje Javnega zavoda RTV Slovenija,
               ki je potem v celoti nezakonito. Ne samo nezakonito, celo protizakonito je. To pa je
               že nekaj, kar bi moralo tudi zakonodajalca v funkciji nadzora nad izvajanjem lastnih
               predpisov še kako skrbeti. Posebno, če gre za en predpis, ki je bil za povrh vsega še
               dvakrat potrjen na referendumu, ob predpostavki, da v tej državi smo še vsi
               prepričani, da je ljudstvo edino, ki ima oblast, kar mimogrede piše v slovenski
               Ustavi. Jaz osebno sem.</p>
               <p>Toliko z moje strani. In zaradi tega, spoštovana kolegica, bi bilo dobro, da se o tem
               bolj opravi razprava. Če ne tu, pa verjemite, bo še kakšna priložnost. Kajti
               zgodovina, in to je zdaj že del zgodovine, je zato, da se iz nekaj naučimo, ker se
               sicer vedno rada ponavlja. Prvič, kot tragedija, to je bil ta primer. Drugič bo
               farsa.</p>
            </sp>
            <sp xml:id="SDT7-OZK-redna-16-2017-01-19.sp33">

               <speaker>PREDSEDNIK DR. DRAGAN MATIĆ:</speaker>

               <p>Želi še kdo razpravljati o predlogu sklepa? Vidim, da ne.</p>
               <p>Prehajamo na glasovanje o predlogu sklepa: Predlog priporočila Vladi Republike
               Slovenije v zvezi s cenzuro na Javnem zavodu Radiotelevizija Slovenija ni primeren za
               nadaljnjo obravnavo.</p>
               <p>Pričenjam z glasovanjem. Glasovanje poteka. Zaključujem glasovanje.</p>
               <p>Kdo je za? <stage>(6 članov.)</stage> Je kdo proti? <stage>(3 člani.)</stage></p>
               <p>In ugotavljam, da je sklep sprejet. Določiti moramo še poročevalca na seji Državnega zbora.
               To bom kar jaz, če noben nima nič proti. Se strinjamo.</p>
               <p>In zdaj pa odpiramo še <title>2. TOČKO DNEVNEGA REDA –</title> to je <title>RAZNO.</title>
               </p>
               <p>Želi še kdo besedo v okviru točke razno? Vidim, da ni potrebe, zato zaključujem tudi
               2. točko dnevnega reda in s tem 16. redno sejo Odbora.</p>
               <p>Vsem se zahvaljujem za sodelovanje in vas lepo pozdravljam. <stage type="time">Seja se je končala
                  11. januarja 2017 ob 16.30.</stage>
               </p>
            </sp>
         </div>
      </body>
   </text>
</TEI>
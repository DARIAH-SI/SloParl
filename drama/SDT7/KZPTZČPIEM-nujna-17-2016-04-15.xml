<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-KZPTZČPIEM-nujna-17-2016-04-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za peticije ter za človekove pravice in enake možnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">BD4B8A6CFE068EADC1257F8D002F2635</idno>
               <idno type="custom" subtype="day">338FD91B1D1B8FB5C1257FB60055CB07</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=338FD91B1D1B8FB5C1257FB60055CB07</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-KZPTZČPIEM-nujna-17-2016-04-15.KZPTZČPIEM" n="17">
               <name>nujna seja</name>
               <date when="2016-04-15"/>
            </setting>
         </settingDesc>
         <particDesc>
            <listOrg>
               <org xml:id="SDT7-KZPTZČPIEM-nujna-17-2016-04-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-KZPTZČPIEM-nujna-17-2016-04-15.KZPTZČPIEM">
                        <orgName key="KZPTZČPIEM">Komisija za peticije ter za človekove pravice in enake možnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOMISIJA ZA PETICIJE TER ZA ČLOVEKOVE PRAVICE IN ENAKE MOŽNOSTI</stage>
            <stage type="session">17. nujna seja</stage>
            <stage type="date">(15. april 2016)</stage>
            <stage type="chairman">Sejo je vodila Eva Irgl, predsednica Komisije za peticije ter za človekove
            pravice in enake možnosti.</stage>
            <stage type="time">Seja se je začela ob 14.04.</stage>


            <sp xml:id="SDT7-KZPTZČPIEM-nujna-17-2016-04-15.sp1">

               <speaker>PREDSEDNICA EVA IRGL:</speaker>

               <p>Dober dan in lepo pozdravljeni. Pričenjam 17. nujno sejo Komisije za peticije ter za
               človekove pravice in enake možnosti. Lepo pozdravljam članice in člane in vabljene na
               to sejo.</p>
               <p>Obveščam vas, da so zadržani in seje ne morejo udeležiti gospa Violeta Tomić, ki je
               napovedala službeno odsotnost. Na seji kot nadomestni člani komisije s pooblastili
               sodelujejo: namesto mag. Bojane Muršič je z nami gospod Janko Veber, ki ga lepo
               pozdravljam, namesto Vinka Gorenaka je z nami gospa Anja Bah Žibert, ki jo tudi lepo
               pozdravljam.</p>
               <p>Prehajamo na določitev dnevnega reda seje. S sklicem seje ste prejeli naslednji
               dnevni red: Uresničitev Zakona o prikritih vojnih grobiščih in pokopu žrtev in
               razmislek o pravici do groba <stage type="mag"/>
               <stage>(nadaljevanje)</stage> kot temeljni civilizacijski, moralni in etični normi. Ker k dnevnemu
               redu seje ni bilo predlog za razširitev oziroma za umik katere od predlaganih točk,
               je določen dnevni red seje kot je bil predlagan s sklicem.</p>
               <p>Prehajamo torej na obravnavo točke</p>
               <p>
                  <title>URESNIČEVANJE ZAKONA O PREKRITIH VOJNIH GROBIŠČIH IN POKOPU ŽRTEV IN RAZMISLEK
               O PRAVICI DO GROBA – TEMELJNI CIVILIZACIJSKI, MORALNI IN ETIČNI NORMI.</title>
               </p>

               <p>Na sejo sem vabila predsednika Republike Slovenije. Z nami je dr. Alja Brglez, vodja
               kabineta, ki jo lepo pozdravljam. Vabili smo predsednika Vlade RS, Komisijo Vlade RS
               za reševanje vprašanj prikritih grobišč. Z nami je dr. Jože Dežman, ki ga lepo
               pozdravljam. Vabili smo Ministrstvo za gospodarski razvoj in tehnologijo, Ministrstvo
               za delo, družino, socialne zadeve in enake možnosti, Ministrstvo za kulturo,
               varuhinjo človekovih pravic, gospo Vlasto Nussdorfer, ki jo lepo pozdravljam,
               pravnika, raziskovalca povojnih morišč gospoda dr. Marka Štrovsa, ki ga lepo
               pozdravljam, predsednika Nove slovenske zaveze gospoda Petra Sušnika, ki ga lepo
               pozdravljam, Društvo Huda jama, Boštjana Kolariča iz študijskega centra za narodno
               spravo, ki je tudi z nami in ga lepo pozdravljam, ter predsednika Zveze združenj
               borcev za vrednote NOB Slovenije dr. Tita Turnška, ki pa se nam je opravičil. Dodatno
               pa smo vabili še Zavod za varstvo kulturne dediščine.</p>
               <p>S sklicem seje ste prejeli naslednje gradivo: Zakon o prekritih vojnih grobiščih in
               pokopu žrtev, ki je objavljen na spletni strani Državnega zbora s sklicem in
               Resolucijo Evropskega parlamenta z dne 2. aprila 2009 o evropski zavesti in
               totalitarizmu, ki je objavljena na spletni strani Državnega zbora s sklicem. Dodatno
               pa ste prejeli še naslednje gradivo: Gradivo društva Nova slovenska zaveza in sicer z
               dne 11. 4. 2016, ki je objavljeno na spletni strani Državnega zbora. Prejeli ste tudi
               gradivo Komisije Vlade RS za reševanje vprašanj prekritih grobišč z dne 14. 4. 2016
               in pa tudi predloge sklepov z dne 14. 4. 2016, ki ste jih članice in člani komisije
               prejeli preko sistema UDIS.</p>
               <p>Pričenjam torej z obravnavo te točke, vendar mi najprej dovolite, da navedem nekaj
               uvodnih besed. Še prej pa naj povem, da gospo Ksenjo Korenjak Kramar nadomešča gospod
               Jani Mӧderndorfer, ki ga tudi lepo pozdravljam na naši komisiji.</p>
               <p>Torej dovolite mi nekaj uvodnih besed glede razlogov za sklic, ki pa bodo tudi že na
               nek način moja vsebinska razprava v nekih delih. Zdi se mi prav, da pogledamo kako se
               uresničuje zakon o prikritih vojnih grobiščih oziroma za nas, kot sem sama že večkrat
               povedala tudi takrat, ko je bil pred letom dni sprejet v Državnem zboru zakon, da je
               za nas pravilneje zakon o prekritih moriščih in pokopu žrtev.</p>
               <p>Glede na to, da bi lahko žrtve pokopali že po prejšnjem zakonu, torej po zakonu o
               vojnih grobiščih, se nam danes zdi še toliko bolj pomembno opraviti razpravo koliko
               žrtev komunizma pa smo do sedaj še dodatno z novim zakonom dostojno pokopali.</p>
               <p>Stojim trdno na stališču, da tiste žrtve, ki jih je možno identificirati, je potrebno
               identificirati in pokopati vsako žrtev v svoj grob. Ne pa da se, kot je nekako sedaj
               rečeno, to bomo verjetno v razpravi še kaj več rekli, da naj bi se v primeru Hude
               jame to rešilo na način, da se bo približno po 400 trupel skupaj, če rečem v
               narekovajih vrglo v jamo in se potem naknadno, če se bo želelo začelo z
               identifikacijskimi postopki. Mi stojimo trdno na stališču, da je potrebno žrtve
               identificirati v kolikor jih je možno in vsaki tej žrtvi potem tudi zagotoviti svoj
               grob. Kajti grob je neodtujljiva pravica vsakega posameznika. Kar pa ni možno
               identificirati, ker tudi verjetno tudi s takšnimi primeri se bomo srečevali, kar ni
               možno identificirati, pa se potem lahko položi v eno samo skupno grobišče, vendar pa
               z jasnim sporočilom, da tu ležijo <stage type="mag"/>
               <stage>(nadaljevanje)</stage> žrtve komunizma, da bo pač zgodovina pustila za naše zanamce jasna
               sporočila, jasne sledi. Se pravi brez kakršnihkoli manipulacij.</p>
               <p>Kot rečeno, že na podlagi prejšnjega zakona, zakona o vojnih grobiščih navkljub vsem
               pomanjkljivostim, na kar smo opozarjali kot Slovenska demokratska stranka že ves čas,
               je bilo mogoče pokopati žrtve iz prikritih morišč. Evidentiranje je namreč po tistem
               zakonu omogočal 13. člen zakona. Tako se je na primer začel pokop oziroma postopek
               pokopa, se boste spomnili, v Kamniški Bistrici. Takrat v Kamniški Bistrici je šlo za
               pomorjene črnogorske četnike. Dovolj je bilo le to, da je ministrica pristojna za to
               področje gospa Anja Kopač Mrak temu morišču podelila status vojnega grobišča. Se
               pravi, nekatere korake se je dalo narediti že pod tistim zakonom.</p>
               <p>Zato smo se v Slovenski demokratski stranki ob sprejemu novega zakona upravičeno
               spraševali ali bi potrebovali nov zakon, če bi se hipotetično recimo zgodilo, da bi
               danes odkrili množično grobišče ali pa morišče fašističnih ali nacističnih zločinov.
               Sama pravim, da ne in prav je tako. Ne bi potrebovali novega zakona. Ravno tako bi
               morali ravnati v primeru komunističnih zločinov. </p>
               <p>V Slovenski demokratski stranki smo pred časom, se boste spomnili, potem ko je bila
               odprta razprava o teh vprašanjih v Državnem zboru in tudi širši politični družbeni
               javnosti, potem predlagali spremembe zakona o varstvu kulturne dediščine. Zakaj smo
               predlagali te spremembe? Zlasti zaradi tega, ker smo želeli zagotoviti čim hitrejše
               postopke ekshumacije. Se pravi, da pride dejansko do izkopa, da pride do
               identifikacije žrtev in nato, da se te žrtve dostojno pokoplje.</p>
               <p>V zakonu pa smo želeli določiti še nekaj drugega, kar je bistveno. Mislim, da bi ta
               razprava morala tudi danes iti v tej smeri. V zakonu smo določili takrat jasno
               distinkcijo med tem kaj je morišče in med tem kaj je grobišče. Žrtve komunistične
               revolucije, žrtve komunizma so bile namreč nekje na različne načine kruto pokončane
               in tistih ozemelj, kjer ta okostja ležijo, ne moremo imenovati vojaško ali pa samo
               prekvalificirati kakorkoli v vojaško grobišče. Ker prvič ni šlo vedno ali pa v večini
               primerov za vojake in drugič ne gre za grobišča, ampak gre za morišče. Tukaj so
               izhodišča jasna. Predvsem pa se moramo zavedati nekih skupnih civilizacijskih
               norm.</p>
               <p>Kaj smo želeli s tem doseči? Želeli smo doseči dostojanstvo teh žrtev. Želeli smo
               ravnati etično in humano in želeli smo ravnati civilizacijsko. Želeli smo, da se
               žrtve komunizma obravnava enako kot ostale umorjene. Kaj to pomeni? To pomeni, da se
               do njih postopa po načelih kazenskega postopka. Se pravi kriminalistične policije in
               tožilstva, ki morata na tej ključni točki opraviti svoje delo in ga nista.</p>
               <p>In kasneje bom nekaj več rekla o ključnih elementih tranzicijske pravičnosti, ki so
               jih vpeljali strokovnjaki iz tega področja. Verjetno bo tudi kdo od današnjih
               vabljenih potem v nadaljevanju kaj več rekel o tem. Želeli smo, da se začne
               ugotavljati odgovornost za tiste, ki so pomorili vse te žrtve po drugi svetovni
               vojni. Gre namreč za kaznivo dejanje, ki nikoli ne zastara. To se moramo zavedati.
               Takšno kaznivo dejanje ne zastara ne po slovenski ne po mednarodni zakonodaji oziroma
               pravu.</p>
               <p>Vsi skupaj, ki danes sedimo na tej Komisiji za peticije ter za človekove pravice in
               enake možnosti, zlasti pa vsi tisti, ki podrobneje spremljate vprašanja povojne
               morije in sama sem zelo hvaležna, da ste se odzvali našemu povabilu, nenazadnje tudi
               iz kabineta predsednika države.<stage type="mag"/>
               <stage>(nadaljevanje)</stage> Žrtvam revolucionarnega nasilja, žrtvam komunizma in njihovim svojcem
               smo vsi skupaj dolžni zagotoviti, da bodo te žrtve enkrat, pa ne čez sto let, ampak v
               bližnji prihodnosti pokopane v grobišču in ne na morišču in da bodo pokopane kot
               žrtve revolucionarnega nasilja, predvsem pa, da bodo te žrtve rehabilitirane. To smo
               dolžni storiti, da se tudi z zgodovinske perspektive ve kdo je odgovoren za
               povzročenih več kot 600 prikritih morišč.</p>
               <p>Sedaj pa če mi dovolite zakaj je potrebno danes spregovoriti o tem kako se uresničuje
               zakon. Tudi zato, ker je vlada v mesecu marcu obravnavala informacijo o dokončni
               ureditvi vojnega grobišča Barbara rov. Zdi se mi prav, da slovenska javnost izve kako
               se bodo lotili tega težkega in odgovornega vprašanja. Če se ne motim, prvotno je bilo
               odločeno, da se posmrtni ostanki prenesejo iz Hude jame v kostnico v Maribor. Potem
               sem na podlagi te komunikacije, ki je bila in po mojih podatkih se je o tem tudi
               pogovarjalo na Vladi, da je ta odločitev zlasti z etičnega vidika odprla zelo
               pomembna vprašanja. Zakaj? Zaradi tega, ker v Hudi jami, pa me boste lahko, gospod
               Dežman, kasneje pojasnil, če to ne drži, imamo še vedno približno 462 žrtev, ki so
               bila najdena v Barbara rovu in so večinoma še vedno mumificirana in tukaj so se
               pojavila določena vprašanja, določene dileme. Glede na to, da se je Vlada odločila,
               da ta problem reši tako, da se opravi čiščenje skeletov za njihovo trajno shranitev.
               Tukaj me osebno zanima kako se bo izvedlo to čiščenje skeletov za njihovo trajno
               shranitev. Potem zanima me tudi kako se bo izvedla kremacija organskih ostankov,
               kajti o tem je tudi tekla razprava, da naj bi šlo v to smer. Zanima me ali so to še
               vedno relevantna vprašanja ali se je Vlada sedaj dejansko odločila, da bo vendarle
               storila drugačne korake skupaj s Komisijo, da bo prenesla te žrtve v celoti v območje
               med tankovskim jarkom in kostnico v Mariboru. To se mi zdi, da so pomembna vprašanja,
               na katera je potrebno odgovoriti.</p>
               <p>V nadaljevanju se bom še prijavila k razpravi, ampak za konec bi začela še to. Prej
               sem že omenila, da je današnja seja pomembna tudi zato, da se dokončno izvede vse
               elemente tranzicijske pravičnosti. O tem govorijo strokovnjaki s tega področja. Gre
               za elemente, ki so prepoznani kot ključni v izvedbi procesa sprave in potem so jih v
               obliki diagrama zapisali na švicarskem zunanjem ministrstvu. Kaj je ključno pri teh
               elementih tranzicijske pravičnosti? Ključni elementi so, da imamo vsi kot država, kot
               družba in pa tudi zlasti svojci pravico vedeti. Potem imamo pravico do poprave
               krivic, pravico do zakonitosti in zagotovilo neponavljanja.</p>
               <p>Znotraj področja pravice vedeti je potrebno dosledno ugotoviti najprej zgodovinsko
               resnico, sicer z elementi dostopa do arhivov preiskovalnih organov, komisij za
               resnico, neodvisnimi zgodovinskimi raziskavami. Tukaj lahko rečem, da je bilo
               vendarle kar nekaj korakov storjenih v tej smeri na tem področju. Kar pa zadeva tisti
               ključen moment, to je dostop do arhivov, pa se še vedno žal v naši državi soočamo s
               tem, da se omejuje dostop do arhivskega gradiva. Torej omejuje se dostop do pravice
               vedeti, ki je eden od ključnih elementov tranzicijske pravičnosti.</p>
               <p>Potem pravica do poprave krivic. <stage type="mag"/><stage>(nadaljevanje)</stage> Sestoji se iz naslednjih elementov: iz rehabilitacije
               žrtev, <stage>(že prej sem omenila, žrtve je potrebno rehabilitirati tudi zlasti zaradi
               zanamcev, pa tudi zgodovine, da bodo vedeli kaj se je v resnici dogajalo v povojni
               moriji)</stage> zagotoviti je potrebno kompenzacijo škode žrtvam, postaviti obeležja, se
               javno opravičiti, izvesti komemoracije in izobraževanja. Tukaj vse čestitke Centru za
               narodno spravo, ki je naredil veliko na tem področju. In z nami je tudi gospod
               Boštjan Kolarič, ki bo verjetno lahko tudi kaj dodal k temu v imenu Centra za narodno
               spravo.</p>
               <p>Potem je pravica do zakonitosti. To pomeni, da je potrebno izvesti kriminalistične
               preiskave. Narejene so bile v nekaterih primerih, vendar še zdaleč ne dovolj.
               Pripeljali smo takrat s kriminalistično akcijo sprava do nekih pomembnih korakov,
               ampak na tožilstvu in sodiščih se pa potem ni nič zgodilo. Se pravi, preganjati je
               potrebno storilce kaznivih dejanj. Če ne gre pred domačo javnostjo pa na področju
               mednarodnih sodišč ali tribunalov. To je namreč zločin, ki ne zastara. Še enkrat
               poudarjam, da je to zločin, ki ne zastara. In pa zagotovilo neponavljanja. To pa
               pomeni, da je potrebno izvesti institucionalne reforme v smeri demokracije in
               lustracije.</p>
               <p>Naj še enkrat poudarim, to so elementi tranzicijske pravičnosti, ki so jih vpeljali
               svetovni teoretiki s področja sprave. Zdi se mi pomembno, da danes za tem cenjenim
               omizjem, ki ima zagotovo veliko konkretnih, vsebinskih poudarkov, ki jih moramo danes
               razjasniti ali pojasniti, da danes ta komisija spregovori tudi o tem kako daleč smo v
               Sloveniji pri izpolnitvi teh elementov tranzicijske pravičnosti, kako daleč smo do
               tega, da dejansko pokopljemo vse naše mrtve – kot rečeno, grob je neodtujljiva
               pravica vsakega posameznika.</p>
               <p>Toliko mogoče za uvod v razpravo. Sedaj pa bi prvo dala besedo najprej vodji kabineta
               predsednika države dr. Alji Brglez. Izvolite.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp2">

               <speaker>DR. ALJA BRGLEZ:</speaker>

               <p>Najlepša hvala, gospa predsednica. Lepo pozdravljeni v mojem imenu in v imenu
               predsednika republike. Dovolite, da najprej pozdravim tudi vse prisotne poslance,
               gospo varuhinjo, druge visoke vabljene goste in razpravljavce in da se že v uvodu
               zahvalim predsednici tudi za vabilo predsedniku na vašo nujno sejo.</p>
               <p>Zahvalim se predvsem zato, ker predsednik republike ocenjuje, da tu razpravljate o
               pomembnih stvareh, kjer ima vsaka beseda svojo težo in ima tudi vsako dejanje svoj
               pomen, tudi tisto, ki ga ne storimo nosi s seboj neki pomen. Predsednik republike se
               tega zaveda s prav posebno občutljivostjo, nenazadnje je vsa njegova dosedanja
               politična pot utemeljena na sodelovanju in ne izključevanju, na dialogu, na dogovoru,
               ne pa na tem, da govorimo drug mimo drugega. S posebno občutljivostjo, to je moja
               osebna ocena, spoštljivostjo in poudarkom se zato predsednik Republike Slovenije teh
               vprašanj, o katerih tu razpravljate tudi loteva. In sicer tako na institucionalni
               ravni kot tudi na povsem osebni človeški.</p>
               <p>Ker ste, predsednica, prej omenili tudi potrebo po ne zgolj obžalovanju, namreč tudi
               po opravičilu, naj povem, da se mi zdi v tem smislu izjemno pomembno dejanje
               predsednika republike, ko je lani izrekel v imenu države opravičilo tudi za to, da je
               bilo potrebno v enem posebnem primeru, vendar se je opravičilo nanašalo na vse takšne
               primere, toliko časa čakati na vrnitev dostojanstva, na popravo vsaj dela storjenih
               krivic. Govorim o primeru, ko je bilo zakoncema Hribar v prisotnosti in na pobudo
               predsednika republike postavljeno posebno spominsko obeležje.<stage type="mag"/> <stage>(nadaljevanje)</stage> Predsednik republike je mnenja, da je
               država odgovorna poskrbeti za civilizacijski pokop in civiliziran pokop vseh žrtev
               vojne in povojnih pobojev. Prav tako pa tudi za vsa druga ravnanja, ki so povezana s
               pieteto do umrlih. V svojih javnih nastopih in govorih tako tudi vedno poudari, da to
               naš narod, našo družbo, našo državo, pa tudi slehernega izmed posameznikov naših
               ljudi, dela bolj humano, bolj človeško in bolj zrelo. Kot je poudaril v spomenici ob
               25. obletnici spravne slovesnosti v Kočevskem rogu, si moramo Slovenci prizadevati za
               vse tisto, kar nam je skupnega, tisto kar nas dela različno pa moramo spoštovati in
               ne zanikati.</p>
               <p>Na institucionalni ravni, če ostanem pri tej državni, predsednik z izredno skrbnostjo
               in zanimanjem spremlja delovanje Komisije Vlade Republike Slovenije za reševanje
               vprašanj prikritih grobišč. Ko sem pripravljala opomnik za današnji nastop, sem
               ugotovila, da se pravzaprav zelo redno vsako leto enkrat prav na tej delovni ravni,
               pa večkrat tudi sicer, srečamo in naslednje takšno srečanje je predvideno prav v
               naslednjem tednu. Domnevam, da s podobnim namenom, kot je bil vaš današnji sklic, saj
               je bilo vmes precej storjenega. Precej rešitev prihaja v življenje, zato bi si
               predsednik želel s strani komisije informirati o tem kakšna je njihova ocena
               delovanja do sedaj in kakšna so njihova pričakovanja po tem, ko bo v polno veljavo
               začel stopati novi zakon.</p>
               <p>To je tudi vse, kar sem sedaj želela povedala, saj pričakujem, da bom del tistega,
               kar bo predsedniku povedala komisija, lahko slišala v nadaljevanju in bo tudi
               predsednik lahko po srečanju s komisijo imel bolj polno informiranost in morda tudi
               dopolnjeno stališče. Najlepša hvala.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp3">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Sedaj pa dajem besedo gospodu Jožetu Dežmanu iz Komisije
               Vlade Republike Slovenije za reševanje vprašanj prikritih grobišč. Izvolite, gospod
               Dežman.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp4">

               <speaker>DR. JOŽE DEŽMAN:</speaker>

               <p>Hvala lepa. Predsednica, hvala za pozornost, ki jo namenjate temu vprašanju. Pozdrav
               vsem članicam in članom vaše komisije in vsem ostalim vabljenim. </p>
               <p>Verjamem, da je 25 let suverene slovenske države čas za opraviti spraševanje o teh
               velikih vprašanjih, ki to skupnost bremenijo in tudi pregledati pot, ki je bila
               opravljena. Ne glede na zelo velika nihanja na tej poti, lahko rečemo, da je spravno
               spraševanje 80 z spravno mašo v Kočevskem rogu pomenilo že oblikovanje enega
               nacionalnega konsenza do teh vprašanj. Pot pa je bila različna. Prav gotovo je letos
               že vprašanje ali je bila tam spravna slovesnost ali je bil samo katoliški pogreb.
               Tako se lahko ob praksi Nove slovenske zaveze, ki se je tudi odločila za eno obliko
               simbolnega obeleževanja s stotinami farnih spominskih plošč s 14.000 imeni zamolčanih
               žrtev, pa je bilo to zadosti.</p>
               <p>Prav gotovo delovanje komisije že samo kaže, da je ena od opredelitev sledila spet
               postavitvi teh simbolnih objektov in je zato osrednje slovensko spravno mesto v
               Kočevskem rogu na morišču in grobišču hrvaških in srbskih žrtev, slovenske so nekaj
               kilometrov naprej in Teharje se kažejo kot izreden problem, ki ga bo z ekološko
               sanacijo Celje treba na novo rešiti. To so vse vprašanja.</p>
               <p>Od leta 2005 smo se odločili za metodo, ki je, tukaj imam eno knjigo Dissenting
               investigation of must Grace. Mi smo do leta 2009 vzpostavili vse znanstvene mehanizme
               za vzpostavitev tudi take metode dela z vstopom v rov Svete Barbare je bila ta pot na
               nek način prekinjena. Komisija je sicer preživela. Je pa res, da je gospod Štrovs
               navsezadnje zaradi tega svojega angažmaja tudi službo izgubil, ampak dejstvo je, da
               je po njegovem nadaljevanje raziskave v rov Svete Barbare omogočila gospa
                  Bratuškova,<stage type="mag"/> <stage>(nadaljevanje)</stage> kot
               financerica, takrat ko je Janševa prva vlada padla. In navsezadnje, če smo že pri
               rovu Svete Barbare, je prav gospod Vizjak v drugi Janševi vladi pa onemogočil
               nadaljevanje dela v rovu Svete Barbare. Tukaj ne bi bil pri oznaki političnih
               angažmajev črno bel, ampak bi dejansko skušal priti do odgovora na to vprašanje, ki
               ste ga vi zastavili v začetku.</p>
               <p>Se pravi v letu 2010 je komisija, potem ko smo se že pravzaprav poslavljali, kot
               svojo oporoko zapustila programska načela, kjer smo strnili svoje ugotovitve in ko je
               prišla v lanskem letu pobuda Nove Slovenije, da se poskuša ta problem rešiti s
               posebnim zakonom, sta gospoda Ferenc in Jamnik sodelovala z Novo Slovenijo in
               vgradila ta programska načela, ki jih je januarja 2013 Janševa vlada potrdila v
               temelj zakona. Tako da je tukaj pravzaprav ena logična razvojna pot kako smo do tega
               zakona prišli, kam se ta področja umeščajo od nekdaj v tej deželi malo specifično,
               ker je že takrat Rina Klinar po uveljavitvi prvega zakona o vojnih grobiščih, ki je
               bila najšibkejši člen v vladi, to dobila za urad in ta tradicija se po svoje
               nadaljuje.</p>
               <p>Sam bi tudi poskušal ostati pri tistem vprašanju, ki ga vi nekako odpirate s to
               evropsko deklaracijo. Mislim, da bi bilo prav, da bi le začeli uveljavljati ženevske
               konvencije. Na primer ta dodatni protokol 149 pravi: Pri uporabi tega razdelka
               dejavnost visokih pogodbenic v sporu udeleženih strani ter v tej konvenciji in v tem
               protokolu navedenih mednarodnih humanitarnih organizacij izhaja predvsem iz pravice
               družine, da izve za usodo svojih sorodnikov. Tako da mi kot razdeljena skupnost,
               lahko začnemo dialog na ženevskih konvencijah. Se pravi, dve vojskujoči se strani,
               kjer ena skriva zločince in resnico o moriščih in grobiščih in druga, ki posluša to
               odkriti. Če bomo pa oboji spoštovali ženevske konvencije kot izhodišče za skupno
               delo, pa lahko pridemo naprej.</p>
               <p>Vprašanja, ki so pred nami, pa niso tako enostavna. Sedaj če vi poskušate to
               identifikacijo postaviti kot eno posebno vprašanje. Bi rekel, tudi Marko se lahko
               spomni, z dr. Šturmom smo osem let nazaj in tudi dr. Balažicem in sodno medicino,
               govorili o tej banki genotipov. To je ena praksa, ki jo bogatejše države imajo. Prvo
               izhodišče pa je zakonodaja. Mi s temi novimi regulacijami varstva osebnih podatkov
               itd., če se za to odločimo, je vlada pred tem, da sprejme novo zakonodajo. Je pa to
               možno.</p>
               <p>Bi pa rekel, da tukaj kakšnega pretirano idealizirane slike se ne splača imeti, ker
               tudi v manjših primerih, kjer je zgledalo, da najdeni posmrtni ostanki pripadajo
               točno določenim žrtvam, se je izkazalo, da to ni tako enostavno. Tako je bilo v
               Bodoveljski grapi, v Lovrenški grapi. Spomnimo se pred časom primera Oblak, kjer je
               šlo za tri žrtve in ni bil noben domnevni brat. Zadnji primer je primer Zaplana. Leta
               1990 je bila prva skupina žrtev, ki je bila izkopana, na Zaplani. Lansko leto je bila
               opravljena identifikacija. Tam so bili sorodniki popolnoma prepričani, da so njihovi
               tam. Niti eden ni tam. To pomeni, da imamo tukaj že s tega stališča izredno zapleteno
               stanje in verjetno je prav, da se kot skupnost odločimo, če bomo v take razmeroma
               drage procedure šli, da tudi to upoštevamo.</p>
               <p>Rekel bi, da problem, ki je izjemno pomemben je, da Slovenija s tem svetom mrtvih,
               postaja na en način Evropa v malem in tukaj vidim v predlogih sklepov samo Avstrijo
               in Hrvaško. Upoštevati je treba vsaj še Italijo, Črno goro, Srbijo, Bosno in
               Hercegovino itd. Se pravi, mednarodno je tukaj problem izjemno zapleten, ampak tudi
               tukaj zakon odpira možnosti. Če nekako lahko le poskušam, mislim, da je dobronamerno
               treba oceniti stanje ob sprejemu tega zakona, kjer izrazitega nasprotovanja v
               politiki ni bilo. Rekel bi, da je tako podpora predsednika vlade, kot podpora
               predsednika države unikum. <stage type="mag"/><stage>(nadaljevanje)</stage> Do sedaj takega stanja nismo imeli. Še nikoli ni bilo v
               tej državi tako, da bi se najvišji nosilci oblasti za to področje tako zanimali in ga
               tako podpirali. To se mi zdi, da je ponujena roka.</p>
               <p>In še nekaj bi rekel, da je mogoče ta razbremenitev Ministrstva za delo, družino in
               socialne zadeve in prenos na Ministrstvo na gospodarski razvoj in tehnologijo dober.
               Lahko iz svoje strani rečem, da smo lansko leto v dveh mesecih naredili ene izjemno
               velike napore, da smo vse spremne procedure, ki so potrebne za realizacijo programa
               opravili in tudi letošnji program, ki ga je vlada že sprejela in omogoča spraševanje
               o tem ali je ta oblika dela najbolj rentabilna ali ni in če lahko mogoče ob
               tranzicijski pravičnosti le dodam, da kriminalistična akcija sprava pravzaprav ni
               zadeva, ki bi bila končna. Ta hip poteka izkop posmrtnih ostankov iz Krimske jame in
               policija je redno zraven, kakor pri vseh teh operacijah. To ni zadeva, ki bi bila
               zaključena in poteka. Seveda pa se lahko pogovarjamo zlasti ob primeru Ribičič, kako
               je možno, da je eno sodišče s falsifikatom akcijo prekinilo ob tem, da je vsaj 300
               žrtev nedvomno z odgovornostjo Mitje Ribičiča umorjeno. To so vse stvari, o katerih
               se lahko dogovarjamo. Ne moremo pa avtomatsko pričakovati, da bodo tudi ti postopki
               pripeljali do sodnih ukrepov.</p>
               <p>Mislim, da je namen tega zakona dejansko najti vse te lokacije, zvedeti čim več o
               žrtvah, jih čim več tistih, ki so slovenske narodnosti in o katerih bomo poskušali
               tudi identifikacijo opraviti.</p>
               <p>Sedaj pa, če lahko še za Rov Svete Barbare odgovorim. Rov Svete Barbare, kot smo
               rekli 2009 vstop, potem te ekstremne reakcije od gospoda Türka do Mestne občine
               Ljubljana in potem kljub vsemu precej narejenega. Bila je ena varianta, da ostane
               kostnica in grobnica v rovu, da se dela ne nadaljujejo. Ampak že takrat smo bili s
               gospodoma Štrovsom in gospodom Ferencem pri županu v Laškem, kjer je nabor želja, ki
               jih je on imel, bil izražen. Mi smo že 2012 pripravili te pogoje kaj je potrebno tam
               lastninsko urediti. Kot sedaj ocenjujemo, da pri prišli do prostorsko ureditvenih
               pogojev in da bi Ministrstvo za kulturo začelo opravljati svojo funkcijo. V teh
               primerih bi to trajalo izjemno dolgo. Zato je bil prvi sklep, kot ste pravilno
               navedli, - ampak ni res, da bi to vlada obravnavala – čiščenje kosti in prenos
               posmrtnih ostankov v kostnico v Maribor. Potem pa je prišlo do izjemno tehtnega in
               dramatičnega sestanka, kjer smo po premlevanju vseh variant, se pravi grob pred
               kostnico, grob v Teharjah, grob na pokopališčem v Laškem, se odločili za pokopališče
               Dobrava na Teznem v Mariboru, kjer je v okviru spominskega parka – verjamem, da bomo
               lahko to javnosti predstavili – določena zadosti pomembna in reprezentančna lokacija,
               kjer se lahko mrtve pokoplje in to tako, da bo dokumentacija omogočala tudi v
               prihodnosti še nadaljnje postopke, če se bo kdo za to odločil.</p>
               <p>To so stvari, ki me veseli, da dobivajo prostor v javni razpravi, ker verjamem, da
               take razprave Slovenija rabi. Mi jo imamo odločno premalo. Rabimo eno bolj živahno,
               bolj energično, da bomo do hitrejših rešitev prišli. Po moji izkušnji v Španiji je
               Slovenija kot ena pravljična dežela, kjer se nič ne dogaja. Tam so veliko bolj
               živahni. In če omenim samo nemško izkušnjo, da so oni prišli do spomenika umorjenih
               Judov je bilo več kot 20 let izjemno intenzivnih razprav, padali so razpisi, potem je
               prišlo do te rešitve. Če greste sedaj tja zunaj protestirajo Roma in Sinti, zakaj oni
               niso tam. Čez cesto je spomenik homoseksualcem, par sto metrov stran spomenik žrtvam
               evtanazije, še zmeraj pa se prepirajo o spomeniku dezerterjem.</p>
               <p>Rekel bi tako. Prva stvar, ki je v Sloveniji, je ta, da je bilo nekaj narejenega. Po
               moji oceni <stage type="mag"/><stage>(nadaljevanje)</stage> s tem
               razmerjem, ki je nastalo z novim zakonom dobivamo možnost, da dejansko tako vladajoča
               kot opozicijska stran tudi v takih razpravah, kot jo vi organizirate, dobi tudi nova
               stališča, oblikuje eno trdno politiko. Ampak nedvomno vsa možnost za nadgradnjo
               dosedanjega stanja je, kar navsezadnje kaže tudi na to, da smo tukaj. Hvala lepa.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp5">

               <speaker>PREDSEDNICA EVA IRGL:</speaker>

               <p>Najlepša hvala tudi vam. To temo sedaj obravnava oziroma pokriva več ministrstev.
               Sedaj najprej sprašujem, če želi besedo kdo iz Ministrstva za gospodarski razvoj in
               tehnologijo. Izvolite in če se še predstavite za magnetogram.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp6">

               <speaker>ALEŠ CANTARUTTI:</speaker>

               <p>Hvala lepa. Aleš Cantarutti, državni sekretar. Glede na to, da je naše ministrstvo
               zadolženo, pa upam, da ni najšibkejši člen te vlade, za to področje in da je tema,
               vsaj prvi del te točke, poročilo o uresničevanju zakona, mi dovolite, da na kratko
               povzamem to, kar smo na ministrstvu po sprejetju zakona v lanskem letu naredili in
               kar načrtujemo za letošnje leto.</p>
               <p>Veste da je Državni zbor Republike Slovenije lani sredi avgusta sprejel zakon.
               Zakonodajalec se je na nov področni zakon odločil zaradi zagotavljanja
               učinkovitejšega urejanja področja prekritih vojnih grobišč v Republiki Sloveniji.
               Namen novega zakona je, da v skladu z mednarodnim humanitarnim pravom, načeli in
               pravili o ravnanju z mrtvimi, določenimi ženevskimi konvencijami in dopolnilnimi
               protokoli v skladu z resolucijo 1481 o mednarodni obsodbi zločinov totalitarnih
               komunističnih režimov parlamentarne skupščine Sveta Evrope in z resolucijo evropskega
               parlamenta o evropski zavesti ureja naslednje področje oziroma vprašanja in
               postopkov: odkrivanje prikritih vojnih grobišč, njihove označevanje in vpis teh
               grobišč v register vojnih grobišč in drugo dokončen in dostojen pokop vseh žrtev
               vojnega in povojnega nasilja na ozemlju Republike Slovenije. To sem še enkrat povzel,
               zato ker bi rad poudaril, da je naše delo temeljilo na teh dveh izhodiščih.</p>
               <p>Nekaj dejstev po sprejetju lanskega zakona. Tukaj se mi zdi delo pomembno, da to ni
               bil koalicijski zakon, ampak da je bil širši konsenz o tem, da je to prava pot.
               Ministrstvo za gospodarski razvoj in tehnologijo je zagotovilo materialne in druge
               pogoje za delo Komisije Vlade Republike Slovenije za reševanje vprašanj prikritih
               grobišč. Mi smo se tega vprašanja lotili z vsem dolžnim spoštovanjem, do vso pieteto
               do mrtvih in mislim, da v tem duhu tudi izvajamo svoje naloge.</p>
               <p>Vlada Republike Slovenije je 13. 10. 2015 iz Ministrstva za delo prenesla proračunska
               sredstva na Ministrstvo za gospodarski razvoj in tehnologijo tudi za leto 2015 takrat
               v višini 90.000 evrov. Mi smo ta sredstva prevzeli in jih tudi v skladu z
               dogovorjenimi nalogami porabili. Na Ministrstvu za gospodarski razvoj in tehnologijo
               smo zaposlili uslužbenca, ki je tudi tajnik komisije in opravlja z zakonom določene
               naloge. Ministrstvo za gospodarski razvoj in tehnologijo je skladno s sklepom
               komisije podpisalo dve pogodbi za izvedbo del v letu 2015. Prvi je izkop žrtev iz
               grobišč Ravni dol in Sopotnica, druga naloga sondiranje 29 lokacij oziroma 8 sklopov
               prikritih grobišč. Izveden je bil prekop in pokop 10 posmrtnih ostankov v naključno
               odkritem grobišču ob Bistrici ob Sotli. Izvajati se je začel sanitarni iznos, torej
               izkop in prekop posmrtnih ostankov žrtev iz Krimske jame. Postopek se nadaljuje tudi
               v letošnjem letu, ker je grobišče obširnejše od pričakovanj.</p>
               <p>S tem v zvezi Ministrstvo za gospodarski razvoj in tehnologijo tudi aktivno pridobiva
               soglasja lastnikov zemljišč za posege v prostor, torej za sondiranje, izkop,
               ureditev. Pri tem se soočamo s precejšnjimi težavami predvsem zaradi neažurnih baz
               podatkov o lokacijah grobišč in težavnega pridobivanja kontaktov lastnikov zemljišč.
               Vemo da včasih tukaj naletimo na res velike težave.</p>
               <p>Ministrstvo je skladno z zakonom zagotovilo tudi proračunska sredstva. Za leto 2016
               500.000 evrov in za leto 2017 tudi 500.000 evrov. Tukaj bi poudaril, da morda ta
               znesek res ni pretirano visok, lahko tudi kakšen to komentira, ampak kar je pomembno,
               da je zagotovitev teh sredstev kontinuirana, torej da so sredstva in da ta sredstva
               tudi učinkovito porabimo<stage type="mag"/>
               <stage>(nadaljevanje)</stage> za naloge, ki so predvidene tudi v zakonu. Rekel bi tudi to, da imamo
               trenutno kadrovske resurse omejene, da imamo v načrtu še eno zaposlitev za to
               področje in za to ta sredstva za letošnje leto in predvidoma za naslednje leto
               zadostujejo.</p>
               <p>Če grem še naprej. Sprejet je bil tudi poslovnik o delu Komisije Vlade Republike
               Slovenije za reševanje vprašanj prikritih grobišč. Vse te dejavnosti so bile narejene
               v precejšnji časovni stiski. Vemo kdaj je bil zakon sprejet. Predvsem z vidika
               izvajanja proračuna v lanskem letu, tudi fizične izvedbe del na terenu v poznem
               jesenskem času. Zakon o prikritih vojnih grobiščih in pokopu žrtev je dodelil
               ministrstvu povsem novo pristojnost. To moram poudariti. Ampak kot rečeno, mi smo se
               teh nalog in zadolžitev lotili z vso pietetno resnostjo in zavzetostjo.</p>
               <p>Sedaj pa na kratko še aktivnosti ministrstva in komisije v letošnjem letu. Vlada je
               na 82. seji 31. 3. 2016 sprejela oziroma potrdila poročilo o delu Komisije Vlade
               Republike Slovenije za reševanje vprašanj prikritih grobišč v lanskem letu, finančni
               načrt dela komisije za leto 2016 in program dela komisije za leto 2016.</p>
               <p>Za leto 2016 komisija načrtuje naslednje: ureditev približno 70 prikritih vojnih
               grobišč do faze, ki bo omogočala pripravo predloga za vpis grobišča v vpis vojnih
               grobišč na Ministrstvu za delo in posledično v register nepremičnine kulturne
               dediščine na Ministrstvu za kulturo. Izkop in pokop žrtve iz 18 prikritih vojnih
               grobišč, potrditev oziroma sondiranje 45 prikritih vojnih grobišč, jedrno vrtanje
               grobišča rudniškega jaška Pečovje, pregled in sanitarni iznos posmrtnih ostankov iz
               17 kraških jam in brezen. V sklopu potrjevanja sondiranja prikritih vojnih grobišč je
               komisija uvrstila tudi območje evidentiranih vojnih grobišč, tako imenovano grobišče
               53 Mostec protitankovski jarek in 592 Mostec 2 grobišče ob Savi na območju izgradnje
               hidroelektrarne Mokrice. Komisija bo v postopku potrjevanja prikritih vojnih grobišč
               to območje sondirala.</p>
               <p>Kaj je še tisto, kar je za dodati. Ker je bila komisija v zadnjih nekaj letih, torej
               po odkritju Hude jame, zaradi objektivnih okoliščin nedejavna in glede na izkušnje
               izvajanja aktivnosti pri postopkih odkrivanja prikritih vojnih grobišč v drugi
               polovici leta 2015, komisija ugotavlja, da bo v letu 2016 njena prednostna naloga
               ureditev in dopolnitev baze vojnih grobišč z ustreznimi evidencami in ažurnimi
               podatki, ki jim bodo sledili posegi v prostor po programu dela, ki sem ga navedel za
               letošnje leto.</p>
               <p>Na ministrstvu trenutno pripravljamo javno naročilo za izbor izvajalcev oziroma
               izvajalcev za izvedbo programa dela komisije za leto 2016. Komisija tudi intenzivno
               sodeluje z Ministrstvom za delo pri dokončni ureditvi. To je bilo že danes rečeno,
               grobišča Barbara rov v Hudi jami. Iz tega vidika si na Ministrstvu za gospodarski
               razvoj in tehnologijo prizadevamo oblikovati prakso, ki bo omogočala pietetno ter čim
               bolj racionalno pa tudi gospodarno, učinkovito in uspešno izvajanje zakonskih nalog
               in izvedbenih dokumentov, kot so zapisani in določeni v zakonu. Če bo še kakšno
               vprašanje, še kakšno potrebno pojasnilo, sta z menoj tudi dva kolega, ki vam bosta z
               veseljem odgovorila na dodatna vprašanja. Najlepša hvala.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp7">

               <speaker>PREDSEDNICA EVA IGRL:</speaker>

               <p>Najlepša hvala tudi vam. Sedaj pa dajem besedo Ministrstvu za delo, družino, socialne
               zadeve in enake možnosti. Z nami je gospa državna sekretarka Martina Vuk. Če želite
               besedo, izvolite.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp8">

               <speaker>MARTINA VUK:</speaker>

               <p>Hvala lepa, spoštovana predsednica. Poslanke in poslanci! Mislim, da ni potrebno na
               dolgo in široko preveč dodajati tudi z našega vidika. Mogoče bi samo povedala, da je
               Ministrstvo za delo, družino, socialne zadeve in enake možnosti še naprej pristojno
               za urejanje vojnega grobišča Barbara rov v Hudi jami. Tukaj intenzivno sodelujemo s
               komisijo in da tudi ta informacija, s katero se je seznanila vlada in sam načrt in
               postopek urejanja vojnega grobišča Barbara <stage type="mag"/><stage>(nadaljevanje)</stage> rov in pokop žrtev v pokopno polje v Mariboru je bil
               dogovor dosežen v soglasju s komisijo in tudi sam postopek strokovno pretehtan in
               ocenjen kot je to že predsednik komisije povedal.</p>
               <p>Naj povem, da je bil 31. 3. 2016 objavljen tudi javni razpis za izbor za izvajalca
               del, da je v sredini maja rok za prijavo in da pričakujemo, da se bodo že v drugi
               polovici letošnjega leta ta dela začela in se zaključila nekje do konca prihodnjega
               leta. Tako so tudi načrtovani vsi postopki.</p>
               <p>Sama za uvod ne bi povedala. Če bo pa potrebno, bi se oglasila kasneje. Hvala
               lepa.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp9">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Sedaj pa dajem besedo Varuhinji človekovih pravic gospe
               Vlasti Nussdorfer. Izvolite.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp10">

               <speaker>VLASTA NUSSDORFER:</speaker>

               <p>Hvala lepa. Spoštovana predsednica komisije, spoštovane poslanke in poslanci, cenjeni
               vabljeni gostje. V letnih poročilih je bil varuh doslej vselej kritičen do dela
               državnih organov pri urejanju tako vojnih kot povojnih grobišč. O tem smo namreč
               poročali v letnih poročilih za leto 2012, 2013, 2014 in tudi v že pripravljenem
               poročilu za leto 2015, ki ga še niste prejeli. Varuh pri svojih priporočilih od vlade
               terja naj ugotovi ustrezna finančna sredstva za odkritje prikritih vojnih in povojnih
               grobišč, pri že odkritih grobiščih pa naj zagotovi simbolni pokop žrtev, spominska
               znamenja in dostop sorodnikov žrtev do kraja pokopa.</p>
               <p>Ker vsako leto na naša priporočila dobimo tudi odzivno poročilo vlade, smo zlasti z
               zadnjim poročilom zadovoljni in pridružujem se mnenju dr. Dežmana, ki je opozoril, da
               je vladna stran in tudi predsednik republike naklonjena temu, da se zadeve
               uredijo.</p>
               <p>Pri varuhu nimamo pobud, vendar rešujemo to kot širše vprašanje, pomembno za varstvo
               človekovih pravic in zato upam, da bomo lahko z ozirom na aktivnost mnogih deležnikov
               končno zgodbo pripeljali do konca in bodo naša priporočila minulih štirih let tudi
               uresničena. Hvala lepa.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp11">

               <speaker>PREDSEDNICA EVA IGRL:</speaker>

               <p>Najlepša hvala tudi vam. Sedaj pa dajem besedo gospodu Boštjanu Kolariču v imenu
               študijskega centra za narodno spravo. Izvolite.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp12">

               <speaker>BOŠTJAN KOLARIČ:</speaker>

               <p>Hvala za besedo. Spoštovana predsednica, poslanke in poslanci, dragi gostje. V imenu
               Študijskega centra za narodno spravo bi rad izpostavil, da sprava ni fenomen samo
               slovenske družbe, ampak se z njo srečujejo vse postkonfliktne družbe po svetu.
               Razprava je hkrati proces in je hkrati cilj.</p>
               <p>Elementi tranzicijske pravičnosti so bili že dvakrat omenjeni, zato bi v imenu
               Študijskega centra za narodno spravo izpostavil samo en element. To je pravica
               vedeti, s katerim se na Študijskem centru za narodno spravo največ ukvarjamo.
               Opozoril bi, da za to stavbo parlamenta v bivši stavbi Ministrstva za notranje
               zadeve, v kletnih prostorih obstaja sedem zaporniških celic, ki so bile odkrite šele
               leta 2007 in bile takrat razglašene za kulturni spomenik državnega pomena. To so bile
               celice bivše politične tajne policije UDBE, ki jih je po vsej verjetnosti uporabljala
               vse do leta 1966. Želel bi opozoriti na to, da te celice, ki imajo možnost in
               priložnost, da se vzpostavijo v muzej totalitarizmu in s tem zagotovijo pravico
               vedeti znotraj tranzicijske pravičnosti od leta 2007 pravzaprav propadajo.</p>
               <p>Sprava je razdeljena na te štiri velike dele. Danes se bomo dotaknili samo enega
               izmed njih. Mislim, da je v prihodnosti potrebna tudi širša razprava o vseh elementih
               tranzicijske pravičnosti, ki so bili omenjeni.</p>
               <p>Kar pa se tiče Študijskega centra za narodno spravo, bi želel povedati, da smo od
               ustanovitve leta 2008 zbrali več kot 300 pričevanj žrtev, izdali več kot 30
               strokovnih in znanstvenih publikacij ter na leto v teh omejenih kadrovskih in
               finančnih razmerah, v katerih delujemo, naredimo več kot 40 dogodkov, s katerimi
               seznanjamo širšo slovensko javnost, predvsem pa žrtve z vsemi zločini vseh treh
               totalitarizmov, ki so pustošili na slovenskih tleh. Hvala. <stage type="mag"/>
               </p>
            </sp>
            <sp xml:id="SDT7-KZPTZČPIEM-nujna-17-2016-04-15.sp13">

               <speaker>PREDSEDNICA EVA IGRL:</speaker>

               <p>Najlepša hvala tudi vam. Sedaj pa bi k besedi povabila gospoda Marka Štrovsa,
               raziskovalca povojnih grobišč. Mislim, da boste tokrat govorili tudi v imenu društva
               Huda jama. Izvolite.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp14">

               <speaker>MARKO ŠTROVS:</speaker>

               <p>Hvala za besedo. Pozdravljam vse prisotne, najbolj predsednico. Tako je, da po 25
               letih vprašanje povojnih pobojev še ni urejeno. Praktično ima od vseh več kot 100.000
               takrat pobitih ljudi neko dostojno mesto na pokopališču samo v Slovenski Bistrici,
               kjer je 431 ljudi, ki so bili iznešeni iz tamkajšnjega zasutega zaklonišča. Imamo pa
               tudi kupe okostij in pa gajbic v kostnici v Mariboru in pa Škofji Loki. Nekaj je
               ostalo še na sodni medicini.</p>
               <p>Sedaj nas je prejšnji mesec pretreslo sporočilo seje vlade, kjer je bilo rečeno, da
               bodo žrtve, ki so bile najdene na morišču v Barbara rovu Hude jame prenesli v
               kostnico v Maribor, zato da bodo lahko v kostnico namestili te žrtve, bi jih najprej
               očistili, kot so rekli, ker so tam te žrtve mumificirane, praktično ostale v celotni
               podobi. Takšno čiščenje bi bilo zelo trdo in zelo nečastno. Zato smo vzrojili in kot
               slišim je ta problem rešen in bodo te žrtve, ki so bile najdene v rovu v Hudi jami
               prekopane na pokopno polje na pokopališču Dobrava v Mariboru.</p>
               <p>Če to drži, takrat je bilo rečeno, da bodo tudi ostalih več kot 2000 žrtev, ki so še
               v jašku dvignili in prenesli v kostnico oziroma na to pokopno polje v Maribor, potem
               bi bilo vsaj eno grobišče rešeno. Ostane jih pa še na stotine. Zato bi morali
               predvsem izhajati iz teh točk in iz teh postavk, da vsaki žrtvi, ki se najde na teh
               poljih in gozdovih in v kraških breznih, je treba najti dostojen prostor na
               pokopališču, ki je označeno kot pokopališče. Najbolje bi bilo in tu se strinjamo s
               kolegi iz Nove slovenske zaveze, če bi nekje v Sloveniji uredili neko skupno
               pokopališče, skupno grobnico za vse posmrtne ostanke žrtev povojnih pobojev, ki bi
               jih našli po Sloveniji in bi jih prinesli tja in potem bi svojci vedeli, da je njihov
               tudi tam, čeprav ne bi točno vedeli kateri. To bi bilo najbolje. Vendar je problem,
               ker je med več kot 100.000 pobitimi v letu 1945 samo okoli 15.000 Slovencev, drugo pa
               so večinoma Hrvati, je pa tudi okrog 17.000 Črnogorcev, 5.000 Srbov in vseh drugih
               narodnosti. Zato bi morali vsaj tista grobišča, ki so dokazana s Slovenci pač
               prekopati, urediti za njih neko skupno pokopališče. Za druge bi se pa morali
               dogovoriti z njihovimi matičnimi državami za njihov način ureditve grobov. To je samo
               ena plat.</p>
               <p>Pri vsakem zločinu, tu gre za vojne zločine, je to samo prva faza celega postopka.
               Imamo trupla. Potem je treba ugotoviti kdo so ti in treba je najti odgovorne. Pri
               odgovornih je tako, da lahko <stage type="mag"/>
               <stage>(nadaljevanje)</stage> ugotovimo, da akcija sprava z velikimi pričakovanji, ki je bila v letu
               2003 začeta, ni dala nobenih rezultatov. Praktično se je stvar obrnila. Ta akcija
               sprava se je v praksi izvajala tako, da so policisti stražili mesta kakršnihkoli del
               na prikritih moriščih, zato da bi kdo preveč videl. Samo pri Barbarinem rovu, kjer
               smo našli naenkrat ogromno gomilo trupel, ni mogel omejiti dostopa do te podobe.
               Povsod drugje je bilo pa to onemogočeno. Ni pa ta akcija sprava dala niti ene ovadbe,
               ki bi bila zadostna podlaga za obtožnico. Tudi tista preko <stage>/ nerazumljivo/</stage> je bila
               bolj sabotaža kot pa neka resna stvar. Zato je bolje, da takšne akcije ni. Če že je,
               je treba postaviti neke jasne kriterije učinkovitosti in če se izkaže, da niso
               izpolnjeni napraviti neke primerne ukrepe.</p>
               <p>Sedaj je ta program, ki smo ga danes slišali impozanten. Če bo pol tega napravljenega
               v letošnjem letu, bomo vsi veseli. Vendar obstajajo tudi nekatere še neizvršene
               zaveze vlade. Vlada je sprejela že v letu 2009 sklep, da se največji grobišči v
               kraški breznih, to je Golobivnica in <stage>/ nerazumljivo/</stage> jama pod Zavrhom očistijo
               odpadkov, s katerimi so prekrili morišče. Pri Golobivnici je notri 100 kubikov nekih
               gnilih pršutov iz bližnje pršutarne, ki mi všeč več, niti in pa v <stage>/ nerazumljivo/</stage> so
               pa nekaj kamionov nekih konzerv in odpadkov nekih gnilih salam iz Luke Koper zmetali.
               Rečeno je bilo, da bi morali tisto Ministrstvo za okolje sprazniti, vendar ni bilo
               tam napravljeno nič drugega kot da so brezna ogradili, prepovedali dostop in nič
               napravili. Izkazalo se je, da je pravi namen tega sklepa bil ta, da se prepreči
               sorodnikom oktantom manifestacija oziroma žalne seje pri tistih breznih.</p>
               <p>V glavnem zakon Društvu Huda jama ni bil všeč, ko je bil sprejet. Mislim, da imamo
               zakonov tako ali tako preveč. Morali bi tiste zakone, ki obstajajo, izvajati. Pri tem
               imamo pri izvajanju vseh teh zakonov, ki imajo kakršnokoli navezavo na te povojne
               poboje še opazimo tisto, kar so rekli včasih, da je voluntarizem. Se pravi, da je
               tisti, ki je odgovoren, da bi zakon izvajal, sam premišlja ali bi se tega lotil ali
               ne in sprašuje tiste, ki jih ima za avtoriteto ali gre v to ali ne. In oni rečejo ne
               in pustijo vse na miru. Zato ni končana nobena preiskava, zato ni vložena nobena
               obtožnica in zato ni nobena žrtev pokopana. Hvala.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp15">

               <speaker>PREDSEDNICA EVA IGRL:</speaker>

               <p>Najlepša hvala, gospod Marko Štrovs. Sedaj pa dajem besedo še predsedniku Nove
               slovenske zaveze gospodu Petru Sušniku, izvolite.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp16">

               <speaker>PETER SUŠNIK:</speaker>

               <p>Gospa predsednica, poslanke in poslanci, pozdravljeni! Nova slovenska zaveza ne bi
               razpravljala o tem ali je bil zakon lansko leto potreben ali ne, čeprav bi bila to
               verjetno legitimna razprava in bi dala vpogled v to kako ta država dela z zakonodajo,
               ker preveč zakonov, kot je moj predhodnik povedal, imamo, ker se ne držimo tistih, ki
               so sprejeti in potem sprejmemo novega, da bi se držali tistega, pa se potem tudi tega
               ne držimo. Kar pomeni, da na ta način pol zakonov odpovemo zelo enostavno.</p>
               <p>Vesel sem, da ste, gospa predsednica, sklicali to komisijo, zato da pregleda kaj se
               dogaja po enem letu, da pač vladne službe in tisti, ki so odgovorni ali pa
               dobronamerni in dobrovoljni pri uresničevanju tega zakona, kar se strinjam z mojim
               predhodnikom, da je v veliki meri zasluga, da smo prišli do te mere rešitev in
               programa za letošnje leto na strani komisije kot je bil sedaj predložen in
               predstavljen. Že sedaj lahko pogledamo kaj je praktično problem pri zakonu, kot je
               bil sprejet. To se pravi, če se strinjamo, da je bil ta zakon potreben ali ne, zakon
               velja in zakon je potrebno uresničevati. Pri tem smo naleteli na določene pomisleke
               in odzive v javnosti,<stage type="mag"/><stage>(nadaljevanje)</stage>
               na katere sem skušal opozoriti tudi s svojim dopisom na vse štiri naslove, ki ste ga
               prejeli kot sem videl pri sklicu komisije.</p>
               <p>Temeljni problem kot se danes izkazuje je kaj točno pomeni dokončni dostojni pokop,
               kot smo ga definirali v 2. členu zakona. In že pri današnjih uvodnih besedah se je
               izkristaliziralo, da glede tega nimamo vsi enakega pogleda na to kaj je dokončno. Že
               besede predsednika komisije dr. Dežmana so v primeru Barbara rova oziroma Hude jame
               nakazovala na to, da bomo sedaj prekopali zato, da se bo kasneje še lahko zgodilo
               nekaj. Na ta del še nekaj ne moremo pristati, če govorimo o besedi dokončno. Tako kot
               nekoga dokončno pokopljemo na pokopališču in ga ne odkopljemo čez nekaj časa zato, da
               bi se še nekaj z njem dogodilo. Iz samega civilizacijskega spoštovanja do norm, ki
               smo jih v tej družbi prevzeli, za nas v Novi slovenski zavezi pomeni dokončno
               dostojni pokop to, da imamo pokopališče oziroma pogrebno mesto popolnoma jasno za
               točno določeno osebo, ki je bila predhodno identificirana in z njem opravljena vsa
               dejanja opravljena, ki so bila za opraviti skladno z vsemi etičnimi in drugimi
               zakonskimi načeli, ki v tej družbi veljajo. V kolikor to pač ni dokončno, potem se
               moramo dogovoriti kaj pa je sedaj dokončno. Glede tega obstaja ta dilema, kot jo je
               izpostavil že dr. Dežman sam, ker nimamo podatkov v družbi kdo ima kje kakšnega
               pogrešanega sorodnika, ki je bil domnevno po vojni umorjen oziroma med vojno
               pogrešan, si na osnovi neverodostojnih podatkov domneva, kje bi lahko bila približna
               lokacija pokopanega. To je bilo v primeru Oblak, to je tudi v drugih primerih očitno
               in ker tam odkopljemo nekoga tretjega, ki ne sovpada s tistim DNA, ki ga je oddal
               zainteresiran družinski član in išče svojega sorodnika, imamo potem problem kam s
               temi trupli.</p>
               <p>Zato je pobuda, ki jo dajemo in o tem smo se pogovarjali tudi z drugimi predstavniki
               civilne družbe, med drugim tudi s slovensko katoliško cerkvijo, je interes, da se
               vzpostavi mehanizem primerjalne baze podatkov DNA, kamor bomo lahko ob tem, ko se
               izkoplje neznana trupla vsaj opravili neko primerjalno analizo in poskušali
               zagotoviti pravico do vedenja, da smo odkrili nekoga, ki je vaš družinski član. Od
               tukaj naprej pa je odgovornost vsakega posebej izmed nas kako bo s svojo vestjo
               ravnal. Ali ga bo pokopal, ali ga bo prevzel, ali ga bo prepustil, da se ga pokoplje
               v skupno grobnico vseh tistih, ki so žrtve komunističnega nasilja.</p>
               <p>V tem delu je za moje pojme ključna pomanjkljivost tega zakona, ki je prepustil to
               nedokončnost ob tem, ko se sklicuje na dokončnost. Zato predlagamo komisiji, da da
               pobudo vladi oziroma Državnemu zboru, da sprejme spremembe zakona v to smer, da to
               dokončnost zacementira na ta način, da bo tudi vzpostavljena legitimna in legalna
               baza podatkov, da se ne bomo vedno znova pogovarjali o tem, da ne gre za to, da se
               skuša ali ne skuša posegati v pravico do zasebnih podatkov in kaj to je. Gre za
               prostovoljno oddajo v prostovoljno v neko javno bazo podatkov, ki bo varovana tajno
               in bo namenjena tem in izključno tem namenom zaradi problema, ki ga imamo v slovenski
               zgodovini.</p>
               <p>Ostale sklepe, ki ste jih prejeli in sami povzeli v svojih sklepih, pozdravljam in
               sem jih zelo vesel. Zdi se mi ključno, da se opravi zelo široka javna razprava v
               zvezi s temi skupnimi pokopi neidentificiranih oziroma neprevzetih posmrtnih
               ostankov. Ali so to trupla ali pa zgolj in samo človeški ostanki.</p>
               <p>V slovenski družbi se je namreč optimizem ob lanskem sprejemu tega zakona, da se bodo
               končno stvari premaknile, po lokalnih okoljih začelo organizirati kako in na kakšen
               način bo neko lokalno okolje opravilo dostojno slovo od tistih, ki jih pogrešajo.
               Vendar ko se pojavi problem na kakšen način bomo mi te stvari delili, kakor da gre za
               neka imaginarna sredstva, za nek droben inventar, kjer nekomu pripada x %, drugemu y
               %, naletimo na temeljno nasprotje tega zakona. To so civilizacijska načela. Mi ne
               moremo na tak način ravnati. V Novi slovenski zavezi smo trdno prepričani, da glavno
               mesto Republike Slovenije, ki uživa posebno zakonsko zaščito, je hkrati prizorišče
                  <stage type="mag"/> <stage>(nadaljevanje)</stage> spomina na vse
               tiste, ki so v tej državi pomembno prispevali k nastanku te države na tak ali
               drugačen način na katerekoli ideološki strani ali drugi politični strani in zato taka
               skupna grobnica spada v samo Ljubljano. Zato da ne bomo odrinili to nekam na obrobje
               in rekli, to bo pa sedaj Maribor. Potem naletimo na problem kaj pa za tiste v Škofji
               Loki, kaj pa za tiste na Ptuju, kaj pa drugod. Ljubljana je naše glavno mesto,
               zapisano v ustavo. To je ena izmed funkcij glavnega mesta, da služi v opomin in
               spomin vsem tistim, ki smo pač njeni državljani v tej državi.</p>
               <p>Hvala lepa. V veselje se pa oglasim tudi vnaprej, če bo potrebno kakršnokoli
               pojasnilo še potrebno.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp17">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Če se ne motim ste vsi vabljeni na sejo, ki ste želeli
               uvodoma razpravljati, dobili besedo. Sedaj odpiram razpravo članic in članov komisije
               in tudi pridruženih članov, ker vsak poslanec lahko pride sem in govori o določeni
               temi. Prva se je k besedi prijavila gospa Ljudmila Novak. Izvolite.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp18">

               <speaker>LJUDMILA NOVAK (PS NSi):</speaker>

               <p>Spoštovana gospa predsednica, spoštovani vabljeni, vsi ostali, lepo pozdravljeni!
               Sama sicer nisem članica te komisije, ampak sem se z zanimanjem te seje udeležila,
               ker sem bila predlagateljica tega zakona in ker sem ga v Državnem zboru tudi
               zagovarjala. Zanimajo pa me rezultati tega zakona.</p>
               <p>Kar sem se pogovarjala tudi z nekaterimi člani komisije, moram tudi sama izraziti
               zadovoljstvo, da vendarle izvajanje zakona poteka, da je bilo v lanskem letu precej
               narejenega, čeprav vem, da so komisijo omejevali določeni predpisi kot so predpisi
               glede izvajanja javnih naročil, kjer so potrebni malo daljši postopki. Zadovoljna sem
               tudi zaradi tega, da je Ministrstvo za gospodarstvo, ki je prevzelo to nalogo,
               zagotovilo pogoje za izvajanje tega zakona in da je Vlada zagotovila tudi sredstva za
               izvajanje tega zakona, ki so nujno potrebna.</p>
               <p>Ta zakon je nastajal s pomočjo nekaterih članov komisije in se vam sedaj tudi
               zahvaljujem, prisotnemu predsedniku Jožetu Dežmanu. Najbolj intenzivno smo sodelovali
               z gospodom Jamnikom in Ferencem, ki sta že dolga leta člana te komisije. Še enkrat se
               vam zahvaljujem, kajti mi sami nismo imeli zadostnega znanja in vedenja kaj
               pravzaprav manjka staremu zakonu in kaj je treba napisati v novi zakon. Glede na to,
               da imate člani komisije dolgoletne izkušnje, smo po vaših priporočilih, navodilih,
               potem tudi zakon napisali. Vse skupaj z namenom, da bi vendarle v Sloveniji naredili
               ta civilizacijski korak in pokopali mrtve.</p>
               <p>V prihodnosti bo sestavljena nova komisija, si želim, da bi Vlada upoštevala tudi
               kontinuiteto, da bi bili ponovno nekateri tisti člani, ki tudi sami želijo, ki so že
               do sedaj bili člani, ker le imajo znanje, vedenje, podatke itd. Pričakujem, da bodo v
               to komisijo imenovani tudi predstavniki Nove slovenske zaveze, ki se v prvi vrsti
               ukvarja tudi s to tematiko. Mi tega v zakon nismo mogli zapisati, ker se ne
               zapisujejo imena konkretnih društev. Napisano je pa tako, da je jasno, da vi sodite v
               ta okvir.</p>
               <p>Vsi skupaj imamo najbrž to željo, da v Sloveniji naredimo še več korakov naprej v
               prizadevanjih za spravo in zato se strinjam s tistimi, ki ste rekli, da se je treba
               pogovarjati, da je treba voditi dialog, da je treba reševati probleme in več kot bo
               ob tem dobronamernosti in resnične želje, da rešujemo probleme, dlje bomo prišli. In
               tudi ta pravica vedeti mora biti zagotovljena, zato imamo tudi različne druge
               institucije. Med drugimi tudi Študijski center za narodno spravo, ki prav tako
               opravlja zelo pomembno nalogo in tudi druge institucije, ki morajo opraviti svoj del
               naloge.</p>
               <p>Večkrat je bilo izpostavljeno, da še ni dokončnega pokopa. <stage type="mag"/><stage>(nadaljevanje)</stage> Določene težave se pojavljajo in tega smo
               se tudi zavedali ob pisanju zakona, predvsem glede odvzema DNK. Zato potrebujemo še
               en zakon, kajti mi nimamo ustreznega zakona, ki bi urejal shranjevanje vzorcev DNK.
               In takšno možnost takega shranjevanja ima samo policija, medtem ko sicer pa to ni
               možno, tako da v tem smislu bo potrebno to področje urediti in ker tudi to področje
               hitro napreduje, verjamem, da bo v prihodnosti tudi več možnosti, da se bo tudi
               ugotavljalo žrtve. Ne smemo pa si delati iluzij in to smo tudi že vnaprej vedeli, da
               v teh masovnih grobiščih ali pa moriščih ne bo možno za vsakega posebej ugotoviti kdo
               je, ker ni ustreznega DNK materiala in premalo podatkov, da bi zanesljivo vedeli kdo
               je žrtev v teh grobiščih. Te težave so.</p>
               <p>Tudi glede tega kje naj bo kdo pokopan. Tukaj so različna mnenja in stališča in zato
               ima komisija zelo pomembno nalogo in je široko sestavljena, da išče za vsak primer
               najboljšo odločitev. Če ste vi dejali, da morajo biti vsi pokopani v Ljubljani,
               poznam ljudi, ki pravijo, da Štajerci pa že ne bomo imeli svoje žrtve v Ljubljani. In
               isto bi lahko kdo drugi rekel. Zato mislim, da komisija v katero upam, da boste
               povabljeni, bo glede na najboljšo možnost v tistem trenutku in za tisti kraj določala
               kje je tista najboljša možnost in da tukaj pač vsak posameznik ne bo mogel. V kolikor
               pa je žrtev identificirana, pa so svojci tisti prvi, ki bodo povedali kje želijo
               pokopati svojega sorodnika. To mislim, da tu ni nobenega dvoma.</p>
               <p>Pomembno pa je tudi kaj pripovedujemo ljudem, ki jih je ta tragedija najbolj
               prizadela. Na splošno je to tudi tragedija slovenskega naroda. Tudi drugi narodi
               poznajo podobne tragedije. Konec koncev moramo ta dejstva, ki so se zgodila,
               sprejeti. Sama si želim, da bi delovali tudi tisti, ki bolj ali manj delujemo v nekih
               institucijah, ali smo povezani, imamo stike z ljudmi, ki so neposredno prizadeti kot
               svojci teh ljudi, da nanje delujemo pomirjujoče oziroma v tem duhu, da jih
               opogumljamo. V kolikor jim jemljemo to voljo in jih še naprej prepričujemo, da je ta
               država zanič, kako ni nič naredila, kako se jim znova dogajajo krivice. Verjamem, da
               bodo ti ljudje še naprej žalostni in žal morda tudi izrabljeni. Zato je tudi zelo
               pomembno s kakšnimi nameni se lotevamo te tematike, kaj želimo doseči, ali resnično
               želimo iti v smeri sprave in reševanja problemov ali pa imamo morda kakšne druge
               stvari. Na nikogar ne kažem s prstom, vendar sama pa si želim, da bi šli v tej smeri,
               ker menim, da je čas po 70 letih vojne, da naš dialog spravimo na višjo raven in da
               tudi beležimo konkretne rezultate. S tem pa ne želim reči, da je vse že v polni meri
               storjeno. Zagotovo ni. Prepričana pa sem, da bo zgodovina, morda vsi tega ne bomo
               dočakali, tudi pisala o krivcih, da bo tudi mnogo več jasnega kot je jasnega sedaj.
               Pri vseh še ni te volje pripravljenosti, sem pa prepričana, da bo konec koncev tudi
               do tega vedenja med Slovenci prišlo.</p>
               <p>Želim si, da bi vsi šli v smer, da želimo narediti korak naprej in da tema ne bi bila
               zlorabljena.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp19">

               <speaker>PREDSEDNICA EVA IRGL:</speaker>

               <p>Sedaj pa je besedo želela Anja Bah Žibert. Mogoče bi prej rekla samo še to, da svoje
               mrtve oziroma <stage type="mag"/><stage>(nadaljevanje)</stage> žrtve
               komunizma, bi lahko pokopali že na podlagi prejšnjega zakona. Tukaj je 13. člen
               zakona o vojnih grobiščih namreč jasen in tudi sicer pokopati svoje mrtve ni
               vprašanje zakona ampak vprašanje civilizacijskih norm. Izvolite, gospa Anja Bah
               Žibert.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp20">

               <speaker>ANJA BAH ŽIBERT (PS SDS):</speaker>

               <p>Hvala lepa za besedo, predsedujoča. Vesela sem, da smo danes, praktično leto dni po
               tem, ko je bil sprejet ta zakon, da smo se sestali oziroma je bila sklicana ta seja.
               Sicer nisem članica te komisije, danes nadomeščam kolega poslanca Vinka Gorenaka.
               Najverjetneje bi se te seje v vsakem primeru udeležila, zato ker me dejansko zanima
               kaj se dogaja.</p>
               <p>Dejstvo je, da mi smo mi še vedno nekako v obdobju, ki mu rečem, redefinicija
               zgodovine. Pa ne te, ki bi se jo nekako nenehno nalagala oziroma dajala tistim, ki
               želijo raziskati to, kar se je v naši zgodovini dogajalo. Ampak predvsem tistim, ki
               ne dovolijo, da bi enkrat za vselej dejansko prišli do tistega ključnega, se pravi,
               da se s tem soočimo, da si priznamo in da od tam nadaljujemo.</p>
               <p>Dovolite da spomnim na en stavek gospoda Stanovnika, ki je nekoč izjavil: Mi smo
               svojo politično konkurenco pobili ali pregnali in potem smo imeli 60 let mir. Problem
               pa je, da ta mir še kar traja. Ampak en drug mir. Da se pač nič ne zgodi. Tukaj moram
               povedati, da je bil leto dni sprejet zakon, da pa bi se zaradi tega zakona kaj
               spremenilo, se ni. Brala sem tu neki članek, kjer je gospod Ferenc marca letos rekel,
               da se ni nič zgodilo v Hudi jami. Kot smo slišali tudi gospoda Štrovsa, nič se ni
               zgodilo v Hudi jami. Govorimo, da je namenjenih 500.000 evrov. V redu, ne bom
               presojala kakšna sredstva so za to potrebna, ampak ostaja dejstvo, da se ni nič
               zgodilo v Hudi jami. 2003 smo obravnavali en zakon. Takrat ena od strank tega ni
               podprla oziroma ni želela sodelovati pri tistem zakonu. Mislim, da je tako kot je
               bilo prej rečeno, čista resnica. Mi lahko nenehno sprejemamo zakone. Ne bomo pa
               rešili ničesar, če ne bomo dejansko stvari začeli urejati zaradi pietete, če ne
               drugega.</p>
               <p>Spomniti moram na eno stvar, ki me tudi zgodovinsko zelo muči. Ko pri nas nekateri,
               ki želijo neko stvar enostavno opredeliti tako je in nič drugače, potem dopuščajo in
               naredijo vse, da ta stvar tako ostane. Jaz sem potomka oziroma moja babica je bila
               med drugo svetovno vojno ubita. Danes je na spomeniku v občini Podčetrtek med imeni,
               kjer piše, da je padla kot talka. V času življenja mojega očeta je prišlo do tega, da
               je prišel do enega plakata, prej ga nikjer ni bilo, kjer je bilo njeno ime napisano v
               nemškem jeziku – ubiti zaradi sodelovanja z banditi. Se pravi talec ali pa
               sodelovanje na strani ne vem, mi niti ne vemo komu je pomagala. Dejstvo je bilo, da
               se je njeno življenje končalo v celjskem piskru in da je bil moj oče takrat stvar tri
               mesece. Ampak zakaj gre. Ko je oče želel to zadevo urediti, da bi se natančno vedelo
               tudi za tisti čas, zakaj je padla naša babica, <stage type="mag"/><stage>(nadaljevanje)</stage> so v Celju, takrat ko je to poskušal tam, mislim, da
               je bila direktorica muzeja dr. Rihtarjeva, ki bo sedaj postala članica Nacionalnega
               sveta za kulturo, stvari ni želela premakniti. Ne, ne bom.</p>
               <p>Mi smo že tisti del zgodovine pisali po svoje in ne želimo nobenih sprememb, zato ker
               pač tudi svojci, ki želimo vedeti. Vem samo, da je moja babica pekla kruh, niti pa ne
               vemo za koga ga je pekla. Padla pa je po takratnih pravilih na pravi strani.
               Velikokrat slišim, da sem, oprostite izrazu, bela golazen, ker se zavzemam za
               nekatere stvari, ki se mi zdijo pietetne v tej državi.</p>
               <p>Želela sem povedati, da je dejansko pri nas vse zmešano. Več zakonov ko sprejemamo,
               bolj je zmešano. Ne rešujemo pa stvari, ki so odprte. Tako daleč gremo, da sem danes
               zasledila prispevek v enem časopisu, da je sovražni govor to, kar je izrekel gospod
               Pučnik, da Jugoslavije ni več. Sedaj je samo Slovenija. To je najhujši sovražni
               govor. Še vedno menim, da ne glede na to kakšna je bila želja predlagateljev zakona,
               da vendarle obstaja še vedno tisto najkrutejše, da so ti ljudje še vedno zmetani v
               teh jamah.</p>
               <p>Rekla bom, da se imela dobesedno privilegij, da sem si šla to ogledati. Privilegij
               zato, ker sem bila takrat še bolj prepričana, da je moja državljanska dolžnost, da
               naredim karkoli je v moji moči, da enkrat ti ljudje najdejo svoj mir v zemlji, tako
               kot se spodobi za človeško bitje in če je le mogoče kdo to je. Ali je šlo za dekleta,
               ali je šlo za fante?</p>
               <p>Skratka, še tisto, kar je bilo prej rečeno. Strinjam se s tem, da bi takšen pokop
               moral biti v glavnem mestu Slovenije. Ne gre za to, da je to oddaljeno od neke druge
               lokacije. Gre za to, da je to glavno mesto. Pred časom smo poslušali, da naj bi bil v
               Sloveniji postavljen velik spomenik ruski rdeči armadi. Nismo pa sposobni pokopati
               naših državljanov. Ljudi, ki so morda bili samo politično na napačni strani. Tega pač
               enostavno niso sposobni s srcem narediti. To je nenehno ena tema, za nekatere
               ideološka tema, govorimo pa o čisti civilizacijski normi, o etiki, morali. Še vedno
               nam je bližje to, da se nekateri raje udeležujejo proslav, kjer z rdečo zvezdo in
               celo z mitraljezi v rokah, častijo nek sistem, za katerega velja, da je totalitaren
               kot kakšen drug, ki je naredil ogromno škode in povzročil ogromno trpljenja in
               žrtev.</p>
               <p>Slovenija ima resne težave. Ta tema, o tem, kdaj bomo pač pokopali mrtve, je povezana
               tudi z današnjim časom in tem kar se dogaja. Zdaj smo že tako daleč, da v bistvu pred
               sodišča hodijo tisti, ki so osamosvajali Slovenijo, da je sovražni govor, da tisti,
               ki so govorili, da Jugoslavije ni več, sedaj je samo še Slovenija. Sprejemamo sicer
               dobronamerne zakone, ki naj bi pomagali rešiti stvari izpred 75 in več let.
               Pozdravljam vsa prizadevanja in se zahvaljujem vsem gostom, ki so bili danes tu, ker
               vem, da to opravljajo <stage type="mag"/><stage>(nadaljevanje)</stage>
               odgovorno in z željo, da pridemo enkrat morda še v našem času, v našem aktivnem
               delovanju, res do sprave. Sprave pri nas ni. Sprava je pri nas prazna beseda in
               sprava bo takrat, ko bomo neke stvari razjasnili, takrat ko bomo, kot je bilo že
               večkrat omenjeno, prave stvari oziroma stvari poimenovali s pravimi imeni. Tega pa
               žal še ni volje. Ko bo vsaj eden od teh, ki je bil odgovoren za to, prišel pred
               sodišče in se mu bo vodil proces tako kot se je za kakšen drug zločin v zgodovini. Do
               takrat pa so lahko dobronamerni predlogi, niso pa to žal rešitve tudi glede na to,
               kar sem danes slišala. Dokler zame ne bo pokopanih prvih 100 žrtev ali pa tistih 800,
               ki bi si jih že lahko in da imamo na drugi strani 500.000 evrov, stvari pa stojijo
               tudi po enem letu sprejetja zakona. Žal ne. Sem pa vesela takšnih razprav, da se o
               tem pogovarjamo. Morda pa po vsaki taki seji, pa bo narejen kakšen napredek in kot je
               rekel prej gospod Štrovs, mogoče ne bodo v posameznih rovih potem samo neka oznaka,
               da se tam ne sme, ampak da bodo vsaj očiščeni in da ne bodo del dobesedno
               odpadkov.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp21">

               <speaker>PREDSEDNICA EVA IGRL:</speaker>

               <p>Sedaj se je k besedi prijavil gospod Janko Veber. Izvolite.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp22">

               <speaker>JANKO VEBER (PS SD):</speaker>

               <p>Hvala za besedo in lep pozdrav vsem. Razprava o uresničevanju zakona o prikritih
               vojnih grobiščih in pokopu žrtev in tudi razmislek o pravici do groba, je ena od
               razprav, ki ima gotovo zelo obsežno zgodovino tudi v razpravah v samostojni
               Sloveniji. Ko se pogovarjamo o uresničevanju zakonov je to res ena od pomembnih
               vprašanj tudi zato, ker očitno vse največje svetovne krize pustijo zelo resne
               posledice v Sloveniji ali pa predvsem v Sloveniji. Tukaj imam v mislih prvo in drugo
               svetovno vojno kot tudi gospodarsko in finančno svetovno krizo, ki je v zadnjem
               obdobju zelo aktualna in je prizadela tudi Slovenijo in v tem smislu tudi zelo
               otežila izvajanje zakonodaje v Sloveniji. To je eno od resnih vprašanj, na katerega
               sem tudi sam v veliki meri opozarjal, ko smo se odločali o tem ali sprejeti tudi v
               ustavo fiskalno pravilo in omejiti javno uporabo in dati prednost zgolj finančnim
               mehanizmom, ki so brezosebni, ki se ne ozirajo niti na mrtve, niti na žive, ampak
               zgolj na finančne potrebe.</p>
               <p>Tako da to opozorilo, ki ga je dala tudi Varuhinja človekovih pravic v svojem
               poročilu, da je potrebno zagotavljati ustrezna sredstva tudi za izvajanje tega
               zakona, je zagotovo upravičeno in mislim, da bo potrebno premagati v Sloveniji tudi
               to svetovno krizo, ki smo jo zaznamovali in ima posledice zaradi zrušitve
               gospodarstva, kar 60.000 delovnih mest je bilo v zadnjem obdobju izgubljenih v
               Sloveniji. Zelo hitro se postavi vprašanje oblikovanja ustreznega državnega proračuna
               in s tem tudi zagotavljanje izvajanja vseh zakonov. Zato mislim, da bo izredno
               pomembno in potrebno, da združimo razmislek o tem kaj je tisto, kar nas bo pravzaprav
               združevalo pri reševanju in izvajanju vseh zakonov, da zadostimo vsem kriterijem, za
               katere smo se zavezali celo na ustavnem nivoju. Še vedno poudarjam, da je to po mojem
               mnenju bilo preuranjeno, dokler ne izpeljemo tiste nujne in obsežne zaveze v
               posamezni zakonodaji v posameznih zakonih. Eden je nenazadnje tudi ta, o katerem se
               danes pogovarjamo. <stage type="mag"/><stage>(nadaljevanje)</stage> To
               skrb o skupnem naboju in dobrem načrtovanju trošenja javnih sredstev za uresničevanje
               zakona, pa želim nekako izpostaviti tudi skozi ta prizadevanja, o katerem je v veliki
               meri tekla beseda tudi danes v uvodnem delu, in sicer gre za obeležja, gre za način
               kako pravzaprav organizirati ali skupen pokop in kako pravzaprav vse to speljati. V
               nekaterih točkah je soglasje, na nekaterih očitno še ne, ampak ob vsem tem, sem želel
               kljub vsemu odpreti eno temo, ki bi bila smotrna in smiselna predvsem tako iz
               zgodovinskih razlogov, ki so pripeljali do tega, da se danes pogovarjamo o
               uresničevanju zakona o prikritih vojnih grobiščih kot tudi tega dejstva, da živimo v
               samostojni državi, ker tudi sami moramo oblikovati skupne in dobre rešitve.</p>
               <p>Tukaj imam v mislih dejansko obeležje, ki ga Slovenija že ima. Postavljeno je bilo ob
               20. obletnici zmage nad fašizmom oziroma takrat se je začel projekt ob 20. obletnici
               zmage nad fašizmom leta 1965, postavljen pa je bil šele 30. 5. 1975. Gre za spomenik
               revolucije, ki je postavljen na Trgu republike, torej na našem skupnem trgu, Trgu
               republike in ko se poglobimo v vsebino avtorjevih besed, ki je tudi opisal ta
               spomenik, ga opisuje na način, da je uporabil za upodobitev narodovega zatiranja
               skozi zgodovino levo stran, desna stran pa predstavlja upor temu zatiranju in
               prebuditev naroda v revoluciji.</p>
               <p>Mislim, da za kakršnokoli reševanje v prihodnosti tega vprašanja, je potrebno zelo
               dobro poznati svojo zgodovino, svojo prehojeno pot in če smo korektni, Slovenci smo
               bili v izjemno težki situaciji prav v času druge svetovne vojne. Tudi v prvi svetovni
               vojni, ko še nismo imeli svoje države, smo se intenzivno vključili v to, da se
               vendarle kot Slovenci ohranimo kot narod in dokažemo, da smo lahko tudi v najtežjih
               trenutkih odločni branitelji tistega ozemlja, na katerem smo živeli. Slovensko
               ozemlje je bilo bistveno večje v zgodovini kot ga imamo danes v svoji samostojni
               državi. Bila bi resnično zelo velika tragedija, če bi v drugi svetovni vojni
               razkosani tako kot je bilo tudi predvideno. Med delom, ki si ga je odredila takrat
               fašistična Italija, nacistična Nemčija, Hrvaška in ne nazadnje tudi Madžarska. Takrat
               bi se lahko precej približali tisti točki, da smo umrli kar vsi, predvsem kot narod.
               Ta preboj, ki se je zgodil in je ohranil slovenski narod in gradil svojo državnost
               potem do dokončne osamosvojitve, je ponazorjen tudi na tem spomeniku.</p>
               <p>Mislim, da bi bilo dobro, da bi se poskušalo ta impozanten spomenik nadgraditi tudi z
               vsem, kar se je potem zgodilo tudi po osamosvojitveni vojni oziroma v okviru
               osamosvojitvene vojne in nenazadnje do današnjih dni. To bi lahko bila ena od skupnih
               tem, ki bi lahko dajala odgovore na vprašanja, ki so zapisana v teh zakonih oziroma
               se odpirajo tudi pri današnjih razpravah, kajti pomembno je, da pa vendarle najdemo
               skupno točko za to, da skozi realno oceno zgodovine, si tudi začrtamo pot v
               prihodnost in to pokažemo vsem tistim državnikom, ki prihajajo v Slovenijo kot
               samostojno <stage type="mag"/><stage>(nadaljevanje)</stage> državo, da
               se zavedamo, da imamo svojo državo, da je ta država nastala po izredno zahtevni poti.
               Zelo veliko žrtev je bilo potrebnih zato, da smo danes v samostojni državi in prav je
               to, da to tudi pokažemo drugim državnikom, da to pot in te žrtve v Sloveniji še
               posebej cenimo.</p>
               <p>To je tisto, kar bi moralo biti tudi osnovno sporočilo svetu, kajti odločitve, ki so
               bile sprejete tudi po zaključku druge svetovne vojne, ne samo v Sloveniji, ampak
               dejansko znotraj celotnega sveta, ki se je takrat uprl fašizmu in nacizmu so prinesle
               zelo drastične posledice prav na slovenskem ozemlju. In ta sporočilnost iz Slovenije
               celemu svetu, mislim, da ima lahko en poseben položaj tudi v reševanju te aktualne
               svetovne krize, da nas ne bi jemali kot neko majhno državo, kot eno izjemno pomembno
               državo za ves svet. Hvala.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp23">

               <speaker>PREDSEDNICA EVA IGRL:</speaker>

               <p>Najlepša hvala tudi vam. Sedaj dajem besedo gospodu Francu Brezniku. Izvolite.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp24">

               <speaker>FRANC BREZNIK (PS SDS):</speaker>

               <p>Najlepša hvala. Torej imam nekako odlično iztočnico, da sploh nadaljujemo. Danes smo
               govorili predvsem o izvajanju zakona. Zahvaljujem se vsem gostom, ki ste nekako
               pripravili kronologijo dogajanj, ki ste predstavili tudi problematiko izvajanja
               zakona, pomoč pri tem in to tudi pozdravljam. Ne zdi pa se mi smiselno, da nekdo
               govori o impozantnem spomeniku tistim, ki so storili ta zločin. Moram priznati, da v
               mojem možganskem trustu nekako ne morem sprejeti dejstva, da ima nekdo spomenik, ki
               je storil ta zločin in danes se vseeno pogovarjamo o žrtvah teh zločincev.</p>
               <p>Zanimivost v začetku razprave je bilo eno dejstvo, to je eno pismo gospoda Antona
               Drobniča, ki ga danes ni tukaj. Zdi se mi pa izredno pomembno za razumevanje
               nekaterih zadev zakaj po 25 letih po mojem mnenju, kljub temu, da se zahvaljujem
               vsem, ki ste na tej poti storili z svojo avtoriteto, znanjem in sposobnostjo dosegli
               vsaj to, da se danes lahko pogovarjamo in da smo začeli nekaj delati. Rad bi pa
               prebral mogoče zelo zanimivo zgodbo Antona Drobniča.</p>
               <p>Anton Drobnič je napisal: Po odkritju množice skritih morišč po vsej Sloveniji,
               zlasti po odprtju grozljive Hude jame pri Laškem, nam sodelavci tedanjega junaštva
               nad razoroženimi vojnimi ujetniki, njihovimi ženami, dekleti in otroki vneto
               zatrjujejo, da o tem niso vedeli ničesar, da zločina niso storili slovenski vojaki,
               da v breznih pobiti niso bili Slovenci in še vrsto podobnih izgovorov. Tisti, ki smo
               vse to doživljali že od nekdaj, vemo, da vse to ni res. Lažnivost takih izgovorov
               potrjujejo tudi številni dokumenti s tistega časa.</p>
               <p>Sam bi predvsem ta prvi del tega pisma, če nas gleda, namenil gospodu Jamniku.
               Predvsem gospodu Jamniku, človeku, ki sedi, ki ni našel ničesar, ki je bistvo
               prekrival za zadeve, ne odkrival in ta del pisma je predvsem namenjen njemu ali pa
               tistim njegovim, ki ga poznajo, da mu prenesejo ta moj govor. Eden takšnih dokumentov
               je tudi sodba divizijskega vojaškega sodišča št. 119/47 z dne 22. 5. 1977. 1977 leta
               je divizijsko sodišče pod vplivom kapetana Stanka Sršena, članov senata, poročnika
               Leona Hvaleta, Mateja Modriča z navzočnostjo zagovornika obtoženih dr. Miha Krašovca
               in dr. Ivane Stanovnika odvetnikov iz Celja, ime vojaškega tožilca v tem primeru ni
               bilo navedeno, z navedeno sodbo na smrtno kazen. Leta 1977 leta. To je v tistem času,
               ko ste številni spremljali smrt tistega leta Elvisa Presleya in sem bil sam star že
               sedem let. Na smrtno kazen je bila takrat obsojena 32-letna Eliza Premšak iz Celja,
               delavka v tovarni emajlirane posode, kjer je med drugim koncem 1945 leta napisala <stage>/
               nerazumljivo/</stage> Francu Železniku, poslala angleški obveščevalni službi v Avstriji dve
               obširni poročili v nemškem jeziku, v katerih je stanje opisovala kot komunistično
               diktaturo in govorila o množičnem <stage type="mag"/><stage>(nadaljevanje)</stage> zapiranju nedolžnih ljudi na podlagi podatkov, ki jih je
               spretno izvlekla od soobtoženih. Soobtožena pa sta bila dva, ki sta storila te
               zločine in sta bila pripravljena pričati in tudi povedati. To sta bila Josip Čepin in
               Bojan Kencijan, ki sta prikazovala delo OZNE, trdeč, da pretepajo zapornike, da so
               izvrševali množične likvidacije, kar je podprla z lažnimi primeri pri Brežicah,
               Košnici, Laškem, Gornji Hudini in Hudi jami. Ona je bila na smrt obsojena zaradi tega
               leta 1947, nekaj let po tistem zato, ker je lažno pričala, torej da so množična
               grobišča na teh lokacijah, ko ste vi to našli. Torej bila je na smrt obsojena ženska
               emajlirane posode. Ta dva sta tudi povedala, da je eden bil 33 letni nekdanji voznik
               v drugem bataljonu tretje brigade KNOJ, ta je bila obsojen na 15 mesecev zapora s
               prisilnim delom in drugi prav tako v drugem bataljonu tretje brigade KNOJ. Ko sem
               nekoč gospodu Jamniku, kjer še vedno vidim del ekipe operacije sprava, postavil
               vprašanje je takoj reagiral živčno, da nimajo nobenih dokazov, da so bili Slovenci.
               To je prvi dokaz. V tem judikatu imamo prvi dokaz. Celo dva sta pričala. Vse tisto,
               za kar je bila ona na smrt obsojena, je to potrjeno. Ona je bila na smrt obsojena češ
               da je lažno pričala. Sedaj imamo vsa ta grobišča množično pred seboj in še ostalih
               600 in še več.</p>
               <p>Kako je bil ta režim grozovit, kako množičen? Tudi populacija, ki so jo pobili po
               vojni v procentih na število prebivalcev Slovenije, je to ena najbolj groznih
               totalitarnih režimov je bila bivša Jugoslavija. Ne bom pozabil srečanja v Zagrebu,
               kjer je sedanji profesor Tomac, ki je bil član vaših socialistov, predstavil dokument
               z beograjske skupščine, kjer je Ranković ponosno poročal Josipu Brozu Titu, da so
               688.000 ljudi ponosno likvidirali v kompletnem prostoru Jugoslavije in da je šlo
               skozi proces preoblikovanja možganov ali indoktrinacije 3,3 milijone ljudi. In
               govoriti o impozantnem spomeniku revolucije, o samoupravljanju in o takšnih načelih,
               ki so propadla in o vseh teh idejah, ki so propadle. In še nekaj. Da smo bili
               izkoriščani. 78 % bruto družbenega produkta takratna dravska banovina je imela na
               račun Avstrije. Ko je ta največ v tem jugoslovanskem neizkoriščanju, smo pa dosegli
               40 % na koncu, ko smo začeli propadati, v začetku 90 let smo prišli na 28 % bruto
               družbenega produkta. Trikrat manjši bruto družbenega produkta smo imeli na račun
               Avstrije, petkrat manjši od Nemčije na račun revolucije, tisti, ki so nas osvobodili.
               Tudi Ustavno sodišče mislim, da je jasno z večjimi … povedalo, da je prava
               osvoboditev prišla leta 1990. Vsi dokumenti, ki smo jih sprejeli v tem prostoru
               govorijo o tem, da so se množično kršile človekove pravice, temeljne svoboščine
               itd.</p>
               <p>Ne bom ponavljal. Tistim, ki vam še ni jasno <stage>(612 množičnih grobišč)</stage>, da je šlo za
               zločinski sistem, da je bila ta revolucija zločinska, da se je zgodil povojni
               genocid, ki nam je vzel biser vsega. Tisti, ki ne na koncu govorimo, da niso imeli
               sposobnih politikov. Imeli smo. Na žalost je Anton Korošec umrl v letu 1940, dr.
               Kulovec je umrl med bombardiranjem Beograda. Dr. Marko Natlačen, ki pa je imel
               politično oblast, bil je legitimno izvoljen, ban dravske banovine, pa je bil ubit
               sredi Ljubljane leta 1942. Med drugim so takrat likvidirali dr. Lamberta Erliha,
               skupaj z njegovim študentom. Človeka, ki je prvič omenil ime samostojne Slovenije, ki
               je bil celo na pariški mirovni konferenci leta 1919, ki je podiplomsko študiral na
               Oxfordu leta 1921 in gre za vrhunskega intelektualca. Po tem umoru, ki ga je storil
               gospod Stadler Pepe, ki ima še vedno status narodnega heroja v novi državi, imeli
               množični pogreb že med vojno in po vojni, so njegov grob oskrunili, kosti pokradli in
               jih razmetali nekje po Sloveniji. <stage type="mag"/>
               <stage>(nadaljevanje)</stage> To je tudi zgodba prof.dr. Lamberta Erliha. Zgodba revolucije, zgodba
               Jugoslavije in zgodba slovenskih komunistov. Sram naj jih bo in vse tiste, ki
               zagovarjate kakršenkoli režim. To ni noben socializem, to gre za nadaljevanje neke
               komunistične miselnosti in nima nobene zveze. Nekdo, ki govori takšne besede pri tem,
               ko se pogovarjamo o žrtvah kako rešiti ta problem, je to nesprejemljivo.</p>
               <p>V teh dilemah, ki ste jih gostje nekako omenili, kako v bistvu ravnati. Tu je vedno
               vprašanje denarja. Na žalost. Na žalost je v Sloveniji vedno problem denar. Poznam
               zgodbo, s katero sem se sam soočil, to je moje raziskovanje, ki sem ga imel leta 2007
               na Korziki, kjer sem našel tudi večje število posmrtnih ostankov in smo sprožili
               skupaj s kolegi to akcijo. Na Korziki smo lahko v treh tednih počistili na 1360
               metrov 27 ton letalskih odpadkov, sedmih predmetov in tudi več kot 100 kosti, ki smo
               jih našli. V treh tednih smo uredili zadeve, takrat pod Janševo vlado. Januarja sem
               peljal ekspertno skupino slovenskih strokovnjakov na Korziko, februarja smo začeli
               pripravljati načrte, maja smo šli tja in v treh tednih počistili in pripeljali tudi
               čez nekaj mesecev v Slovenijo vseh teh 100 kosti, ki jih je takrat sprejel gospod
               Balažič.</p>
               <p>Sedaj pa prihajam na to temo. Takrat sem bil tudi član neke civilne iniciative in
               imel sem kontakte s svojci. Sedaj govorim o nekem manjšem vzorcu. Takrat smo imeli
               tudi problem kaj narediti s temi kostmi, kje jih pokopati, ali jih kremirati ali ne.
               Prosili smo preko medijev javnega obveščanja, da se javijo vsi svojci. Šlo je za neko
               časovno distanco 26 let, takrat med letom 1981 in letom 2007. Priznati moram, da smo
               skoraj že kremirali te kosti in se je potem javila celo hčerka Višnja Kunovič<stage>(?)</stage>
               hčerka kapitana, ki je bil celo kriv in je rekla, da bo ona zahtevala DNK analizo. S
               profesorjem Balažičem sem se pogovarjal. Bila je dilema. Drugi dan smo imeli, čez dva
               dni mislim, da je bil pogreb, določili smo skupno grobnico neidentificiranih žrtev v
               Ljubljani in potem smo nekako našli kompromis, kjer smo pokopali skrinjo s temi
               posmrtnimi ostanki na pokopališče, da v kolikor tisti svojci, ki bi želeli DNK
               analizo, da lahko dvignejo to skrinjo in jim to nekako omogočimo. Žal moram priznati,
               da se do sedaj ni noben javil. To je bila recimo 26 letna distanca takratne
               nesreče.</p>
               <p>Tukaj gre za večji pomen. Tam smo takrat vedeli kdo so bile žrtve, vedeli smo za vseh
               180 ljudi, ki so umrli. Tukaj je prvi problem, ki ne vemo imena žrtev. Vemo za
               približno nekaj pogrešanih iz seznama po drugi svetovni vojni. Drugi problem, ki bo
               nastopil, je to, kar sem na začetku rekel, DNK analiza ni poceni. Če bo šel ta
               strošek na račun države, potem bodo tudi neka politična vprašanja zakaj v tej krizi
               dajati toliko denarja za to identifikacijo. Tretji problem pa bo, če bo denarja
               zmanjkalo. Ali bomo ostali sredi identifikacije in ne bomo žrtve niti pokopali. Je
               absurdno, da žrtve počivajo na svojem morišču. To je v tem trenutku ta absurd, ki ga
               imamo. Tukaj se strinjam z vsemi sogovorniki, ki ste danes nakazali nekaj rešitev in
               tudi apeliram na vlado, da zagotovi ta sredstva, da se vsaj prvi del tega pokopa,
               tega simbolnega najhujšega morišča, ki smo ga odkrili, to je Hude jame, ki lahko
               rečemo eno grozljivih morišč tudi ne samo za Slovenijo, ampak tudi za širšo Evropo,
               da se najde. Moram priznati, da, to kar ste tudi vi rekli, gospod Sušnik, se tudi s
               to rešitvijo tudi nekako sam strinjam, da je nekako na mestu. Se pa ne strinjam s
               tem, da dajem pobudo, da se gospod Jamnik v najkrajšem času zamenja. To mislim, da je
               najšibkejši član te ekipe. Da se najde na Ministrstvu za notranje zadeve nova ekipa,
               da se najde tudi nova ekipa mlajših državnih tožilcev, tako kot delajo to v Nemčiji.
               V Nemčiji vse zločine nacističnega sistema, predvsem sodelujejo specializirani
               tožilci moje generacije ali pa še mlajši, ki imajo do vseh treh totalitarizmov nično
               stopnjo tolerance. <stage type="mag"/><stage>(nadaljevanje)</stage> Ne
               morem verjeti, da nekateri mediji v Sloveniji in večina politike pozdravlja to, da se
               preganja v Nemčiji več kot 90 let stare ljudi in da gredo pred sodišča. Nekateri
               umrejo. Pred kratkim so imeli v starosti 96 letnika, ki je umrl ravno pred prvim
               dnevom sojenja. To nekako pozdravljamo. V Sloveniji pa se nekako zamegljujejo vsi
               zločini po drugi svetovni vojni.</p>
               <p>Da bom nekako še bolj natančen. Pred nekaj dnevi sem se sestal z enim izmed
               strokovnih sodelavcev avstrijskega ministrstva za pravosodje, ki je zgrožen povedal,
               da tudi v primeru udbovskih zločinov, predvsem obtoženemu Silvu Gorencu, da izvaja
               pritisk slovenska SOVA, slovenska policija, da se ta zločin v Avstriji ne bi začel in
               da preiskava, ki je bila končana, kjer so številni dokazi zoper gospoda Silva Gorenca
               <stage>(šest map je teh dokazov, mi jih je tudi pokazal)</stage>, da hočejo tudi te zločine prikriti
               in da so pritiski iz Slovenije. Imam celo ime in priimek človeka, upam, da nas
               posluša. Verjamem, da so tudi pritiski name po tej izjavi, ampak ne bom odustal<stage>(?)</stage>.
               Ta človek se bo pojavil v številnih medijih v Avstriji. Njegovo ime bo šlo pred
               številno, naredile se bodo notranje preiskave tudi na ministrstvu s strani avstrijske
               politike in zločine, ki so se zgodili tudi v 70 in 80 letih bodo prišli pred roko
               pravice. Kakor dolgo sem v politiki, bodo prišli.</p>
               <p>Še enkrat apeliram gospod Jamnik naj se čim prej zamenja. V Sloveniji moramo najti
               preiskovalce mlajšega rodu, predvsem kriminaliste, ki so specializirani, ki imajo
               zgodovinsko znanje in tudi tožilce, ki imajo to znanje in so specializirani za ta
               pregon in imajo nično toleranco do takšnih zločinov. Vedno je vprašanje kdo je bil
               kriv. Ko najdemo kosti, se sprašujemo kdo je to storil. Tudi vprašanje svojcev, ko
               smo prišli na Korziko, je bilo, gospod Breznik, povejte še enkrat, ker ne verjamemo
               uradnemu poročilu, kaj se je zgodilo. Potem sem poleg tega, kar smo delali, smo še
               vedno poudarjali tiste dneve in smo šli še enkrat skozi celotno nesrečo, pa je bila
               dokaj jasna in se je vedelo. Tukaj pa več kot 100.000 ljudi leži po naših rovih in
               jaških in niti en človek ni prišel pred obličje sodstva. Niti en človek. To ni
               država, v kateri bi funkcionirali sistemi in podsistemi – sodni in sistemi pregona.
               To mi noben ne bo rekel. To je velik madež tudi na nas politike, ki moramo zahtevati
               in moramo poudarjati takšne zadeve zaradi tega, da se to nikoli več ne ponovi. Zaradi
               tega morajo ti ljudje priti, da se zločin ne splača in da se to nikoli več ne bi
               ponovilo. Nikoli naj bi se več ne ponovilo to kar se je zgodilo v Sloveniji po drugi
               svetovni vojni, da v okviru neke socialistične doktrine nekdo dvignil roko nad
               svojega brata in nam pobil velik del elite slovenskega naroda in preko 45 letih
               prerodil ali pa prenovil miselni in narodni značaj Slovencev in Slovenk. Najlepša
               hvala.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp25">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Gospod Breznik, tudi zaradi teh vprašanj, ki ste jih sedaj
               tudi vi odprli, sem se odločila, da skličem današnjo sejo Komisije za peticije ter za
               človekove pravice in enake možnosti. Zdi se mi prav, da širše pogledamo na nekatere
               stvari, ki bi jih pa morali kot narod že zdavnaj postoriti, pa jih žal še nismo
               uspeli. Sedaj bom dala besedo gospodu Tabakoviću. Izvolite.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp26">

               <speaker>SAŠA TABAKOVIĆ (PS SMC):</speaker>

               <p>Hvala za besedo. Spoštovana predsednica, spoštovani gostje, kolegice in kolegi!
               Zagotovo današnja razprava v resnici na nek način razpira tudi neka temeljna
               vprašanja, ki so hočeš ali nočeš zagotovo povezana z nekim etičnim vidikom, na
               katerega mora tudi politika dati neke odgovore, pa tudi odpirati neka prava
               vprašanja.</p>
               <p>V tem smislu bi se na začetku osredotočil na neko temeljno spoznanje, ki je v resnici
               temeljno spoznanje vseh kultur, pa tudi naše. To je dejstvo, da je človek sam po sebi
               umrljivo bitje. Če odmislimo vso filozofijo, ideologijo, teologijo, lahko doumemo, da
               je za človeka rojstvo enako pomembno kot je njegova smrt in da sta to dve točki, dve
               dejanji, ki sta zagotovo neko osnovno gibalo razumevanja naše človekove
               eksistence.</p>
               <p>Če pogledamo zgodovinsko, <stage type="mag"/>
               <stage>(nadaljevanje)</stage> tudi v luči razumevanja transcendence, katere spoznanje nas je v neki
               meri ločilo od narave, je pokop z nekim predpisanim obredjem zagotovo nam vsem
               narekuje neko ponižnost in soodvisnost človeka napram smrti kot nekemu njegovemu
               najbolj trdnemu in gotovemu delu življenja. Popolnoma se strinjam, da smrt, odnos do
               smrti, odnos do pokopa je zagotovo neka kulturna norma, ki govori o naši omikanosti
               do preteklih rodov z nekim razmislekom za prihodnost.</p>
               <p>Slovenska zgodovina oziroma polpretekla zgodovina v tem smislu zagotovo je ranjena in
               ta rana je zagotovo globoka. S tem se popolnoma strinjam in to tudi priznam. Ker če
               ne bi bilo tako, potem se seveda danes o tem Državnem zboru ne bi pogovarjali.</p>
               <p>Vseeno moram reči, da mislim, da nekako tudi vladajoča politika se tega zaveda in je
               tudi želela na nek način v političnem smislu zapreti to poglavje in ga prepustiti
               zgodovini, da to poglavje čim bolj objektivno obravnava in da je stroka tista, ki bo
               dejansko lahko dala na to polpreteklo zgodovino neke zadnje odgovore.</p>
               <p>V Državnem zboru je bil sprejet zakon o prikritih vojnih grobiščih. Ta zakon je bil
               sprejet z glasovi poslancev SMC, predvsem poslancev SMC in poslancev Nove Slovenije,
               katerega namen je v skladu z mednarodnim humanitarnim pravom z načeli in pravili
               ravnanja z mrtvimi, je bil odkrivati enostavna prikrita vojna grobišča, jih primerno
               označevati in vpisovati v register vojnih grobišč. V ta namen je bila že v
               preteklosti ustanovljena komisija, ki danes šteje 9 članov, katere prvenstvena naloga
               je, da do novo odkritega vojnega grobišča vzpostavi nek strokovno relevanten pogled.
               To priča tudi dejstvo, da komisijo sestavljajo zgodovinar, arheolog, antropolog,
               strokovnjak s področja varovanja kulturne dediščine, kriminalist, dva predstavnika
               vlade, predstavnik javnopravnih oseb in predstavnik nevladnih organizacij. Kolikor
               razumem proces dela, da v kolikor sodišče ne odredi ekshumacije in pristojni državni
               organi oziroma tožilstvo ocenjuje, da ni razlogov za izvedbo drugih preiskovalnih
               dejanj, da v resnici vse aktivnosti vodi komisija, ki potem tudi, kar se tiče pokopa
               v primeru identifikacije posmrtnih ostankov odredi na zahtevo družine ta prekop v
               družinski grob, drugače pa ta pokop opravi na posebej določenem spominskem parku v
               zato zgrajeni kostnici.</p>
               <p>Kje bo ta kostnica? Mislim, da je to vprašanje, na katerega mora odgovoriti komisija,
               ki mora biti v tem smislu strokovno neodvisna. V resnici vlada oziroma ministrstva
               tej komisiji nudijo nek tehnični suport, tudi finančni suport. Kje naj bo ta kostnica
               mora biti v domeni komisije in ne v domeni vlade.</p>
               <p>Kot rečeno, zakon je bil sprejet leta 2015. Vlada je že marca 2016 sprejela poročilo
               o delu in finančni program in potrdila program za leto 2016. Kolikor je meni znano je
               vlada pravzaprav zagotovila sredstva skladno s programom dela komisije. Res je, to so
               sredstva v višini 500.000 evrov. Kot je jasno sporočila, bo največ teh sredstev
               namenjenih ravno za prekop žrtev in ureditev grobišč.</p>
               <p>Komisija, kot je jasno sporočila, načrtuje tudi v letu 2016 ureditev ca 70 prikritih
               vojnih grobišč do faze, ki bo omogočala pripravo predloga za vpis grobišč v register
               vojnih grobišč in v register nepremične kulturne dediščine. Kot je bilo že s strani
               gospoda Dežmana pojasnjeno, da delo komisije v nekem smislu poteka neovirano. <stage type="mag"/> <stage>(nadaljevanje)</stage> Verjamem, da so lahko
               neki operativni pomisleki, ampak mislim, da mora na te pomisleke predvsem odgovoriti
               stroka. Politično gledano, se mi zdi, da bi bilo neprimerno govoriti, da ni politične
               volje, da se to vprašanje ne bi uredilo na nek korekten način in da se nič ne dogaja
               oziroma da vse stoji. Mislim, da to ni res. Da to ni res kažejo tudi neka druga
               dejanja, neke druge geste političnega vrha. Tukaj je bilo že omenjeno, da je
               predsednik republike skupaj z predsednikom vlade in predsednikom Državnega zbora
               postavil temeljni kamen za postavitev spomenika vsem žrtvam vojne v centru Ljubljane.
               Tukaj bi rad vseeno poudaril, da ta gesta v neki meri zagotovo je dokaj veliko
               dejanje.</p>
               <p>Namreč pobuda, da bi se ta spomenik postavil, spomenik, ki bi opominjal na tragedijo
               množičnih povojnih pobojev, je v resnici stara več kot 30 let. To pobudo je v eseju
               Krivda in greh zapisala gospa Spomenka Hribar, ki je bila sprva, ko je bila zapisana,
               ta pobuda na nek način demonizirana<stage>(?)</stage> po politični spremembi leta 1990 pa je bila
               sprejeta kot neko neobvezno priporočilo, ki naj bi se zgodilo enkrat v prihodnje,
               torej po nekih treh desetletjih, je zagotovo prišlo na nek način do iskrene namere,
               da se ta spomenik postavi.</p>
               <p>Tukaj bi dodal, ker se mi zdi, da je potrebno v nekem delu pa zavrniti neke očitke.
               Namreč, ko smo v Državnem zboru obravnavali zakon o prikritih vojnih grobiščih, ki je
               na nek način sledil pietetnemu odnosu do žrtev povojnega nasilja, da v poslanski
               skupini SDS ob glasovanju niste dali dokončne podpore temu zakonu. Tega ne
               problematiziram. Res pa je tudi to, da ga niste amandmirali. Nobenega amandmaja na ta
               zakon niste vložili. Ne glede na to, da se je tudi s tem zakonom poskušalo na nek
               način poskušalo izogniti vsakokratnemu medijskemu izpostavljanju posmrtnih ostankov
               in pa na nek način tudi o polemiki o krivdi odgovornosti različnih preteklih
               politik.</p>
               <p>Vedno sem za razpravo, vendar je pri teh razpravah potrebno biti dovolj občutljiv in
               senzibilen, da ta razprava ne poteka na podlagi in v luči nekih prikritih vojnih
               grobišč. Meni osebno pa se to ne zdi sprejemljivo.</p>
               <p>Strinjam se tudi v delu razprave gospoda Vebra, da se politični prostor ne sme
               domišljati, da je usoda razklanosti in nekih medsebojnih obračunov doletela v
               polpretekli zgodovini samo nas, ker to ni res. Ta usoda je doletela vsak narod, ki se
               je znašel znotraj neke vojne vihre. Je pa res, da se je potrebno vprašati in
               razmisliti zakaj smo v resnici pa čakali tako dolgo, da smo se začeli odkrito
               pogovarjati in reševati to vprašanje in konec koncev zakaj je tudi takrat, ko del
               neke vladajoče politike skupaj z delom opozicije, kot rečeno poskuša v nekem
               ideološkem in političnem smislu zapreti to poglavje v spomin in opomin določenim
               političnim opcijam tako z levega in desnega pola to nikakor ne ustreza.</p>
               <p>Ko se pogovarjamo o spravi, ki naj bi bila neko temeljno vodilo za neko dejansko
               narodovo katarzo, bi rad dopolnil, da razumem določena stališča, ki so zelo osebna,
               intimna, žalostna, kar v razpravi razmišljamo skozi vidik, ko preštevamo svoje mrtve.
               Takšno gesto sam zelo spoštujem. Bi pa tudi dejal, da se mi zdi, da je potreben nek
               določen razmislek ali pa nek uvid, da bo do sprave prišlo tudi takrat, ko bodo
               različni ideološki poli začeli dejansko preštevati mrtve drugih. Ko bodo mrtve
               nasprotne <stage type="mag"/><stage>(nadaljevanje)</stage> strani kot
               svoje mrtve, da so to v resnici njihovi mrtvi, mislim, da šele takrat bo lahko prišlo
               do neke dejanske narodove sprave. Ker mislim, da so mrtvi breme njihovih krvnikov. Ko
               se bomo tega zavedali, šele takrat bo lahko prišlo do neke dokončne sprave. Do takrat
               pa dvomim, kot nek mlad človek, ki v resnici s to zgodovino na nek način neposredno
               nima nič, mislim, da ne bo bolje.</p>
               <p>Ko se pogovarjamo o tem zakonu in implementaciji tega zakona, se mi zdi prav, da smo
               kritični, ampak vseeno ne smemo pozabiti, da je pa gesta pri sprejemu te zakonodaje
               bila zagotovo dobronamerna in srčna in da gre zagotovo v smeri, ko bomo lahko
               dejansko vsi razumeli, enako doumeli in enako čutili Zupančičeve besede, ki naj bi
               bile napisane na spomeniku sprave, da domovina je ena, da je vsem nam dodeljena in
               kot iz začetka razprave eno življenje in ena smrt. Hvala lepa.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp27">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Preden pa dam repliko gospe Anji Bah Žibert, želim tudi sama
               kratko replicirati.</p>
               <p>Poglejte, gospod Tabaković, rekli ste, da mi zakona, ki ga je vložila Nova Slovenija
               nismo podprli. Res je, ampak mu tudi nismo nasprotovali. Zakaj pa ga nismo podprli je
               pa potrebno kaj več reči. Ne samo reči, da nekega zakona nismo podprli. Mi smo to
               zelo argumentirano od člena do člena pojasnili ob splošni razpravi. Takrat, ko sem
               imela zelo dolgo stališče v imenu poslanske skupine, vendar v kratkem, če že želite.
               Nismo ga podprli, ker prvič izhaja iz povsem napačnih izhodišč in sicer iz zakona v
               letu 2003, torej iz zakona o vojnih grobiščih, zaradi česar smo mi kot Slovenska
               demokratska stranka že takrat obstruirali glasovanje, tako kot je glasovanje
               obstruirala tudi Nova Slovenija, ampak mi smo tudi v tem primeru, se pravi v letu
               2015, ravnali načelno in nič drugače. Se pravi smo imeli hrbtenico. Mi želimo samo
               tisto, kar želijo svojci žrtev. Se pravi, da se jih dostojno pokoplje, ampak tudi da
               se pove, kdo je odgovoren za njihovo trpljenje, smrt itd. Pri teh stvareh moramo biti
               zelo natančni, ko nekako obsojamo kdo kaj ne podpira ali podpira.</p>
               <p>Izvolite repliko, gospa Anja Bah Žibert.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp28">

               <speaker>ANJA BAH ŽIBERT (PS SDS):</speaker>

               <p>Hvala lepa. V velikem delu se z gospodom Tabakovićem strinjam. Tudi s tistim se
               strinjam, da bo verjetno napredek, ko bomo znali prešteti mrtve na drugi strani. Žal
               imamo v Sloveniji preštete na eni strani. Povedala sem anomalije tudi tiste strani
               ravno s svojega osebnega primera, zato ker je bilo nekomu v interesu, da se tako
               naredi in mu ni bilo v interesu, da se ve kako je nekdo padel, čeprav so bili očitno
               podatki in še danes mi ni. Tako da tudi tisti del ni še popolnoma znan. To je pa
               razlog zakaj mi nismo zakona podprli. Ker želimo, da se dejansko ve in da tisti, ki
               so odgovorni za tisto drugo stran enkrat so pred sodiščem in da se reče oprostite
               bobu bob tako je bilo. To je dejstvo. Imamo pa na primer osamosvojitelje pred
               sodiščem. Zato pa naša sodišča očitno nimajo sodnih zaostankov.</p>
               <p>Nekaj se ne morem še strinjati in tukaj gre še moja druga replika, da naj bi lokacijo
               kje naj bi ta kostnica ali kakorkoli že to imenujemo bila in na strani članov
               komisije. Če gremo gledati kakšne so tudi nekako opravila, ki naj bi jih ta komisija
               imela, tega notri ne najdemo. Mislim, da to pa res ni stvar komisije. To je pa stvar
               države. Ker to je odnos do tega. Z odnosom do tega bomo pokazali kaj nam ta stvar
               pomeni. <stage type="mag"/><stage>(nadaljevanje)</stage> Glavno mesto
               ima nek ne samo simbolni, ima tudi svoj status, ima tudi svoj zakon. Mislim, da bomo
               prave odgovore dali takrat, ko bomo imeli spomeniku revolucije, ki ga imamo tukaj
               sedaj pred tem Državnim zborom, morda zraven še en drug spomenik. Spomenik pobitim od
               revolucije ali pa kakorkoli že. SE opravičujem, ker sem dolga, ampak hočem pač
               povedati, da se mi zdi to stvar države in stvar nas vseh kje bo takšen pokop izveden.
               Mislim, da to tudi že po samih nalogah, sploh pa vsebinsko, sodi v eno drugo
               dimenzijo odgovora.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp29">

               <speaker>PREDSEDNICA EVA IGRL:</speaker>

               <p>Želeli ste postopkovno? Izvolite.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp30">

               <speaker>ERIKA DEKLEVA (PS SMC):</speaker>

               <p>Predsednica, rada bi vas spomnila na poslovnik in prosila, da ga pri svojem delu
               upoštevate. To je bila razprava, ne pa replika. Moj kolega Saša Tabaković kolegice
               Anje ni omenjal v svoji razpravi. Hvala.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp31">

               <speaker>PREDSEDNICA EVA IRGL:</speaker>

               <p>Najlepša hvala. Vi tudi veste, da replika pomeni, da če je neka razprava napačno
               razumljena potem lahko nanjo nekdo odgovori. Postopkovno želite, gospa Anja Bah
               Žibert? Izvolite.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp32">

               <speaker>ANJA BAH ŽIBERT (PS SDS):</speaker>

               <p>Spoštovana kolegica, seveda sem bila omenjena. Sem članica Slovenske demokratske
               stranke že od leta 1994. Nimam težav pri imenovanju stranke ali pa da se ne bi
               spomnila v kateri stranki sem. In Slovenska demokratska stranka je bila v razpravi
               Saša Tabakovića omenjena. Omenjeni smo bili, da neke stvari nismo podprli. In njegova
               obrazložitev je bila napačno razumljena takrat, ko smo mi to storili. Tako da je bila
               replika povsem.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp33">

               <speaker>PREDSEDNICA EVA IGRL:</speaker>

               <p>Najlepša hvala. Kaj želite, gospod Breznik? Postopkovno želite. Izvolite.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp34">

               <speaker>FRANC BREZNIK (PS SDS):</speaker>

               <p>Poglejte, gospod Tabaković je imel en lep umetniški govor. Govoril je tudi o žrtvah.
               Prosil bi in izkoristil, da bi dal idejo, da dr. Dežman, ki je velik strokovnjak s
               tega področja, da pove nekaj o žrtvah. Koliko jih je bilo med vojno, po vojni, katera
               stran je prva začela, ker mislim, da imamo enega strokovnjaka med nami in boste lahko
               to iz prve roke nekako izvedeli. Na vsake žrtve, kajti za mene so vse žrtve enake.
               Zato dajem pobudo, če lahko gospod Dežman odgovori glede števila žrtev na eni in
               drugi strani. Hvala lepa.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp35">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Sedaj bo gospod Dežman tudi dobil besedo. Še prej pa bi
               želela sama na kratko razpravljati še o nekaterih stvareh glede na to, da boste,
               gospod Dežman, potem odgovarjali na odprte dileme, ki so se tukaj odprle v tej
               razpravi.</p>
               <p>Najprej mene osebno zanima, gospod Dežman, če mi lahko poveste koliko žrtev komunizma
               smo po novo sprejetem zakonu dostojno pokopali. To pomeni, da smo jih identificirali
               in jim ponudili grob, ki je, še enkrat ponavljam, neodtuljiva pravica vsakega izmed
               nas. To me zanima.</p>
               <p>Omenili ste ženevsko konvencijo oziroma ženevske humanitarne konvencije. Zanima me
               ali sploh delujemo v skladu z njimi. Sama osebno menim, da ne. Zaradi tega, ker
               tisti, ki malo bolj spremljamo ta področja najverjetneje vemo kaj pomenijo ženevske
               humanitarne konvencije in te obvezujejo vse države podpisnice, kar pomeni tudi
               Republiko Slovenijo, da ubite in umrle pripadnike, sedaj tukaj govorimo o tujih
               oboroženih silah tudi internirance in vojne ujetnike, se pač dostojno pokoplje. Kar
               pomeni, da so njihovi grobovi spoštovani, da so razporejeni po možnosti po
               državljanstvu. Morajo biti redno vzdrževani in tako tudi označeni. Vse to pravi
               ženevska konvencija. Mene zanima ali delujemo v skladu z njo.</p>
               <p>Verjetno ste videli, da smo na koncu dodali še šesti sklep oziroma smo zapisali
               sklep. Mislim, da ste uvodoma tudi povedali, da se tudi strinjate z njim, da pa bi
               morali dodati zraven še določene druge države. Če sem prav ujela, vi ste zgodovinar
               in me boste popravili, da bi dodali zraven še Italijo, Črno goro, Bosno in
               Hercegovino, Srbijo.<stage type="mag"/><stage>(nadaljevanje)</stage> To
               pomeni, da bi pridobili mnenja vlad Avstrije in Hrvaške glede pokopa žrtev v skladu s
               prakso in pristopom uveljavljanja v primeru identifikacije žrtev v Srebrnici. Zakaj
               to pogovorim? Zaradi tega, ker se vsi zelo dobro spomnimo genocida, ki je bil
               povzročen v Srebrenici. Vse to nas je najverjetneje celotno javnost globoko
               pretreslo. Tam so se potrudili in identificirali žrtve. Nekaterih še ne, ampak po
               večini so te žrtve identificirane in vsaka leži v svojem grobu. Zato me zanima kdaj
               bo država sposobna storiti takšen korak tudi v slovenskem primeru.</p>
               <p>Sedaj pa vam dajem besedo, gospod Dežman, izvolite.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp36">

               <speaker>DR. JOŽE DEŽMAN:</speaker>

               <p>Hvala lepa. Zmeraj je stvar pogleda. Mislim, da ta pojem nič se ni zgodilo, je pojem
               pesimista ali pa večne žrtve. Poglejte samo Rov Svete Barbare. Gospodu Türku se je
               kar nekaj zgodilo. Titovi cesti v Ljubljani se je kar nekaj zgodilo. Te gajbice so
               pripravile do tega, da je predsedstvo pisateljev, predsedstvo akademije, skratka
               silna množica zapisov je oblikovalo eno zavest, da je to treba spremeniti. Rekel bi,
               da če to Ministrstvo za delo, družino, socialne zadeve s polno odgovornostjo
               prevzame, če je gospa Bacova<stage>(?)</stage> tukaj tudi zastavila eno svojo funkcionarsko
               avtoriteto, tudi opozarjam, da so sredstva za projekt Rov Svete Barbare posebna
               proračunska sredstva, je to velik podvig. Rekel bi, da se je ogromno spremenilo in
               sedaj ko se bo vstopilo v rov, se bo spreminjalo naprej. Ko bo pokop v Mariboru
               opravljen, se bo spreminjalo naprej. Ko bo muzej v rovu Svete Barbare omogočil dostop
               javnosti, se bo spreminjalo naprej. Ampak kljub vsemu bi opozoril, da ne dokončnost
               ali pa življenje polno presenečenj k temu področju sodi. Če daš razpis za 45 žrtev na
               Travni gori in jih najdeš 5, je tako dejstvo. V primeru Krimske jame smo pri 31
               žrtvah in niti do leta 1942 očitno nismo prišli. Ne moremo vnaprej vedeti kaj nas
               čaka.</p>
               <p>To kar je pomembno je, da razprava ne ostane samo na vladni ravni. Spet bi omenil
               primer Krimske jame. Tukaj je bilo štiri leta zelo dinamičnih pogajanj s prejšnjim
               županom, ki je nekako našel ob sklepu, da mora dati denar in ga ni dal. Sedaj novi
               župan je to dal in tam jamarsko društvo in tudi prvič ljubiteljsko arheologi in drugi
               opravljajo eno veliko delo. Mi smo objavili seznam domnevnih žrtev in se je nekaj
               družin na ta seznam odzvalo in se je strinjalo s pokopom na pokopališču v Begunjah
               pri Cerknici. To so procedure, ki jih je ob vsakem primeru potrebno sproti razviti.
               Moram reči, da kljub tej negotovosti smo na Ministrstvu za gospodarski razvoj našli
               skrajno kooperativnost, da poskušamo oblikovati razpise tako, da bodo čim bolj
               reaktivni na ta stanja, ki prihajajo.</p>
               <p>Zdaj pa problem kostnice. Novela zakona o vojnih grobiščih iz leta 2009 ukazuje
               kostnico na Teharjah. Ker se pa tudi tukaj položaj spreminja in ker nam je Evropska
               komisija ukazala, da ob urejanju ekološke sanacije Celje urejamo tudi grobišča
               pomeni, da je tukaj zakon neizvršljiv in da bo potrebno Celje ekološko sanirati, dati
               maksimalno pozornost tudi grobiščem in se potem spet vrniti na Teharje kako tam
               ravnati naprej. </p>
               <p>Stvar, ki se je nismo lotili je pa angažma Ministrstva za kulturo. Tukaj je kultura
               edina, ki ima regionalno mrežo, da lahko stanje spomenikov na svojem področju kolikor
               toliko reagira in zato je dikcija zakona naj Ministrstvo za kulturo skuša biti
               kooperativno z Ministrstvom za gospodarski razvoj in Ministrstvom za delo in nato
               svojo mrežo v to nego vključi. To se ta hip ne dogaja. Pogovarjamo se, da bo potrebno
               to narediti. Ampak dejstvo je, da ti standardi, ki pa mislim, da so stvar dogovora
               kako naj grobišče zgleda, kje je že in kje ne, je pa stvar tudi mednarodnih
               relacij.</p>
               <p>Sedaj ko ste, gospa predsednica, vprašala, nemški standard je izjemno lapidaren.
                  <stage type="mag"/><stage>(nadaljevanje)</stage> To ni standard za
               Srebrenico. Oni pripeljejo samo antropologa, ki stvari zmeri. Eden je rekel, sam sem
               jih 4000 v enem tednu v Budimpešti prekopal. To ni standard, ki bi se ga mi držali.
               Italijanska pozornost je še manjša. Dejstvo je, da so oni večino svojih mrtvih
               odpeljali v Redipuljo, Nemci jih koncentrirajo v Kranju, Celju in Ljubljani. Problem
               je Hrvaška. Nazadnje poizvedovanje kaj je s 177 mrtvimi odkopanimi na pokopališču v
               Cerkljah, je Milanovićeva vlada odgovorila, da jih ne zanima. Nova vlada to področje
               ureja in pričakujemo nove kontakte. Ta črnogorska pobuda v Kamniški Bistrici je
               zasebna pobuda družine Niklanović, ki ne govori o volji črnogorske države. Tukaj
               skoraj tudi v mednarodnem okolju ne moremo govoriti o kakšnih temeljnih
               gotovostih.</p>
               <p>Bi pa zaključil kljub vsemu z gospodom Jamnikom. Z gospodom Jamnikom sva leta 2014
               objavila poročilo o akciji sprave. Leta 2015 sem kolikor toliko sodeloval pri
               operaciji Ribičič. To sta dve operaciji, ki jih gospod Drobnič kot državni tožilec ni
               naredil. Gospod Jamnik pa jo je. Če je to že licitacija za sestavo nove komisije, me
               pa le čudi, da je bil gospod Jamnik v prvi in drugi Janševi vladi imenovan za člana
               komisije. Ne vem kaj je sedaj narobe. Ali je takrat v redu delal in je sedaj nekaj
               narobe? To pa govorim kot njegov kolega in prijatelj. To se mi zdi nepotrebno na tak
               način pogrom nad njim delati, če ga ni tukaj.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp37">

               <speaker>PREDSEDNICA EVA IGRL:</speaker>

               <p>Najlepša hvala za te odgovore na vprašanja. Sedaj sprašujem, če želi še kdo
               razpravljati? Če ne, potem dajem besedo še gospodu Sušniku. Izvolite.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp38">

               <speaker>PETER SUŠNIK:</speaker>

               <p>Hvala lepa, gospa predsednica in tudi vsem razpravljavcem, ki so se danes oglasili.
               Dimenzija tega problema je taka, da ob spoznanju kaj pravzaprav imamo, ne moreš
               ostati tiho in ko ne moreš ostati tiho je včasih treba povedati tudi kaj takega, kar
               nima ne repa ne glave. Na žalost prav iz nekaterih razprav, ki sem jih tukaj slišal,
               ugotavljam, da smo zelo oddaljeni od drugega kot politične volje, da se stvar uredi.
               Ampak že to je dobro, ker do sedaj tudi tega ni bilo. Bojim se, da intonacija, ki jo
               je dal v razpravi gospod Veber, sodi v kontekst nekaj bi želeli narediti, ne bi pa se
               želeli zameriti tistim, ki smo jih do sedaj imeli v čislih. Na žalost obračun s
               totalitarizmom ne gre tako, da nisi nikomur nič dolžan in da imaš vse enako rad. V
               tej državi tega nismo opravili. Zato tudi spomenik, ki ga je gospod poslanec
               Tabaković omenil, je sicer spomenik, ki je sam v sebi v nasprotju. Istočasno so pri
               polaganju temeljnega kamna sodelovali ljudje, ki so dan po tem razlagali kot državni
               funkcionarji, kot lokalni funkcionarji, da v njihovi občini spomenikov izdajalcem ne
               bo. Pod to kategorijo so danes trupla v Hudi jami. Pod to kategorijo imamo trupla v
               Macesnovi gorici, pod to kategorijo imamo neizkopana trupla v Krimski jami. Ker so
               bili tja notri dani z legitimacijo, da so izdajalci.</p>
               <p>Spomenik, ki ga želimo prikazati kot spomenik sprave, nima smisla, če bomo pokopali
               ljudi na tak način. Ker tega dokončnega obračuna ni bilo, se moramo očitno najprej
               lotiti osnovnih civilizacijskih dejanj, da bomo morda kot narod enkrat dozoreli, da
               obračunamo tudi s tistim, kar je resnica in kar je žalostna resnica, ker je ne
               poznamo, ker nam je ni bilo dano spoznati zadnji 70 let na tak način, kot jo znamo
               ceniti danes.</p>
               <p>V tem delu je legitimna razprava in mora biti ta razprava v slovenski javnosti, v čim
               širšem okviru kaj bomo naredili, ker imamo toliko količine ljudi, žrtev, ki jih
               moramo nekam pietetno pokopati. Ta problem ni bil rešen v tem zakonu. Ta problem ne
               zna rešiti komisija, ta problem kljub vsej dobri volji ne zna rešiti Ministrstvo za
               delo, družino, socialne zadeve in enake možnosti, ta problem ne more rešiti Državni
               zbor, ampak ga moramo rešiti kot narod. Ugotoviti moramo kaj bomo s tem. Dokler so v
               Hudi jami nas nič ne skrbi. Dokler so v neki kostnici kot gajbice nas nič ne
                  skrbi.<stage type="mag"/><stage>(nadaljevanje)</stage> Dokler so v
               neki kostnici kot gajbice, nas nič ne skrbi. Ko jih bomo imeli pred seboj in med
               seboj, bomo ugotovili, da se ljubljanske Žale lahko skrijejo, če jih bomo
               individualno pokopavali. To je ogromna količina grobov.</p>
               <p>Na žalost pa naša država na tem temelji. Če se s tem ne bomo sprijaznili in začeli
               iskati konstruktivne rešitve, ne v smislu koga bomo obsodili zato, ker na tej točki
               zrelosti še nismo kljub temu, da bi si želel. To sem tudi napisal vsem tistim, ki so
               v tej vladi odgovorni. Želim poročilo Ministrstva za pravosodje, ker razumem, da je
               težko iti preko tega steklenega zidu, da bomo nekoga končno začeli spraševati po
               odgovornosti. To je temeljni problem, ampak pravosodnih organov, ki morajo
               odgovarjati za ta svoja dejanja ali kot je korektno povedala dr. Brglezova nedejanja.
               S tem tudi marsikaj povedo.</p>
               <p>Gospoda Jamnika ne morem ne kriviti, ne hvaliti. Je član komisije. Komisija v tej
               državi ni tožilstvo. Ni sodstvo. Ni policija. On je posameznik, ki ima lahko svojo
               vlogo v tem postopku. Na žalost jo je treba presoditi tako ali drugače skozi lastne
               izkušnje enega ali drugega, ki tukaj sedi. Dejstvo pa je, da je potrebno na
               odgovornost poklicati tiste, ki so v pravosodju zaposleni, prejemajo plačo in
               sprejemajo odločitve ali bodo storili neko dejanje ali pa ga ne bodo storili. To je
               edini sklep, ki ga razumem pod tistim, kar želimo v zvezi 13. členom. Naj nekdo
               pojasni. V primeru Krimske jame, tam smo bili, ugotovili smo to in to in menimo, da
               na osnovi naših ugotovitev ni kaznivega dejanja, ki bi ga bilo treba preiskati. V
               redu, hvala lepa, ti ljudje so po nesreči padli v jamo. Ampak to je farsa, s katero
               se soočamo.</p>
               <p>Hvala poslancem SMC in poslancem NSi, kakor vsem drugim, ki vsaj prispevajo svoj
               minimalni delež k temu, da je politična volja izkazana, da enkrat pridemo do konca.
               Po tempu, ki smo ga slišali iz Ministrstva za gospodarstvo, v formalnem poročilu nas
               čaka 30 let dela.</p>
               <p>Ne želim vsako leto priti pred častni zbor in poročati o tem, da še vedno nismo
               prišli preko javnega razpisa, ker se je zapletlo, ker smo razpisali za 31 trupel,
               ugotovili pa smo, da jih je bistveno več in je treba javni razpis v sredi ponoviti.
               Potem se delamo norca iz tistih, ki so dali svoje življenje. Hvala.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp39">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Sedaj dajem besedo še gospodu Štrovsu, potem pa bomo počasi
               zaključili z razpravo. Izvolite.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp40">

               <speaker>MARKO ŠTROVS:</speaker>

               <p>Danes se je najbolj pogosto kot argument oziroma kot instrument za blokado dela v
               zvezi z dostojnim pokopom žrtev povojnih pobojev uporabljalo bodisi finance, bodisi
               neka komplikacija pri prekopih samih. Sodeloval sem z nemško komisijo, z nemškimi
               izvajalci pokopov nemških padlih oziroma umrlih vojakov in oni to jemljejo kot
               grobarske posle. Lahko prekopljejo tudi 4.000 trupel v enem mesecu, ker iz tega ne
               delajo znanosti. To je grobarski posel. Vendar poudarek pa mora biti na javnosti in
               na pogrebu, na pogrebnih slovesnostih. Ne sme se tam nekje mrcvariti posmrtnih
               ostankov leta in leta, potem pa jih skrivaj ponoči prepeljati v neko klet in tam
               zakleniti.</p>
               <p>Pri teh stvareh je treba uporabljati čisto običajne medčloveške civilizacijske norme,
               ki jih vsakdo pozna pri pokopih svojih bližnjih. Se pravi tu ne gledamo tisto
               proceduro, gledamo na obred, gledamo na čast, gledamo na dostojno slovo od
               mrtvih.</p>
               <p>V zvezi z odgovornostjo je pa druga stvar. To je druga stvar. Vendar ravno zaradi
               tega, ker je to druga stvar, ne smemo imeti mešanja funkcij. Ne sme nekdo, ki je
               odgovoren za policijsko preiskavo vseh vojnih zločinov v Sloveniji, ker akcija sprava
               je ravno s tem namenom postavljena, potem biti član komisije, ki pazi predvsem na to,
               da javnost ne izve, ne vidi posledic teh zločinov. To je tisto, kar je treba
               razrešiti. Ne smemo imeti nekih mešanj odgovornosti, nekih mešanj pristojnosti, ki se
               med seboj izključujejo. <stage type="mag"/><stage>(nadaljevanje)</stage> Naj nekdo preiskuje, naj bo nekdo odgovoren za uspeh
               preiskave. Nekdo drug pa naj poskrbi za to, da bodo svojci prišli do tistega groba,
               kjer se lahko razjokajo za svojim svojcem.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp41">

               <speaker>PREDSEDNICA EVA IGRL:</speaker>

               <p>Najlepša hvala tudi za ta pojasnila. Še gospa iz Ministrstva za delo je želela nekaj
               dodati. Izvolite.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp42">

               <speaker>GOSPA DRAGICA BAC:</speaker>

               <p>Hvala lepa za besedo, gospa predsednica. Spoštovani poslanci in poslanke in ostali
               gostje. Vendarle bi želela povedati nekaj kratkih pojasnil v zvezi s postopki
               pietetne obravnave v Hudi jami. Postopki se peljejo že od novembra lanskega leta. Gre
               za dokaj zahteven projekt. Gre za rudarsko delo, gre za delo v rudniku. Želeli smo
               vsa vprašanja najbolj pietetne obravnave posmrtnih ostankov reševati ne skupaj s
               stroko. Žal tudi stroka ni imela takojšnjih odgovorov. Pravzaprav te izkušnje ne pri
               nas, ne v tujini.</p>
               <p>Če povem sedaj postopek. Ta postopek je sedaj dorečen. Mislim, da bi, tako kot je
               rekla državna sekretarka, v letošnjem letu že začeli z izkopom. Gre za celotno
               rešitev, torej za iznos posmrtnih ostankov, ki so v kostnici in prvi del pokopa na
               pokopnem polju v Mariboru in potem izkop v jašku, kjer se pa pravzaprav ne ve koliko
               trupel je še in končno rešitev celotne rane v slovenskem prostoru. Verjamem, da bomo
               v naslednjem letu to zaključili. Je pa res, da mogoče na prvi pogled še niso vidni
               rezultati tega dela. Pa vendarle so bili ti postopki tako na operativni kot tudi na
               strokovni ravni dokaj zahtevni. Sredstva so zagotovljena iz Ministrstva za delo,
               družino, socialne zadeve in enake možnosti. To gre za drugo postavko in ne gre za to
               postavko, da bi onemogočali kakršnokoli delo na tem področju. Hvala lepa.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp43">

               <speaker>PREDSEDNICA EVA IGRL:</speaker>

               <p>Ni več prijavljenih k razpravi. Razpravo bom sedaj zaključila. Morda bi za konec
               rekla samo še to in ponovila tisto, kar je bilo na začetku izraženo.</p>
               <p>Verjetno se potem vsi strinjamo, da je v tej državi potrebno dokončno izvesti vse te
               elemente tranzicijske pravičnosti, o katerih smo prej govorili. Torej, pravica
               vedeti, pravica, da so krivice popravljene, pravica do zakonitosti in pravica do
               zagotovil neponavljanja.</p>
               <p>Pred seboj imamo šest sklepov. Zato bomo sedaj prišli na razpravo in odločanje o
               predlogih sklepov, ki ste jih poslanke in poslanci prejeli 14. 4. 2016.</p>
               <p>Najprej bomo odločali o prvem sklepu. Mislim, da sta uvodoma gospod Breznik in gospod
               Sušnik še posebej razpravljala tudi o tem delu, da je treba vzpostaviti javno bazo
               referenčnih DNK. Prvi sklep govori ravno o tem.</p>
               <p>Prvi sklep glasi: Komisija za peticije ter za človekove pravice in enake možnosti
               predlaga Vladi, da vzpostavi javno bazo referenčnih DNK, kjer bodo sorodniki žrtev
               lahko spravili svoje vzorce DNK za potrebe primerjave z DNK žrtev. Sprašujem ali želi
               o tem sklepu kdo razpravljati? Če ne, potem dajem ta sklep na glasovanje.</p>
               <p>Začenjam glasovanje. Glasovanje poteka. Zaključujem glasovanje.</p>
               <p>Kdo je za? <stage>(3 člani.)</stage> Kdo je proti? <stage>(6 članov.)</stage></p>
               <p>Ugotavljam, da prvi sklep ni bil sprejet.</p>
               <p>Prehajamo na odločanje o drugem sklepu. Komisija za peticije ter za človekove pravice
               in enake možnosti predlaga Vladi, da pozove vse pravosodne organe k poročanju o
               razlogih za neizvedbo preiskovalnih dejanj za vsako morišče, za katero bo komisija v
               skladu z drugim odstavkom 13. člena zakona o prikritih vojnih grobiščih in pokopu
               žrtev pričela postopke prekopa. Sprašujem, če želi kdo razpravljati? <stage>(Ne.)</stage> Potem
               dajem takšen sklep na glasovanje.</p>
               <p>Začenjam glasovanje. Glasovanje poteka. Zaključujem glasovanje.</p>
               <p>Kdo je za? <stage>(3 člani.)</stage> Kdo je proti? <stage>(7 članov.)</stage></p>
               <p>Ugotavljam, da drugi sklep ni bil sprejet.</p>
               <p>Prehajamo na odločanje o tretjem sklepu. Komisija za peticije ter za človekove
               pravice in enake možnosti predlaga Vladi, da se 13. člen zakona o prikritih vojnih
               grobiščih <stage type="mag"/><stage>(nadaljevanje)</stage> ter pokopu
               žrtev dopolni z uvedbo rednega poročanja pravosodnih organov, to je policije,
               tožilstva in sodišč o poteku preiskav glede najdenih žrtev. Želite obrazložiti svoj
               glas, gospod Breznik? Izvolite.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp44">

               <speaker>FRANC BREZNIK (PS SDS):</speaker>

               <p>Sam bom, tako kot sem prej rekel, podprl sklepe. Zanima me ali smo na isti seji ali
               smo isto razpravljali. Torej, koalicija se je odločila, da ne bo podprla tega, da se
               preiskujejo ta kazniva dejanja, zakaj so ti umrli. Vi ste proti temu, da se preišče.
               Ali je bila to pomota pri glasovanju? To sprašujem. Proti temu ste, da se najde
               tiste, ki so storili ta zločin. Imamo mrtve in se to ne preiskuje. Torej, vi ste
               proti temu? Ali sem prav razumel? Glasovanje pri drugem sklepu, spoštovana
               predsednica, je bila pomota. Videl sem tri glasove, ki so bili za to, da se preiskuje
               kazniva dejanja. Imamo pa koalicijo etično moralno in kakršnokoli, ki je rekla ne.
               Ali to drži?</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp45">

               <speaker>PREDSEDNICA EVA IRGL:</speaker>

               <p>Da, to drži, gospod Breznik.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp46">

               <speaker>FRANC BREZNIK (PS SDS):</speaker>

               <p>DeSUS, SMC, SD, vi ste bili proti temu, da se preiskujejo ti zločini. Potem je brez
               veze, da nadaljujemo. Škoda zakona, škoda vsega, da danes to tukaj nadaljujemo, gospa
               predsednica. Škoda denarja, škoda vsega. 100.000 žrtev in koalicija je proti temu, da
               bi se preiskovala kazniva dejanja. Oprostite, boljše je, da pospravimo in gremo
               domov. Škoda sedenja tukaj. Oprostite.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp47">

               <speaker>PREDSEDNICA EVA IRGL:</speaker>

               <p>Najlepša hvala za obrazložitev glasu. Sicer pa si ljudje lahko sami ustvarijo vtis o
               tem kako kdo glasuje. Torej, dajemo na glasovanje tretji sklep, kot sem ga prej
               prebrala.</p>
               <p>Začenjam glasovanje. Glasovanje poteka. Zaključujem glasovanje.</p>
               <p>Kdo je za? <stage>(3 člani.)</stage> Je kdo proti? <stage>(7 članov.)</stage></p>
               <p>Ugotavljam, da tudi tretji sklep ni bil izglasovan.</p>
               <p>Glasujemo o četrtem sklepu, ki se glasi tako: Komisija za peticije ter za človekove
               pravice in enake možnosti predlaga Vladi, da v skladu s 16. členom zakona o prikritih
               vojnih grobiščih in pokopu žrtev čim prej imenuje novo Komisijo Vlade Republike
               Slovenije za reševanje vprašanj prikritih grobišč in vanjo imenuje tudi člana Društva
               nova slovenska zaveza. Glasujemo o tem sklepu.</p>
               <p>Začenjam glasovanje. Glasovanje poteka. Zaključujem glasovanje.</p>
               <p>Kdo je za? <stage>(3 člani.)</stage> Je kdo proti? <stage>(7 članov.)</stage></p>
               <p>Ugotavljam, da četrtni sklep ni sprejet.</p>
               <p>Glasujemo o dveh sklepih. Komisija za peticije ter za človekove pravice in enake
               možnosti predlaga Vladi, da razmisli o možnosti pokopa žrtev komunizma na način kot
               je bilo to izvedeno v primeru žrtev v Srebrenici, kar pomeni, da je potrebno najprej
               ugotoviti identiteto žrtev ter v luči pietete pokopati vsako žrtev v svoj grob, saj
               je grob neodtujljiva pravica vsakega posameznika. Gospod Breznik, izvolite.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp48">

               <speaker>FRANC BREZNIK (PS SDS):</speaker>

               <p>Sam bom ta sklep podprl. Nenazadnje lansko leto je predsednik Državnega zbora in tudi
               vsi poslanci, mislim, da smo spomin na Srebrenico, na 20 let tega zločina nosili te
               rože iz Srebrenice, ki so jih prinesle matere teh pobitih. Verjamem, da vam je ta
               trenutek ostal še v nekem spominu. Zato bom sam to podprl. Je pa to tudi en preizkus
               tudi za koalicijo koliko ste bili takrat iskreni, ali ste verjeli v tiste rože iz
               Srebrenice.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp49">

               <speaker>PREDSEDNICA EVA IRGL:</speaker>

               <p>Sedaj torej dajem na glasovanje peti sklep.</p>
               <p>Začenjam glasovanje. Glasovanje poteka. Zaključujem glasovanje.</p>
               <p>Kdo je za? <stage>(3 člani.)</stage> Je kdo proti? <stage>(7 članov.)</stage></p>
               <p>Ugotavljam, da tudi ta sklep ni bil sprejet.</p>
               <p>Dajem na glasovanje še šesti sklep, ki se glasi takole: Komisija za peticije ter
               človekove pravice in enake možnosti predlaga Vladi, da pridobi mnenja vlad Avstrije,
               Hrvaške, Italije, Črne gore, Bosne in Hercegovine, Srbije in Madžarske glede pokopa
               žrtev, potencialno tudi njihovih državljanov, v skladu s prakso in pristopom
               uveljavljenim v primeru identifikacije žrtev v Srebrenici. Tudi takšen sklep dajem na
               glasovanje.</p>
               <p>Začenjam glasovanje. Glasovanje poteka. Zaključujem glasovanje.</p>
               <p>Kdo je za? <stage>(3 člani.)</stage> Je kdo proti? <stage>(7 članov.)</stage></p>
               <p>Ugotavljam, da tudi ta sklep ni bil sprejet.</p>
               <p>Glasovali smo torej o vseh sklepih. Spoštovana gospa Ljudmila Novak, želite
               postopkovno, če prav razumem? Izvolite. <stage type="mag"/>
               </p>
            </sp>
            <sp xml:id="SDT7-KZPTZČPIEM-nujna-17-2016-04-15.sp50">

               <speaker>LJUDMILA NOVAK (PS NSi):</speaker>

               <p>Sama nisem glasovala, ker nisem članica komisije in nimam pravice do glasovanja. Bi
               pa samo podala v zvezi s četrtim sklepom. Namreč, Vlada mora imenovati novo komisijo
               najkasneje v roku enega leta po uveljavitvi zakona. Glede na to bo tako kmalu morala
               imenovati. Ne glede na to, da koalicija tega sklepa ni podprla, sem prepričana, da bo
               vanjo imenovan tudi član Nove slovenske zaveze.</p>
            </sp>
            <sp xml:id="SDT7-KZPTZČPIEM-nujna-17-2016-04-15.sp51">

               <speaker>PREDSEDNICA EVA IRGL:</speaker>

               <p>Moramo pa vendarle vedeti, da je bila koalicija proti temu. Bomo pa videli, če se bo
               zgodilo kaj drugače. Torej, koalicija je proti, Vlada pa bo mogoče ravnala drugače.
               Bomo videli.</p>
               <p>Vsem skupaj se zahvaljujem, da ste prišli na to seji, zlasti vabljenim na to sejo,
               ker ste zelo tehtno in argumentirano podali svoje stališča in videnja v zvezi z
               dostojnim pokopom. Želim vam prijeten dan še naprej. Lep vikend in zaključujem to
               točko dnevnega reda. Zaključujem tudi 17. nujno sejo za peticije ter za človekove
               pravice in enake možnosti in vas lepo pozdravljam. Srečno. <stage type="time">Seja je bila končana
                  15. aprila 2016 ob 16.46.</stage>
               </p>
            </sp>
         </div>
      </body>
   </text>
</TEI>
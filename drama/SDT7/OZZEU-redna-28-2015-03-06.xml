<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZEU-redna-28-2015-03-06">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">44D9DA0DAE4E1FCFC1257DF700296F06</idno>
               <idno type="custom" subtype="day">7E9D29CEDBE34C3DC1257E1800537922</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=7E9D29CEDBE34C3DC1257E1800537922</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZEU-redna-28-2015-03-06.OZZEU" n="28">
               <name>redna seja</name>
               <date when="2015-03-06"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZEU-redna-28-2015-03-06.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZEU-redna-28-2015-03-06.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">28. seja</stage>
            <stage type="date">(8. marec 2015)</stage>
            <stage type="chairman">Sejo je vodil Kamal Izidor Shaker, predsednik Odbora za zadeve Evropske
            unije.</stage>
            <stage type="time">Seja se je začela ob 8.03. </stage>
            


            <sp xml:id="SDT7-OZZEU-redna-28-2015-03-06.sp1">

               <speaker>PREDSEDNIK KAMAL IZIDOR SHAKER:</speaker>

               <p>Spoštovane kolegice, spoštovani kolegi. Začenjam 28. sejo Odbora za zadeve Evropske
               unije. Obveščam vas, da so zadržani gospod Jožef Horvat, podpredsednik Odbora za
               zadeve Evropske unije, mag. Anže Logar, mag. Jana Jenko, mag. Marko Pogačnik in
               gospod Luka Mesec. Obveščam vas, da so na sejo povabljeni predstavniki Vlade in
               Državnega sveta ter poslanci Evropskega parlamenta iz Republike Slovenije. Vsi prav
               leto pozdravljeni. Opravičilo za triminutno zamudo. Med nami prav lepo pozdravljam
               novega poslanca gospoda Bojana Krajnca, ki je postal tudi člen odbora za zadeve
               Evropske unije.</p>
               <p>Prehajam na določitev dnevnega reda, in sicer ste ga prejeli s sklicem. Ker v
               poslovniškem roku nisem prejel predlogov za njegovo spremembo je določen takšen
               dnevni red kot ste ga tudi prejeli.</p>
               <p>Prehajamo na <title>1. TOČKO – ZASEDANJE SVETA EVROPSKE UNIEJ ZA ZAPOSLOVANJE, SOCIALNO
                  POLITIKO, ZDRAVJE IN VARSTVO POTROŠNIKOV, KI BO POTEKALO V BRUSLJU 9. 3. 2015.</title> Gradivo k tej točki smo prejeli od vladi 5. 3. 2015 na podlagi 8. člena Zakona o
               sodelovanju med Državnim zborom in Vlado o zadevah EU. Gospod Peter Pogačar, državni
               sekretar na Ministrstvu za delo, družino in socialne zadeve vas prosim za
               predstavitev.</p>
            </sp>
            <sp xml:id="SDT7-OZZEU-redna-28-2015-03-06.sp2">

               <speaker>PETER POGAČAR:</speaker>

               <p>Hvala za besedo. Lep pozdrav vsem skupaj.</p>
               <p>Gre za zasedanje Sveta EU za zaposlovanje, socialno politiko, zdravje in varstvo
               potrošnikov. Uvodoma želim poudariti, da bo slovensko delegacijo vodila ministrica za
               delo, dr. Anja Kopač Mrak. Na samem zasedanju, ki je kot neka priprava na zasedanje
               Evropske sveta 19. in 20. marca sta predvideni dve razpravi. In sicer, sama priprava
               na zasedanja Evropskega sveta o letnem pregledu rasti v kontekstu uresničevanja cilja
               zaposlovanja kot je zastavljen v Strategiji Evropa 2020 ter na delovnem kosilu na
               temo naložbenega načrta in vpliva na zaposlovanje. Med pomembnejše točke zasedanja
               sodijo priprave na marčevsko zasedanje Evropskega sveta in v tem kontekstu bo svet sprejel sklepe
               in ključna sporočila o socialnem položaju v Evropi, o vključujočih trgih dela ter o
               strateškem okviru zdravja in varnosti pri delu. Pomembno je poudariti, da bo svet
               predvidoma potrdil tudi ključna sporočila dokumentov, ki jih je pripravil Odbor za
               socialno zaščito ter Odbor za zaposlovanje. Tukaj velja poudariti, da RS sprejem teh
               dokumentov k predlogu vlade podpira, saj je preko svojih predstavnikov v Odboru za
               zaposlovanje in Odboru za socialno zaščito tudi aktivno sodelovala. Morda, glede na
               to, da ste gradiva prejeli, velja izpostaviti dve točki. Prvi je razprava o evropskem
               semestru 2015. Tukaj gre za vprašanje <stage>/ nerazumljivo/</stage> pristop investicije, strukturne
               reforme in fiskalna odgovornost. V zadostni meri zajema zaposlovanje in socialne
               vidike. Kateri so tisti ukrepi, s katerimi je treba nadaljevati, da se bodo delavci
               bolje prilagodili novim zahtevam. Velja še izpostaviti razpravo o strateškem okviru
               za zdravje in varnost pri delu za obdobje 2014 – 2020. Tukaj gre za prilagajanje
               novih izzivov. Kot vsi vemo smo celotna Evropa, še zlasti Slovenija, soočeni s
               staranjem delovne sile in tukaj se bo Slovenija vključila v razpravo v pomen
               preprečevanja preventivnega poklicnih in z delom povezanih boleznih, novih
               nastajajočih tveganj predvsem stresa na delovnem mestu. Slovenija bo tukaj opozorila
               na problematiko starajoče se delovne sile ter daljšanje poklicnega življenja vseh
               posameznikov. Toliko v uvod. Potem pa, če bo kakšno vprašanje.</p>
            </sp>
            <sp xml:id="SDT7-OZZEU-redna-28-2015-03-06.sp3">

               <speaker>PREDSEDNIK KAMAL IZIDOR SHAKER:</speaker>

               <p>Hvala. Odpiram razpravo poslank in poslancev. Ni razprave. Hvala za vašo
               predstavitev. Ker ni želje po razpravi to tudi zaključujem. Predlagam naslednji
               sklep: <q>"Odbor za zadeve Evropske unije se je seznanil z izhodišči za udeležbo
               delegacije RS na zasedanje Sveta EU za zaposlovanje, socialno politiko in varstvo
               potrošnikov, ki bo v Bruslju 9. 3. 2015, je njih podprl."</q> Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem končujem tudi 1. točko dnevnega reda.</p>
               <p>Prehajamo na <title>2. TOČKO DNEVNEGA REDA – ZASEDNJA EVROPSKE UNIEJ ZA EKONOMSKE IN
                  FINANČNE ZADEVE, KI BO POTEKALO V BRUSLJU 10. 3. 2015.</title> Gradivo k tej točki
               smo prejeli od vlade, 5. 3. 2015 na podlagi 8. člena Zakona o sodelovanju med
               Državnim zborom in Vlado v zadevah Evropske unije. Gospa Irena Sodin, državna
               sekretarka na Ministrstvu za finance. Prosil bi vas za predstavitev teh izhodišč.</p>
            </sp>
            <sp xml:id="SDT7-OZZEU-redna-28-2015-03-06.sp4">

               <speaker>IRENA SODIN:</speaker>

               <p>Hvala lepa, gospod predsednik. Lep pozdrav z moje strani vsem poslankam in
               poslancem.</p>
               <p>Na kratko o Ekofinu, srečanju finančnih ministrov, ki bo potekalo 10. prihodnji teden
               in dan pred tem še zasedanje Evro skupine 9. marca v Bruslju. Na dnevnem redu
               zasedanja finančnih ministrov so trije glavni sklopi. Eden od teh je naložbeni načrt,
               kjer se pričakuje splošni dogovor za pristop Sveta o ureditvi za ustanovitev
               Evropskega sklada za strateške naložbe, to je točka, o kateri smo že večkrat govorili
               na tem odboru pa v nadaljevanju par stavkov kasneje. Drugi sklop je implementacija
               bančne Unije, kjer bo svet informiran predvsem o začetku dela enotnega reševalnega
               odbora in o implementaciji direktive za sanacijo in reševanje bank. Tretji sklop
               evropski semester in izvajanje pakta stabilnosti in rasti.</p>
               <p>Kot povedano naložbeni načrt za Evropo prehaja v pravni del, kjer se določajo pravne
               podlage, zato je bila ustanovljena ad hoc delovna skupina, ki je v sredo dorekla
               zadnja usklajevanja in s tem začenja  proces potekati v Evropskem parlamentu, kjer naj bi bila
               sprejeta uredba, ki bo omogoča pravne podlage za izvajanje tega naložbenega načrta v
               Evropi. Predvideva se, da bi bila uredba do končno sprejeta v Evropskem parlamentu
               28. junija in s tem bi bile danes vse pravne podlage, da dejansko načrt zaživi v
               začetku jeseni. V usklajevalnem procesu je Latvijsko predsedstvo, katerega ta tema je
               njegova glavna prioriteta sprejelo prvotni predlog komisije o zagotavljanju sredstev,
               ki bodo predvidena s strani evropskega proračuna. Slovenija in mnoge druge države
               članice se niso strinjale s tem, da se režejo že dane zaveze predvsem iz dveh postavk
               in sicer povezovanje Evrope in Obzorja 2020, vendar pa je v nadaljevanju, zaradi
               sprejema kompromisa pristala pač na prvotni predlog komisije tako kot vse druge
               države. Vendar pa, če bodo o tem postavljena vprašanja v času sprejemanja uredbe bo
               tudi Slovenija ponovno odprla to vprašanje in bomo v nadaljevanju poročali o tem,
               kako se bodo zadeve odvijale.</p>
               <p>Druga točka – implementacija bančne unije. S 1. januarjem je začel delovati enotni
               Odbor za reševanje bank, v katerega so bili imenovani koncem lanskega leta
               predsednik, podpredsednik in štirje polnopravni člani. V februarju je vsaka država
               članica v ta odbor imenovala svojega predstavnika. Zakon o organu in skladu za
               reševanje bank v Sloveniji je bil sprejet koncem lanskega leta in je določil Banko
               Slovenije kot organ, ki bo izvrševal pristojnosti organa za reševanje. Evropska
               komisija bo o tem opozorila na počasnost implementacije direktive o vzpostavitvi
               okvira za sanacijo in reševanja kreditnih institucij in investicijskih podjetij in pa
               nizko stopnjo ratifikacije sporazuma o prenosu prispevkov v skladu in njihovi
               vzajemnosti. Še vedno ni sprejeto soglasje o premostitvenem financiranju za ta sklad,
               kjer se razpravlja o možnostih delitve sredstev med nacionalnimi oddelki. Druga
               možnost je financiranje iz privatnih virov in tretje, javno financiranje. Slovenija
               je v svojem normativnem programu dela vlade predvidela, da bo skrajni rok sprejema
               Zakona o reševanju bank v slovenski pravni red prinesel določbe Direktive za sanacijo
               in reševanje bank do 30. junija letos. Medvladni sporazum za prenos prispevkov, sklad
               in njihovi vzajemnosti pa najkasneje do decembra 2015.</p>
               <p>Naslednji sklop tem bo evropski semester. Na odboru za ekonomske in finančne zadeve,
               ki je priprava zasedanja Sveta ministrov, ta teden smo prvič obravnavali enotna
               poročila, ki jih je pripravila Evropska komisija za vse države članice letos prvič.
               To poročilo za vsako državo ugotavlja stanje glede makroekonomskih neravnovesij in
               napredka pri uresničevanju specifičnih priporočil in izpolnjevanje priporočil glede
               čezmejnega primanjkljaja. Glavne ugotovitve za Slovenijo so, da v postopku odprave
               makroekonomskih neravnovesij niso več presežna neravnovesja, tako da je bil za
               Slovenijo ugotovljen napredek. Kljub temu pa ugotavljajo, da še naprej potrebujemo
               odločno ukrepanje in bomo še vedno pod skrbnim spremljanjem vseh ukrepov s strani
               Evropske komisije.  Kar se tiče
               izpolnjevanja specifičnih priporočil komisija ocenjuje, da je bil v Sloveniji znaten
               napredek dosežen na področju trga dela in plač, bank in bančnega sistema ter
               prestrukturiranja gospodarstva. Na področju javnih financ, poslovnega okolja,
               transparentnosti, javne administracije in boja proti korupciji je bil po mnenju
               Evropske komisije dosežen delen napredek. Na področju dolgoročne vzdržnosti javnih
               financ, predvsem na področju pokojnin in zdravstva, pa po njihovem mnenju napredek je
               še vedno zelo omejen. Ključne usmeritve, ki jih komisija Sloveniji predlaga so
               okrepiti dolgoročno dobičkonosnost in znižati delež slabih kreditov v podjetjih,
               nadaljevati z razdolževanjem podjetij in nadaljevati z znižanjem prepletenosti države
               z gospodarstvom, okrepiti javnofinančni okvir in preglede učinkovitosti javnih financ
               in privabiti več tujih investicij.</p>
               <p>Slovenija bo na te ugotovitve odreagirala tudi s pripravo nacionalnega reformnega
               programa in programa stabilnosti, ki jih mora pač vsaka država predložiti Evropski
               komisiji v aprilu. Potem nadaljnja razprava se pričakuje za odpravo čezmernega
               primanjkljaja za Francijo. Ob teh priporočilih je na podlagi analiz Evropska komisija
               ugotovila, da Francija ni naredila dovoljšnega napredka za odpravo čezmernega
               primanjkljaja. In zaradi obsega potrebnih ukrepov je podaljšala to obdobje za dve
               leti. To pomeni, da bo Francija zadnja država v evroobmočju, ki bo odpravila presežni
               primanjkljaj. Za lansko leto je bil dosežen deficit 4,3%, za letos se pričakuje 4,1%
               deficit, ob čemer je bil cilj za letošnje leto 2,8%. Za Francijo priporočilo
               vključuje stroge mejnike za prilagoditev fiskalne konsolidacije pod budnim
               spremljanjem Evropske unije in seveda izvedbo ambicioznih strukturnih reform.</p>
               <p>V ponedeljek bo zasedanje evroskupine, kjer bo ponovno glavna tema Grčija. Pričakuje
               se, da bo finančni minister na osnovi seznama reform, ki jih je predložil za to, da
               je evroskupina odločala o podaljšanju programa, izpostavil glavne okvire teh reform
               in ministri bodo pač imeli možnost, da se izrečejo o teh načrtih grške vlade.
               Hvala.</p>
            </sp>
            <sp xml:id="SDT7-OZZEU-redna-28-2015-03-06.sp5">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam. Odpiram razpravo. Gospod Božič.</p>
            </sp>
            <sp xml:id="SDT7-OZZEU-redna-28-2015-03-06.sp6">

               <speaker>TILEN BOŽIČ (PS SMC):</speaker>

               <p>Hvala za besedo. Mene zanima predvsem ta del, ki ste se ga dotaknili, in sicer v
               zvezi s Francijo. Oni imajo nekoliko podobno, recimo v 2008 ste imeli zunanji dolg je
               bil 63% BDP-ja, v 2014 so bili že na 92, to je nekako po skokih, moram reči, da je
               morda nekako primerljivo s Slovenijo. Uspešno so se izpogajali, da ta presežni
               primanjkljaj, ki jim ga nikakor ne uspe krotiti, pa tudi v zadnjem letu do dveh
               nekako so tudi neka finiteta do pretiranega varčevanja je izpuhtela, so se ugotovili
               določeni negativni učinki, ki izhajajo iz tega. In tudi iz tega je prišla neka
               dodatna politična volja ali želja, da bi se trošilo več. Zanima me, če imate morda
               podatke tudi o katerih drugih državah članicah, ki se bodo poslužile tega, se pravi,
               da bi rok za zmanjšanje tega primanjkljaja, se pravi iz polja čezmernega v tistega,
               ki je še dopusten do 3%, se pravi, če so še kakšne druge take države članice, ki se
               bodo tega poslužile in če slučajno zaradi kakšnih težkih situacij, ki se lahko še
               pojavijo tukaj  v
               Sloveniji, kakšne so pa možnosti za Slovenijo, da si izpogaja takšno pozicijo kot si
               jo je pridobila Francija. Hvala.</p>
            </sp>
            <sp xml:id="SDT7-OZZEU-redna-28-2015-03-06.sp7">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Tudi sam bi imel eno vprašanje oziroma en komentar oziroma obvestilo, da glede
               evropskega semestra moram reči, da so pozitivni rezultati kar me izjemno veseli in
               mislim, da tudi moramo nadaljevati s temi ukrepi, ki smo si jih zastavili in na tej
               točki vas tudi obveščam, da bo Odbor za zadeve Evropske unije te stvari tudi glede
               evropskega semestra obravnaval.</p>
               <p>Me pa zanima glede naložbenega načrta. Kakšno je stališče oziroma mnenje Ministrstva
               za finance glede realnosti terminske izvedbe te uredbe glede na to, da je še kar
               nekaj nejasnosti. Ali je možno, da se bo ta uredba, sprejem te uredbe zavlekel v
               prihodnje leto. Kar izvolite.</p>
            </sp>
            <sp xml:id="SDT7-OZZEU-redna-28-2015-03-06.sp8">

               <speaker>GOSPA ____:</speaker>

               <p>Hvala lepa.</p>
               <p>Najprej odgovor na vprašanje gospoda Božiča. Da se pogovarjamo o odpravi presežnega
               primanjkljaja Francije je odraz zelo velikih strukturnih prilagoditev, ki jih je
               morala Francija opraviti. Evropska komisija je že v decembru zahtevala dodatna
               pojasnila od Francije oziroma seznam dodatnih ukrepov, ki jih mora opraviti in
               predstavnik Odbora za finančne in ekonomske zadeve, ki pač pripravlja predloge za
               zasedanje ministrov za finance je zelo velikokrat in moram reči, da v tem pogledu
               tudi velike države niso nič manj izpostavljene kritiki, niti Evropske komisije niti
               drugih držav ob tem ko ne dosegajo zastavljenih ciljev. Tako da je kar nekaj ur
               pojasnjeval ukrepe, ki jih mora Francija pač sprejeti in tudi napore, ki so bili v to
               vloženi, pa kljub temu zaenkrat še niso dosegli ciljev, ki so bili predvideni za
               odpravo tega primanjkljaja.</p>
               <p>Komisija je v svoji oceni za Francijo edino ocenila, da ne more zaključiti, da
               ustrezni ukrepi niso odgovorili na priporočila Evropske komisije. To je bila ena
               posebna formulacija, dvojna negacija, vendar pa na osnovi tega so potem razpravljali
               o tem ali naj priporočijo Franciji, da ima eno dodatno leto za odpravo primanjkljaja,
               dve leti ali tri leta in komisija se je odločila za podaljšanje za dve leti, medtem
               ko je bila Evropska centralna banka mnogo bolj kritična do tega priporočila.</p>
               <p>Ko se neformalno države pogovarjamo med seboj se manjše zavedamo, da bi bil verjetno
               pritisk na manjše države v tem, da sem zelo direktna, drugačen kot pa na Francijo. Je
               pa res, da je obseg ukrepov, ki jih morajo izvesti enormen.</p>
               <p>Poudarili so tudi v razpravi, da je finančni minister presedel več kot 100 ur v
               parlamentu, kjer je pojasnjeval vse te ukrepe in da so uporabili dodatni zelo redko
               uporabljeni zakon zato, da so pač in so vezali ukrepe celo na zaupnico vlade tako da
               so se zavezali, da vsekakor bodo v dveh letih ta primanjkljaj odpravili.</p>
               <p>V sedanji situaciji nobena druga država ni v podobnem položaju kot Francija in
               zaenkrat so predvideni ukrepi več ali manj zadostni, je pa  prišlo v tem tednu do presenečenja, ker pri
               postopku presežnega primanjkljaja sta bili v isto skupino kot Slovenija uvrščeni še
               Finska in Estonija in ta teden je finski statistični urad objavil statistične
               podatke, kjer je primanjkljaj za Finsko za 0,7% večji kot je bilo pričakovano in kot
               je bilo navedeno v njihovih osnutkih proračunskih programov. Tako da zdaj še enkrat
               preverjajo podatke ali je prišlo do napake ali ne ampak vsekakor je ocena za Finsko,
               da delno izpolnjuje priporočila Evropske komisije. Ravno tako je tudi pri Estoniji
               prišlo do nekoliko večjega deficita.</p>
               <p>Kar se tiče terminske izvedbe pravnih aktov za začetek delovanja strateškega
               investicijskega sklada. Vsekakor je načrt komisije, da se terminski plan doseže.
               Zaradi tega je tudi sprejeti kompromis dosežen ta teden dobra podlaga za to, da pač
               se začenja razprava v Evropskem parlamentu. Evropska investicijska banka je že
               večkrat pripravila, da ne glede na to, da uredba še ni sprejeta sama, se že
               intenzivno pripravlja z vsemi postopki in tudi s tem, da začenja financirati oziroma
               oblikovati tudi dve skupini. Pred samim sprejetjem uredbe, tako da upamo, da bodo
               terminski plani izpolnjeni. Hvala.</p>
            </sp>
            <sp xml:id="SDT7-OZZEU-redna-28-2015-03-06.sp9">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Gospod Zajc izvolite.</p>
            </sp>
            <sp xml:id="SDT7-OZZEU-redna-28-2015-03-06.sp10">

               <speaker>SIMON ZAJC (PS SMC):</speaker>

               <p>Hvala za besedo.</p>
               <p>Čisto kratko vprašanje. Nekako se ne morem znebiti tega občutka nepoštenosti med
               Francijo in Slovenije in me zanima. Francoski minister je več ur pojasnjeval katere
               napore je Francija že sprejela pa me zanima, če lahko samo nekaj naporov, ukrepov
               poveste in jih povežete s slovenskimi ukrepi in napori, ki smo jih morali mi
               sprejeti. In pa kdaj so jih začeli izvajati in če so kakšni rezultati oziroma kakšni
               so. Hvala.</p>
            </sp>
            <sp xml:id="SDT7-OZZEU-redna-28-2015-03-06.sp11">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Kar izvolite.</p>
            </sp>
            <sp xml:id="SDT7-OZZEU-redna-28-2015-03-06.sp12">

               <speaker>GOSPA ____:</speaker>

               <p>Francija je ena od držav, ki je bila tudi pobudnica tega, da se čim prej zajame vse
               davčne odhodke, ki so odtekli v davčne oaze tako da nad tem so izvedli zelo zelo
               širok nabor ukrepov. Sicer pa poskušajo kjer so naredili kar nekaj napredka in so
               imeli boljše rezultate, je varčevanje na lokalnih ravneh tako da to je obsežen del
               reform, ki jih Francija izvaja. Ravno tako cel seznam strukturnih reform na področju
               socialnih in predvsem kar je za Francijo velika redkost glede na njen pridevek
               socialne države je zmanjševanje ukrepov na socialnih področjih. To bo kar velika
               zadeva, kjer se zmanjšujejo pravice iz teh programov. To so zaenkrat glavni ukrepi na
               katere polagajo največ pozornosti.</p>
               <p>Velike ukrepe načrtujejo tudi pri vseh podsektorjih javne uprave. Kar se tiče
               Slovenije in tudi drugih držav mislim, da to niso ukrepi, ki jih morajo države pač
               delati tudi samo zaradi Evropske komisije ampak to so ukrepi, ki se zaradi krize in
               odkritih neravnovesij, ki jih kriza vedno bolj pokaže, posebno v obdobju nizke
               inflacije, ukrepi, ki jih mora vsaka država narediti zase, ne zaradi Evropske
               komisije same. Je pa res, da se je s temi mehanizmi spremljave v okviru šestorčka in
               dvojčka nekako 
               disciplina držav morala spraviti v bolj določen terminski okvir in to daje tudi
               rezultate pri tem, da se izkazuje končno v vseh državah EU letos pozitivna rast.</p>
            </sp>
            <sp xml:id="SDT7-OZZEU-redna-28-2015-03-06.sp13">

               <speaker>PREDSEDNIK KAMAL IZIDOR SHAKER:</speaker>

               <p>Hvala za vsa pojasnila. Zaključujem razpravo in dajem na glasovanje naslednji predlog
               sklepa: <q>"Odbor za zadeve EU se je seznanil z izhodišči za udeležbo delegacije RS na
               zasedanju Sveta EU za ekonomske in finančne zadeve, ki bo v Bruslju 10. 3. 2015 in
               jih podprl."</q> Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Sklep je sprejet.</p>
               <p>S tem tudi končujem 2. točko.</p>
               <p>Se zahvaljujem predstavnikom Ministrstva za finance.</p>
               <p>Prehajam na <title>3. TOČKO DNEVNEGA REDA – ZASEDANJE SVETA EVROPSKE UNIJE ZA
                  PRAVOSODJE IN NOTRANJE ZADEVE V BRUSLJU 12. IN 13. 3. 2015.</title> Gradivo k tej
               točki smo prejeli od Vlade 5. 3. 2015 na podlagi 8. člena Zakona o sodelovanju med
               Državnim zborom in Vlado v zadevah EU. Med nami lepo pozdravljam mag. Gorana
               Klemenčiča, ministra za pravosodje in gospoda Boštjana Šefica, državnega sekretarja
               na Ministrstvu za notranje zadeve. Prosim gospoda Klemenčiča, da nam predstavi
               izhodišča.</p>
            </sp>
            <sp xml:id="SDT7-OZZEU-redna-28-2015-03-06.sp14">

               <speaker>MAG. GORAN KLEMENČIČ:</speaker>

               <p>Hvala lepa, predsednik. Članice in člani.</p>
               <p>Dnevni red za pravosodje na drugi strani nič kaj tako pretresljivega ne bo. Imamo
               štiri uredbe, predloga uredb, eno direktivo. Povsod bo šlo za razpravo splošnega ali
               delnega prestopa. Najprej k tej točki, ki sta od kar pomnim na dnevnem redu vsakega
               sveta. Prva je uredba parlamenta in sveta v varstvu posameznikov pri obdelavi osebnih
               podatkov. Na mizi bo delni in splošni pristop glede mehanizma <q>"One stop shop"</q> e in
               poglavja dva načela. V tem delu Slovenija, ki je bila zelo intenzivno vključena v
               okviru različnih bilateral, trilateral in tudi na samem svetu. Pri oblikovanju te
               uredbe je na stališču, da lahko podpremo kompromisni predlog glede poglavja dva.
               Glede <q>"One stop shop"</q> bomo pa ponovno izraziti nekoliko bolj uravnotežen pristop v
               smislu proksimitete, se pravi, bližina posameznika to do sodnega varstva. Se pravi,
               kje se lahko sproži sodno varstvo v primeru kršitev varstva osebnih podatkov.</p>
               <p>Naslednja stvar, ki je tudi vedno na dnevnem redu je Urad evropskega javnega tožilca
               EPO. Tukaj se gre po kosih. V tem delu bomo seznanjeni o stanju dosjeja. Ponovno bomo
               opravili orientacijsko razpravo glede predloga uredbe o vzpostavitvi, kar se redno
               ponavlja. To pot se bomo dotaknili vsebinskega dela in sicer možnosti poravnavanja ob
               postopkih, na neki način po domače povedano, priznanje krivde. Tukaj Slovenija
               obstaja na stališču, tako kot imamo tudi v nacionalni zakonodaji in kot ima večina
               tujih tudi evropskih zakonodaj, da se tožilstvo in obdolženi v postopku lahko
               poravnava in pod pogojem, da je zagotovljen sodni nadzor tovrstnega poravnavanja in
               da se ne bi prišlo v prevzem modela kot ga poznajo v Ameriki. Mislim, da bo to tudi
               stališče večine drugih držav.</p>
               <p>Nato imamo na mizi predlog direktive o začasno pravni pomoči, pred splošni pristop.
               Gre za paket direktiv vezanih na pravice v kazenskem postopku. Nekaj jih je bilo že
               sprejetih tudi implementiranih v Sloveniji lansko leto proti koncu leta. Gre za
               pomembno direktivo. Slovenija tukaj zastopa precej garantistično stališče, se pravi,
               visoka stopnja pravic v kazenskem postopku tudi v razmerju do zagotavljanja
               brezplačne pomoči osebam, ki jim je odvzeta prostost, zato načeloma podpiramo
               kompromisno besedilo. Bomo pa izrazili stališče, da morajo nadaljnja pogajanja v
               celoti vzeti v račun že obstoječe sodbe Evropskega sodišča za človekove pravice na
               tem področju.  Nato imamo
               na mizi razpravo, splošni pristop Agencije EU za pravosodno sodelovanje v kazenskih
               zadevah, v bistvu, sedanji Eurojust. EPO del bo izključen, ker še ni dosti daleč
               prišel na tem področju. Uredba bo s pravili o koordinaciji in izmenjavi informacij
               omogočila boljše sodelovanje med državami članicami pri preiskovanju in pregonu
               kriminalitete. Gre za nadgradnjo že dobrih praks v Eurojustu in Slovenija načeloma
               podpira splošni pristop oziroma kompromis. Potekajo še pogajanja, koreper zadnji je
               bil še 25. 2. 2015, umaknili smo zadnje zadržke. Šlo je predvsem za določene
               izmenjave podatkov. Tukaj smo na neki način na strani večine.</p>
               <p>Nato imamo predlog Uredbe Evropskega sveta parlamenta o spodbujanju prostega gibanja
               državljanov in podjetij s poenostavitvijo in sprejemanjem nekaterih javnih listin.
               Tudi o tem smo že razpravljali tudi pred tem odborom. Zadeva se premika, je pomembna,
               zato ker bo pač pomembno prispevala k poenostavitvi, debirokratizaciji pretoka ljudi
               in tudi poslovnega sodelovanja. Odprtih je še nekaj vprašanj v smislu predvsem
               razmerja te uredbe do že obstoječih instrumentov in pravnih aktov v smislu
               medsebojnega priznavanja posameznih listin, obsega prevodov, itd. Stališče Slovenije
               naj bi bilo, da se strinja, da je Latvijsko predsedovanje pomenilo velik korak naprej
               pri pogajanjih. V opomniku piše <q>"Fino uglasiti."</q> To vidite, <q>"fine-tuning"</q>, vsi vemo
               kaj pomeni v angleščini, v slovenščini pa se očitno uvaja s tem novim rekom. Saj se
               razumemo, ali ne? Drugače pa Slovenija podprla delni pristop. To bi bilo vse kar bi
               bilo na pravosodnem delu. Hvala lepa.</p>
            </sp>
            <sp xml:id="SDT7-OZZEU-redna-28-2015-03-06.sp15">

               <speaker>PREDSEDNIK KAMAL IZIDOR SHAKER:</speaker>

               <p>Hvala, spoštovani minister. Besedo dajem gospodu Šeficu za področje notranjih zadev.
               Izvolite.</p>
            </sp>
            <sp xml:id="SDT7-OZZEU-redna-28-2015-03-06.sp16">

               <speaker>BOŠTJAN ŠEFIC:</speaker>

               <p>Hvala lepa, gospod predsednik. Spoštovane članice in člani odbora.</p>
               <p>Tokratno zasedanje bo posvečeno, notranjih ministrov seveda, dvema ključnima temama.
               Eno je nadaljnje aktivnosti v povezavi z migracijskimi pritiski. Drugo je
               implementacija ukrepov bojev proti terorizmu. Samega zasedanja notranjih ministrov se
               bo udeležila naša ministrica.</p>
               <p>Kar se tiče migracijskih pritiskov pričakujemo, da bodo vse evropske agencije, ki se
               ukvarjajo s področjem migracij podale kot običajno poročilo o trenutnem stanju na tem
               področju. Posebna pozornost bo prav gotovo posvečena Sredozemlju. Tudi pojavov tako
               imenovanih <q>"ladje duhov"</q>, ki prihajajo s področja Turčije. Mi smo do sedaj znotraj EU
               zaznali 15 takih primerov, verjetno jih vsi dobro poznate, tako da ne gre za posebej
               o tem opisovati.</p>
               <p>Druga tema, ki bo sigurno tudi na dnevnem redu pa je skokovito povečanje prosilcev za
               mednarodno zaščito s območja Kosova. Tukaj na ta problem opozarjajo Nemčija,
               Avstrija, Madžarska, ki so bile tudi v tem zadnjem valu, ki ta trenutek sicer
               nekoliko popušča, najbolj na udaru. Pričakujemo, da bo tudi Italija obvestila članice
               o ponovni aktiviranju akcije Marijan <stage>/ nerazumljivo/</stage>, tako da bi skupaj s Tritonom,
               to akcijo Triton, ki jo vodi Frontex, bom rekel, kar se da dobro pokrili to
               območje.</p>
               <p>V pripravah na to zasedanje, ki so potekale zadnje dni so posebej države, posamezne
               države opozarjale na to, da naj se te problem ne rešuje parcialno, da  je treba celovit pristop pri
               reševanju teh migracijskih pritiskov torej narediti neki koncept in se, potem
               sistematično s tem ukvarjati. Predvsem se opozarja na še boljše sodelovanje med
               Europolom in Frontexom. Zlasti Francija opozarja na vprašanje nezakonitih migracij in
               povezave teh migracij tudi s kriminalnimi združbami, ki te migracije oziroma te
               kanale vzdržujejo. Kar se tiče Republike Slovenije. Mi za enkrat kar se tiče
               migracij, lahko rečem, da predstavljamo neki otok, ki je ta trenutek izvzete iz
               pritiskov. Tudi kar se tiče migrantov iz Kosova praktično ne beležimo nobenih
               odstopanj, vse je v okviru nekih običajnih poprečij, kar ne pomeni, da se ta
               situacija ne more v zelo kratkem času bistveno spremeniti. Mi bomo v okviru naših
               možnosti tako kot sodelujemo v okviru te akcije Frontexa Triton s policisti
               sodelovali tudi v eventualnih drugih aktivnostih in poskušali podpreti vsa tista
               prizadevanja, kjer imamo ustrezne potenciale.</p>
               <p>Druga tema je terorizem. Razprava bo potekala predvsem o implementaciji ukrepov, ki
               so bili nekako predlagani ali sprejeti na neformalnem zasedanju v Rigi in kasneje
               tudi na zasedanju Evropskega sveta. Jaz teh predlogov ne bi ponavljal, ker so sedaj
               že dovolj znani. Predvsem se pričakuje, da bo največ razprave potekalo glede
               schengenskega pravnega reda, se pravi, v smislu uporabe vseh ukrepov, ki so na voljo
               znotraj tega schengenskega pravnega reda. Predvsem z namenom okrepitve in poostritve
               kontrole na zunanjih mejah EU.</p>
               <p>Naslednje področje, s katerimi se bodo ministri ukvarjali seveda še vedno spletne
               vsebine. Vi veste, da poteka in novačenje in promoviranje tako terorizma zlasti pa
               ekstremizma, radikalizma. Tukaj želimo, da bi Europol te kapacitete, ki so mu na
               razpolago maksimalno izkoristil seveda v sodelovanju z državam članicam in seveda
               tudi vsaka članica v okviru svojih možnosti, ki jih ima in kapacitet, ki jih ima na
               razpolago.</p>
               <p>Še vedno menimo, da je potreba po dodatni okrepitvi izmenjave informacij kar se tiče
               področja nedovoljene trgovine s strelnim orožjem. To se je pokazalo tudi v zadnjih
               primerih francoskem, kjer ugotavljamo, da je del orožja prišel iz balkanske regije.
               Seveda, tisto kar že tudi nekaj časa je predmet, to je še intenzivnejše sodelovanje
               in izmenjava informacij prek Europola in Eurojusta. Za nas bo najbolj pomembna tema
               schengenski zakonik in izvajanje poostrene kontrole na zunanjih mejah. To nas
               neposredno prizadene. Vi veste in o tem smo tudi že na enem od prejšnjih odborov se
               pogovarjali in potem razpravljali. Mi se zavzemamo, da izkoristimo tiste možnosti, ki
               so ta trenutek na razpolago za usmerjen nadzor na podlagi dodatno opredeljenih
               indikatorjev. Šele v kolikor te metode in ta način nadzora ne bi zalegel oziroma ne
               bi dal ustreznih rezultatov menimo. Menimo, da bi bilo smiselno potem spreminjati schengenski zakonik in
               dodatno zaostrovati pogoje vstopa v schengensko območje.</p>
               <p>Tako, da mi bomo vendarle v tej smeri tudi vztrajali, zaradi tega, ker striktno
               izvajanje kontrole, tudi za državljane Evropske unije pomeni tudi določene posledice
               za Slovenijo, se pravi zelo plastično, dolge čakalne kolone. Tukaj je tudi problem
               kar se tiče turizma in tako naprej, tako da se zavzemamo za ta postopen pristop.</p>
               <p>Kar se ostalih stvari tiče, predviden je umik točke širitev schengenskega prostora.
               Veste da se to že nekaj, bom rekel, zdaj lahko rečem, leto vlaga. Tudi tokrat bo
               verjetno ta točka umaknjena z dnevnega reda. Sicer pa bodo ministri dobili
               informacijo o poteku aktivnosti glede dveh direktiv, o pogojih za vstop in prebivanje
               držav teh dveh držav za namene raziskovanja, študija in tako naprej in druga je
               predlog uredbe o spremembi uredbe kar zadeva določitev države članice odgovorne za
               obravnavo in prošnje za mednarodno zaščito, ki se nanaša na mladoletnik. V zvezi z
               obema dokumentoma Slovenija ni spremenila stališč glede na naše predhodno
               poročanje.</p>
               <p>Kar pa se tiče uredbe o CPOL-u je trenutno še predvidena na dnevnem redu, vendar kot
               možna točka, ni pa še dokončno dogovorjeno ali bo obravnavana oziroma ali bomo sploh
               dobili informacija o aktivnostih ali bo celo umaknjena z dnevnega reda. V zvezi s tem
               pa imamo tudi stališča, ki smo jih že predstavili in se v tem vmesnem obdobju niso v
               ničemer spremenile.</p>
               <p>Toliko mogoče čisto na kratko.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-28-2015-03-06.sp17">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Odpiram razpravo. Ker ne vidim želje<gap n="…"/></p>
               <p>Ja, gospod Zajc in gospod Božič. Najprej gospod Zajc, izvolite.</p>
            </sp>
            <sp xml:id="SDT7-OZZEU-redna-28-2015-03-06.sp18">

               <speaker>SIMON ZAJC (PS SMC):</speaker>

               <p>Hvala za besedo.</p>
               <p>Torej, migracije in težave povezane z migracijami seveda naraščajo. Omenili ste da je
               Slovenija tukaj en otok, jaz upam, da ne zaradi tega, ker ima tako slab sloves, da se
               ljudje ne bi hoteli k nam preseliti, pa šalo na stran.</p>
               <p>Italija je seveda najbolj na udaru in že dlje časa opozarja na to, da, pač s čim se
               načelom vsi strinjamo, da problemov emigracij ne smemo reševati parcialno. Nekaj v
               tej smeri je že bilo storjenega, pa me zanima kakšne so dodatne aktivnosti k temu, da
               teh držav, ki so najbolj na udaru ne puščamo samih in kaj to pomeni konec koncev tudi
               za nas.</p>
               <p>Hvala.</p>
            </sp>
            <sp xml:id="SDT7-OZZEU-redna-28-2015-03-06.sp19">

               <speaker>PREDSEDNIK KAMAL IZIDOR SHAKER:</speaker>

               <p>Hvala.</p>
               <p>Gospod Božič, izvolite.</p>
            </sp>
            <sp xml:id="SDT7-OZZEU-redna-28-2015-03-06.sp20">

               <speaker>TILEN BOŽIČ (PS SMC):</speaker>

               <p>Hvala za besedo.</p>
               <p>Mene pa zanima predvsem v povezati s tem predlogom direktive, ki se ukvarja z
               izboljšanjem pravnega okvirja za raziskovalce, študente, dijake, neplačane
               pripravnike in tako naprej, pa tudi na ta mehanizem mobilnosti. Zdaj, jaz v tem vidim
               nekako da bomo počasi nadoknadili tisti zaostanek, ki ga imamo za eno državo oziroma
               zvezo držav, ki so virtuozi v pridobivanju, se pravi možganov iz drugih držav. In to
               so ravno ZDA, ki praktično pol njihovega razvoja temelji na uvozu znanstvenikov, ki
               so bili izobraževani, in potem, dajmo temu reči, dograjeni v njihovem sistemu. In me
               samo tukaj potem zanima če je morda tukaj že predvideno, ne vem kakšno sodelovanje,
               se pravi z ministrstvo za izobraževanje. Kaj si lahko v bistvu Slovenija od tega
               obeta. Se pravi, koliko je bilo teh znanstvenikov, študentov in tega do zdaj, ki so
               tukaj tudi ostali in nekako dodajajo k temu, dajmo reči razvoju Slovenije, posredno
               tudi k rasti BDP-ja skozi čas in kakšen bo ta učinek za naprej, se pravi ko pride do
               teh sprememb, ali ocenjujete da se bo pritok teh znanstvenikov in študentov, ki bi
               potem, če se le da tukaj tudi ostali, se pravi koliko se bo povečal.</p>
               <p>Po drugi strani me pa tudi ena zadeva zanima.  Tukaj gre sicer za tretje države, vendar ali
               ocenjujete, da bo potem kar se pa tiče slovenskih znanstvenikov oziroma študentov,
               ker trenutno je v Sloveniji zanimivo, izobražujemo nekako malo asimetrično, imamo to
               izobraževanje, številni izobraženi nam bežijo iz naše države, dejansko država plača
               njihov razvoj, da se usposobijo, potem pa jih brezplačno izvozimo v druge države in v
               teh državah dajejo dodaten doprinos. Se pravi, če ocenjujete, da bo ta ukrep lahko
               posredno vplival morebiti tudi na večje odhode iz Slovenije.</p>
               <p>Hvala.</p>
            </sp>
            <sp xml:id="SDT7-OZZEU-redna-28-2015-03-06.sp21">

               <speaker>PREDSEDNIK KAMAL IZIDOR SHAKER:</speaker>

               <p>Hvala najlepša.</p>
               <p>Gospod Šefic, izvolite.</p>
            </sp>
            <sp xml:id="SDT7-OZZEU-redna-28-2015-03-06.sp22">

               <speaker>BOŠTJAN ŠEFIC:</speaker>

               <p>Hvala lepa.</p>
               <p>Najprej na prvo vprašanje. Seveda, Italija je bila deležna močne podpore, kar se tega
               tiče. Vi veste, da je Evropska komisija v lanskem letu, ne bom vedel čisto natančne
               številke, ampak odobrila precejšnja dodatna sredstva Italiji za preskrbo teh
               migrantov, ki prihajajo neposredno v Italijo. Tudi ta akcija Mare Nostrum je bila
               namenjena temu, tudi akcija Triton. Skratka, sigurno, da Italija sama, kar se tega
               tiče, torej ne ostaja sama. Seveda, drugo pa je vprašanje, preseljevanja oziroma
               razbremenitve s prevzemanjem dela teh ljudi, ki so tam zdaj nastanjeni. To je tema
               razprav tudi na trenutno še strokovnih operativnih odborih, zelo resno se o tem
               pogovarja. Kot informacijo vam lahko povem, da smo vse države članice že poslale
               informacijo in poročila o tem kakšne so naše nastanitvene kapacitete, tako z vidika
               morebitnega preseljevanja teh ljudi, kot tudi kapacitete v primeru nadaljnjih
               migracijskih valov. Tako, da o tem se pripravlja. Jaz sem prepričan, da bo v prvi
               polovici leta tudi oblikovan nek predlog kako bi, torej tiste države članice, ko do
               zdaj še nismo prevzemale večjih obremenitev kako bi se vključile v ta program, bi
               rekel razbremenjevanja tistih držav, ki so pod večjim pritiskom. Ampak, kot rečeno,
               trenutno je to še na nivoju teh odborov, tako nekje v prvi polovici tega leta pa
               pričakujemo že bolj vsebinsko razpravo in odločanje o teh vprašanjih.</p>
               <p>Drugo, kar pa se tiče te direktive, ta direktiva je zdaj v nastajanju v usklajevanju.
               Seveda poskuša se z njo doseči, da bi bil ta pretok teh ljudi, zlasti znanstvenikov,
               študentov in tako naprej čim bolj enostaven, s čim manj zapleti, seveda tukaj je
               potem na posameznih državah članicah koliko bodo to možnost izkoristile. Tisti
               ukrepi, ki morajo slediti temu ukrepu, so predvsem ustvarjanje ustreznih pogojev za
               znanstveno delo v okviru fakultet, univerz, fakultet, institutov in tako naprej, zato
               da bomo s svojimi projekti, ki jih vodimo v Sloveniji atraktivni za tuje
               znanstvenike. In seveda, tukaj je ena dobra priložnost za Slovenijo za tudi naše
               raziskovalne inštitute, tudi ministrstvo za znanost in šolstvo se s tem ukvarja in
               jaz pričakujem, da vzporedno s tem bodo tudi sprejeti ustrezni ukrepi za to, da bo
               čim večji učinek te uredbe tudi za nas.</p>
               <p>Kar pa se obratnega trenda tiče, seveda, tako kot tuji znanstveniki prihajajo k nam,
               tudi naši odhajajo drugam, to je pozitivno, to je tudi izmenjava izkušenj, znanj,
               pretok vsega tega, ampak še enkrat, seveda odvisno bo od nas koliko bomo uspeli
               atraktivne projekte, dobro organizacijo vzpostaviti ustrezne pogoje za delo teh
               znanstvenikov, toliko bo seveda ta uredba lahko pripomogla in bo imela ustrezen
               učinek. Če tega drugega ne bo, seveda bo ta  učinek bistveno manjši. In zato je pomembno, seveda, da pri teh
               zadevah, ne samo da omogočimo prihod, ampak predvsem da ustvarimo vsaj ustrezne
               pogoje. Toliko mogoče na kratko.</p>
            </sp>
            <sp xml:id="SDT7-OZZEU-redna-28-2015-03-06.sp23">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam. Jaz bi imel pa eno vprašanje za gospoda ministra, in sicer
               me zanima glede začasne brezplačne pravne pomoči za osumljene ali nedolžne osebe, ki
               jim je bila odvzeta prostost. Glede te direktive me zanima, kako je to urejeno v
               Sloveniji? Ali je ta zakon, ki je v obravnavi na tej seji, kakorkoli povezan s to
               direktivo?</p>
            </sp>
            <sp xml:id="SDT7-OZZEU-redna-28-2015-03-06.sp24">

               <speaker>MAG. GORAN KLEMENČIČ:</speaker>

               <p>Posredno, zato ker te direktive, štiri ali pet je bilo teh direktiv o procesnih
               pravicah. V Sloveniji, čeprav kar dokončnega teksta direktive še ni, v Sloveniji bi
               si drznil reči, da v določeni meri, v veliki meri že danes zakonodaja izpolnjuje to s
               čimer se premikamo. Pri nas je pri odvzemu prostosti, z lanskim letom, ko se je konec
               leta zakon spremenil popolnitev<stage>(?)</stage> ZKP-ja, se je dalo precej več pravic v smislu
               obveščanja posameznikov, ki jim je odvzeta prostost, naša zakonodaja na tem področju
               pa pravi, da pri odvzemu prostosti tudi v policijskem postopku ima vsakdo pravico ne
               do brezplačne pravne pomoči, ampak do pomoči odvetnika, ki je brezplačna v primeru,
               da je to v interesu pravičnosti. Problem je definicija interesa pravičnosti, problem
               je še vedno o odsotnosti sodne prakse, se pa tudi po teh zadnjih spremembah zakona ta
               stvar izjemno povečuje celo do te mere, da smo že iz ministrstva za notranje zadeve
               oziroma iz policije tudi na pravosodje dobili prošnjo za pomoč pri dodatnih razlagah
               in dostopu do odvetnika in tako naprej. Se pravi, če na kratko odgovorim na vaše
               vprašanje. V tem delu ima Slovenija, recimo, nadpovprečno evropsko ureditev. Problem,
               ki nastaja, če samo eno fus noto dam v povezavi s to direktivo je, da imajo nekatere
               države v Evropi še vedno situacijo, recimo Francija je imela do pred kratkim, kjer
               celo, ne samo da ni brezplačne pravne pomoči osebam, ki jim je odvzeta prostost,
               ampak imajo včasih celo par ur prepovedi stika z odvetnikom osebi, ki ji je odvzeta
               prostost zaradi interesa bolj učinkovitega zaslišanja. Težko verjeti, ampak tako je
               tudi v nekaterih švicarskih kantonih je še vedno tako in to počasi pada s sodbami
               evropskega sodišča.</p>
            </sp>
            <sp xml:id="SDT7-OZZEU-redna-28-2015-03-06.sp25">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala. Me veseli, da smo vsaj v nekaterih zadevah pred EU. Hvala obema za
               pojasnilo in predstavitvi. Zaključujem razpravo.</p>
               <p>Na glasovanje dajem naslednji sklep, in sicer Odbor za zadeve EU se je seznanil z
               izhodišči za udeležbo delegacije Republike Slovenije na zasedanje sveta EU za
               pravosodje in notranje zadeve, ki bo potekalo v Bruslju 12. in 13. marca 2015 in jih
               podprl. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem tudi končujem 3. točko dnevnega reda.</p>
               <p>Prehajamo na <title>4. TOČKO DNEVNEGA REDA – ZASEDANJE SVETA EU ZA PROMET,
                  TELEKOMUNIKACIJE IN ENERGIJO, KI BO POTEKALO V BRUSLJU 13. 3. 2015.</title> Gradivo k
               tej točki smo prejeli od Vlade 5. 3. 2015 na podlagi 8. člena zakona o sodelovanju
               med Državnim zborom in Vlado v zadevah EU. Prosim mag. Klemna Grebenška, ki prihaja
               ravno iz tega sveta, skoraj direktno, da nam predstavi izhodišča za naslednji
               svet.</p>
            </sp>
            <sp xml:id="SDT7-OZZEU-redna-28-2015-03-06.sp26">

               <speaker>MAG. KLEMEN GREBENŠEK:</speaker>

               <p>Najlepša hvala. Lep pozdrav vsem. Ta svet včeraj je bil energetski, posvečen
               energetiki. 13. marca v Bruslju pa bo posvečen prometu. Na področju kopenskega
               prometa je predvidena politična razprava o tako imenovanem političnem delu četrtka
               železniškega prometa. Glede predloga direktiva o spremembi direktivi o vzpostavitvi
               enotnega evropskega železniškega območja glede odprtja trga notranjih storitev
               železniškega 
               potniškega prometa in upravljanje železniške infrastrukture ter Predloga uredbe v
               zvezi z odprtjem trga za domače storitve železniškega potniškega prevoza.</p>
               <p>V okviru enotnega trga naj bi 4. železniški paket, ki ga je komisija objavila
               januarja 2013, zagotovil večjo konkurenčnost, večjo kakovost in večjo izbiro
               železniških storitev v EU, s tem pa tudi dvignil povpraševanje po železniških
               prevozih na stagnirajočem železniškem trgu EU. Sveženj v svojem političnem delu med
               glavnimi ukrepi uvaja liberalizacijo domačega potniškega prometa. Italijansko
               predsedstvo je na decembrskem zasedanju sveta k obema predlogoma pripravilo poročilo
               o napredku, v katerem je identificiralo pomembna politična vprašanja, skupaj z
               možnimi potmi in stališči, ki so jih države članice izrazile v razpravah. Latvijsko
               predsedstvo je na tej podlagi pripravilo kompromisna predloga za oba dosjeja in pri
               tem upoštevalo pripombe držav članic.</p>
               <p>Republika Slovenija bo v okviru razprave predstavila, da predlogu direktive načeloma
               sicer ne nasprotuje, je pa do predloga nekoliko zadržana. Ob tem ugotavlja, da
               predlagano kompromisno besedilo ustrezneje obravnava različne oblike upravljanja
               železniških sistemov in da je neodvisnost izvajanja bistvenih funkcij že zdaj
               ustrezno zagotovljena.</p>
               <p>V nadaljevanju glede opredelitve pojma upravljavca infrastrukture. Slovenija še vedno
               zagovarja načelo subsidiarnosti, vendar bi lahko podprla tudi v kompromisnem besedilu
               predlagano definicijo infrastrukturnega upravljavca. Republika Slovenija pa ni
               naklonjena odpravi navedb storitev mednarodnega potniškega prometa v predlogu
               direktive in predlaga ohranitev sedanjega besedila glede dosežene stopnje
               liberalizacije potniškega prometa v okviru mednarodnih storitev in omejitev dostopa
               do železniške infrastrukture oziroma vzpostavitev možnosti, da regulatorni organ
               omeji pravico dostopa v primeru ogrožanja izvajanja javne gospodarske službe.</p>
               <p>Predlagane določbe glede institucionalne ločitve upravljavca infrastrukture od
               prevoznika lahko Slovenija deloma podpre, ob tem pa je opozorila, da si ne želi
               vzpostavitve neživljenjskih varoval, ki bi bila nesorazmerna s cilji predloga in bi
               onemogočala uspešno in učinkovito delovanje vertikalno povezanih podjetij.</p>
               <p>Predlogom o vzajemnosti Republika Slovenija načeloma ni naklonjena, lahko pa sprejme
               postopno, časovno opredeljeno prehodno obdobje, če bi prišlo do dogovora o odprtju
               trga.</p>
               <p>Nadalje bo Republika Slovenija ponovno poudarila, da jo je treba izvzeti iz določil
               predloga uredbe o odpiranju trga za domače storitve železniškega potniškega prevoza
               zaradi majhnosti slovenskega železniškega omrežja in trga železniških storitev ter
               dejanske usmerjenosti notranjih prevozov v dnevne migracije, ki tako predstavljajo
               zgolj regijski promet. Če izvzetja ne bomo uspeli doseči, zagovarjamo ohranitev
               možnosti neposrednega dodeljevanja koncesij za izvajanje potniških prevozov direktno
               z neposredno pogodbo, kjer predlagamo omejitev največjega obsega potniških vlakovnih
               kilometrov za sklenitev letne pogodbe v izvajanju javne službe na zgornjo mejo 35
               milijonov. Zaradi neprimerljivosti med državami članicami Slovenija meni, da mora
               predlog uredbe dopuščati, da se v javnem razpisu opredeli celotno območje države kot
               enotno koncesijsko območje, pri čemer so pri oddaji koncesije lahko določeni tudi
               socialni kriteriji, ki bodo zagotovili enako dostopnost javnega potniškega prometa za
               vse potnike in varstvo pravic zaposlenih.</p>
               <p>Za Republiko Slovenijo so določila predloga uredbe glede voznega parka vezana na
               lastništvo in odkup od prevoznika, ki bi prenehal z dejavnostjo, povsem
               nesprejemljiva. Republika Slovenija meni, da mora prevoznik imeti zagotovljena vozna
               sredstva, lastna ali najeta, in mora v zvezi s tem nositi tudi vse obveznosti.
               Republika Slovenija bo predstavila, da ne želi, da bi predlog predstavljal nove
               proračunske obveznosti v prihodnosti.</p>
               <p>Zasedanje sveta se bo nadaljevalo še z razpravo ministrov s področja horizontalnih
               zadev, in sicer tako z razvojem prometne politike prispevati h konkurenčnosti, rasti
               in ustvarjanju delovnih mest v Evropski uniji. Komisija je konec lanskega leta
               pripravila letni pregled rasti za leto 2015, v katerem je predstavila glavne
               značilnosti svojega načrta za rast in delovna mesta. In v tem kontekstu je latvijsko
               predsedstvo pripravilo politične razprave na več formacijah sveta. Za razpravo
               prometnih ministrov so bila pripravljena vprašanja, ki se navezujejo na zagotavljanje
               učinkovitega in konkurenčnega vseevropskega prometnega omrežja, ukrepov za
               privabljanje privatnih investitorjev za projekte na prometnem področju ter največje
               izzive in ukrepe, ki bodo potrebni za povečanje konkurenčnosti na ravni EU. Slovenska
               delegacija bo predstavila, da je razvoj prometne infrastrukture pomemben dejavnik
               razvoja, in v tej luči opozorila, da je treba v to vključiti tudi sosednje  države Evropske unije,
               predvsem na območju jugovzhodne Evrope. Ob tem bo poudarila pomen tako imenovanega
               desetega koridorja kot osrednje žile, ki bo povezovala gospodarsko razvito centralno
               Evropo ter države jugovzhodne Evrope. Vloga razvoja infrastrukture pri premagovanju
               gospodarske krize je deloma sicer že razumljena tudi v okviru Junckerjevega paketa in
               uvajanju drugih inovativnih finančnih instrumentov s poudarjeno podporo na izgradnji
               pomembnih infrastrukturnih projektov. Slovenija bo v razpravi opozorila, da ti
               finančni instrumenti nekoliko izkrivljajo cilje EU na področju prometa, ker z njimi
               pospešujemo predvsem razvoj na področju cest, letalstva in pristanišč, ki so zanimiva
               za privatne vlagatelje. EU naj bi bila osredotočena predvsem na okolju prijaznejše
               načine prometa, torej železnice in rečni promet, ki pa so običajno manj zanimivi za
               investitorje in končajo na breme javnih financ. Nadalje bo Slovenija predlagala, da
               se razmisli o tem, kako pospešiti razvoj tudi drugih možnosti, ki so dejansko že
               opredeljene s sedanjo Belo knjigo o evropski prometni politiki. Pomembne so
               priložnosti v okviru spodbujanja trajnostne mobilnosti v mestih, aktiviranje
               razvojnih potencialov območij izrednih naravnih in kulturnih vrednosti z
               vzpostavljanjem pogojev za razvoj sonaravnih oblik prometa. V okviru te razprave o
               konkurenčnosti bo pa slovenska delegacija izrazila tudi zaskrbljenost glede uvedbe
               Zakona o minimalni plači v Zvezi republiki Nemčiji in posledice, ki jih le-ta prinaša
               predvsem za transportni sektor. Skupina držav članic, med katerimi je tudi Slovenija,
               meni, da omenjeni zakon ovira uresničevanje temeljnih načel EU, kot so prost pretok
               blaga in predvsem storitev. Svoboda opravljanja storitev je namreč temeljnega pomena
               za neovirano delovanje notranjega trga.</p>
               <p>V okviru točke razno bo predsedstvo podalo informacijo o tretjem sestanku ASEM,
               azijsko-evropskih prometnih ministrov, ter izidu konference o daljinsko vodenih
               zračnih sistemih v Rigi. Komisija bo v nadaljevanju podala informacije o poletih
               civilnega letalstva preko konfliktnih con ter predstavila tudi informacijo o
               Energetski uniji. Francoska in nemška delegacija pa bosta poročali o nadaljevanju
               dela v zvezi z dialogom med EU in svetom za sodelovanje v Zalivu ter predlagano
               strategijo zaščitnih ukrepov za pošteno konkurenco.</p>
            </sp>
            <sp xml:id="SDT7-OZZEU-redna-28-2015-03-06.sp27">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Odpiram razpravo. Gospod Zajc, izvolite.</p>
            </sp>
            <sp xml:id="SDT7-OZZEU-redna-28-2015-03-06.sp28">

               <speaker>SIMON ZAJC (PS SMC):</speaker>

               <p>Hvala za besedo.</p>
               <p>Ja, železniška infrastruktura postaja vse bolj pomembna oziroma daje se ji vse večjo
               pomembnost glede na okoljske komponente in tako naprej. To prepoznavamo tudi v
               Sloveniji, tudi naš premier daje temu delu vedno večjo pozornost, kar pomeni, da bo
               vedno več tudi finančnih sredstev namenjenih za to. Poznamo tudi zgodbo o drugem tiru
               in tako naprej. Zato se mi zdi zelo pomembno, da Slovenija močno zagovarja načelo
               subsidiarnosti, kar se tiče upravljavca infrastrukture. Me pa v tem delu zanima, kaj
               točno je v kompromisnem besedilu predlagano, mislim, kakšna je ta definicija
               infrastrukturnega upravljavca. Hvala.</p>
            </sp>
            <sp xml:id="SDT7-OZZEU-redna-28-2015-03-06.sp29">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Besedo ima gospod Božič.</p>
            </sp>
            <sp xml:id="SDT7-OZZEU-redna-28-2015-03-06.sp30">

               <speaker>TILEN BOŽIČ (PS SMC):</speaker>

               <p>Hvala za besedo.</p>
               <p>Ja, definitivno, kar se tiče železnic in potniškega prometa, so izjemno zanimive
               zadeve. Prvo, kar me zanima, je v zvezi z našimi kritikami, ki so tu navedene, ki se
               mi zdijo zelo dobro utemeljene. Se pravi, preprečevanje, da bi tisti, ki bi kot nek
               novi prevoznik prišel, izbiral le tiste proge, ki so donosne, morda lovil samo tiste
               čase, ki so najboljši. Imel možnost dejansko, da vzame kompleten vozni park, ki ga
               zdaj trenutno posredno zagotavlja država, potem pa, če mu slučajno ne uspe vse
               skupaj, le povrne in dobi vrnjen denar. Kar pomeni, da dejansko velik del tveganja,
               mislim, del kapitalizma je tudi sprejemanje tega, da je tveganje treba nositi, ne pa
               ga prelagati na druge oziroma socializirati. Mislim, da to ni skladno s tistim, kar
               bi si želeli. In me zanima, se pravi, s preostalimi državami članicami, glede na te
               naše pomisleke, koliko drugih držav članic ima še te pomisleke oziroma se strinja z
               nami, predvsem zaradi tega, da vidimo, ali lahko Slovenija v tem primeru uveljavi te
               svoje interese. Se pravi, kakšna je verjetnost, da mi pridemo dejansko s temi, ki se
               mi zdijo zelo dobri pomisleki, da jih tudi realiziramo, da ne bo potem kakšnega
                   takega presenečenja za
               nas, se pravi tako glede rokov, tako glede tega, kako bo treba to izvajati in
               odpirati trg, da ne bomo potem na koncu prišli do tega, da bomo imeli še slabše
               operaterje oziroma slabše storitve na tem trgu, pa še dodatno razvrednotenje naše
               infrastrukture, ki je že tako v težkih razmerah. Sedaj sicer se predvideva, da se bo
               izdatno investiralo to, da se to popravi, ampak se pravi, mi bi sedaj zinvestirali,
               da se vse to zrihta, potem predvideno ko bo to urejeno, upam, da bo to v nekem
               relativno doglednem času, bo začela veljati ta sprememba zakonodaje in takrat pridemo
               potem na posejano njivo požeti vse skupaj in po nekih letih lahko pridemo spet do
               tega, da bo pa država spet mogla vse skupaj zinvestirati zaradi podhranjenosti
               sistema, tako voznega parka, tako infrastrukture, tako konec koncev neke
               organizacijske strukture, ki bo veljala za upravljanje potniškega in tudi drugega
               prometa. Hvala.</p>
            </sp>
            <sp xml:id="SDT7-OZZEU-redna-28-2015-03-06.sp31">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala. Imel sem tudi sam podobno vprašanje. Pa vendar me zanima glede
               povečanja konkurenčnosti rasti in delovnih mest z razvojem prometne politike je
               navedeno, da je iz področja prometne politike evropska komisija v zadnjih letih
               objavila več dokumentov. Zanima me, ali je kateri izmed teh dokumentov bil umaknjen
               in ali si Slovenija prizadeva, v tem Junckarjevem paketu oziroma to, kar je komisija
               sedaj umaknila, teh par dokumentov iz procesa, ne sprejemanja, ampak obravnave, ob
               vzpostavitvi in začetku delovanja je umaknila 84 dokumentov, ki so bili pripravljeni.
               In me zanima, če je iz področja prometne politike tudi kakšen izmed teh. Ali se bo
               Slovenija zavzemala za nadaljnjo razpravo okoli teh strateških dokumentov za razvoj
               prometne politike?</p>
            </sp>
            <sp xml:id="SDT7-OZZEU-redna-28-2015-03-06.sp32">

               <speaker>GOSPOD ___:</speaker>

               <p>Hvala za besedo. Predlagam, da sodelavci odgovorijo na vprašanje natančno, ker
               poznajo<gap n="…"/></p>
            </sp>
            <sp xml:id="SDT7-OZZEU-redna-28-2015-03-06.sp33">

               <speaker>PREDSEDNIK KAMAL IZIDOR SHAKER:</speaker>

               <p>Bi prosil, da se predstavite za magnetogram.</p>
            </sp>
            <sp xml:id="SDT7-OZZEU-redna-28-2015-03-06.sp34">

               <speaker>MAG. VLASTA KAMPUŠ JERENEC:</speaker>

               <p>Sekretarka na Ministrstvu za infrastrukturo. Glede železniškega sistema, mimogrede
               politične razprave, ki bo na svetu bi želela podati odgovor na določena vprašanja, ki
               so bila izpostavljena. Kar se tiče direktive 2012-34 kot veste imamo rok za
               implementacijo julij 2015, se pravi, da smo tik pred sprejetjem zakona, zato vas
               verjetno tudi zanima kaj je v trenutnem paketu, ki spreminja obstoječo direktivo.
               Seveda obstoječa direktiva prinaša v bistvu nekako jasnejše glede sistema
               upravljanja. V Evropi imamo dva različna sistema, kar se nanaša v bistvu na
               vertikalno povezano podjetje, se pravi holdinški sistem in na ločene sisteme. Bom šla
               malo nazaj, zato bo mogoče malo boj jasno. V trenutnem predlogu, ki ga je latvijsko
               predsedstvo zelo spremenilo glede na prvotni predlog, sta oba sistema enakopravno
               obravnavana. To je povezano prvenstveno s številnimi sodbami in postopki, ki so
               potekali pred evropskim sodiščem. Med njimi je bila tudi Slovenija, ki pa je potem
               postopek zaključila po sedmih letih.</p>
               <p>Glede subsidiarnosti, mi nekako se pri tem zavzemamo, da bi te določbe vendarle bile,
               kar se tiče tega kaj je železniški upravljavec, kaj predstavlja železniški
               upravljavec nekako bolj skladne si sistemom, ki ga imamo trenutno v veljavi.
               Železniški upravljavec v Sloveniji je trenutno v okviru slovenskega železniškega, se
               pravi v okviru holdinga, podjetje SŽ infrastruktura. Vendar naš železniški
               upravljavec trenutno ne opravlja vseh funkcij, tako kot je predvideno v tem novem
               predlogu in v <stage>/ nerazumljivo/</stage> in v osnovnem predlogu. Se pravi, pri nas se določene
               funkcije, ki so vezane prvenstveno na izgradnjo infrastrukture, opravljajo v okviru
               tako ministrstva kot v okviru direkcije za infrastrukturo, v nadaljevanju pa tudi v
               okviru DRI, se pravi Družbe za razvoj infrastrukture,  tam se opravljajo naloge vezane na novo
               izgradnjo. In to je glavni problem, kjer mi imamo pomisleke v izražanju v vezi z
               infrastrukturo, s principom subsidiarnosti, ker v predlogu, tako v osnovnem, kot v
               latvijskem kompromisnem predlogu pa je, da bi vse aktivnosti vezane na izgradnjo
               infrastrukture, bile v funkcije upravljavca.</p>
               <p>Se pravi, če bo tako sprejeto, bomo morali mi vse funkcije vezane na izgradnjo, tako
               se pravi novogradnje in v nadaljevanju tudi vzdrževanje, tako kot tudi obnove, vrniti
               na SŽ infrastrukturo, ki pa je po našem, bom rekla sedanjem in tudi nekako načrtujemo
               tudi v prihodnjem zakonu, pač naloga SŽ infrastruktura.</p>
               <p>V nadaljevanju so še pa nazaj prinesene bistvene funkcije kar se nanaša na
               upravljavca, se pravi, da bi imel upravljavec vendarle še funkcijo dodeljevanja
               vlakovnih poti, ki je pri nas seveda trenutno funkcija agencije za železniški promet,
               potem pobiranje uporabnine. Uporabnine imamo tudi mi na Agenciji za železniški promet
               in mi seveda pa z novim zakonom to načrtujemo prenos na upravljavca, se pravi na SŽ
               infrastrukturo, tako da tukaj pa nimamo pomislekov in smo s tem zadovoljni, medtem,
               ko pa vendarle predsedstvo pa predlaga skupaj s komisijo dosti jasno, pa bom rekla
               tudi, da naj bi vodenje prometa bila bistvena funkcija.</p>
               <p>Pa bi želela samo povedati: bistvene funkcije so ključ, kjer se ugotavlja neodvisnost
               upravljavca nasproti prevoznikom, železniškim prevoznikom. Ker imamo trg
               liberaliziran, železniškega prometa, se pravi morajo imeti železniški prevozniki
               enakopraven dostop do infrastrukture in zaradi tega potem nekako pa bo minister
               izpostavil, da Slovenija pa seveda tega ne podpira in ima tudi zelo, bom rekla široko
               podporo ostalih držav članic. Toliko bi imela glede tega prvega vprašanja, če sem
               uspela nekako odgovoriti glede tega.</p>
               <p>V nadaljevanju pa glede uredbe o javnih storitvah. Glede uredbe v javnih storitvah
               smo mi predlagali obsežne pomisleke kar se tiče prostega dostopa vseh interesentov za
               izvajanje javnega potniškega prometa, do obveznosti, da bi država morala vzpostaviti
               enakopravno, bom rekla obliko pomoči, v kolikor prevoznik ne bi imel voznih sredstev,
               do železniških voznih sredstev. To bo tudi minister ponovno poudaril na glavnem
               zasedanju.</p>
               <p>So pa seveda številne oblike v okviru tega akta, ki nekako omogočajo državam
               članicam, da manjše, se pravi manjše strukture znotraj držav članic ali regije ali
               lokalne skupnosti, teh določil predloga uredbe ni potrebno spoštovati. Slovenija je z
               majhnimi državami članicami nekako sklenila določeno zavezništvo v smislu, da bi jo
               zaradi majhnega tržnega deleža izvzeli iz predloga uredbe. Danes poteka bilateralni
               pogovor s komisijo in na podlagi tega pogovora bomo videli kaj nam komisija lahko
               ponudi, ker skupaj z več državami članicami smo že izvedli pogovore na komisiji,
               vendar komisija je bila nepopustljiva. In nekako ne želi izvzetja na podlagi obsega
               trga.</p>
               <p>Slovenija je v okviru Evropske unije predstavljena na podlagi železniškega potniškega
               prometa manj, kot 1% prevozov. Se pravi, da smo v bistvu zanemarljivi. Ob tem bi
               želela poudariti, da Slovenija s svojim obsegom ne dosega niti približno določenih
               obsegov pogodb, ki jih določene, recimo regije razpisujejo in obsegajo recimo 6
               milijonov ljudi, pri nas niti približno z našim obsegom ne dosegamo tako velikih
               pogodb, niti ljudi in so vendarle zaradi tega, ker imajo status regije oziroma lokalne
               skupnosti izvzete iz tega predloga uredbe. Mi pa nimamo v bistvu zaradi neizvedene
               regionalizacije in zaradi tega, ker v bistvu naše lokalne skupnosti so zelo majhne,
               nimamo možnosti, da bi bili izvzeti. </p>
               <p>Govorim o tem, da pač imamo eno ozemlje, ki je opredeljeno kot eno, bom rekla tudi
               koncesijsko obdobje in na podlagi sedanje ureditve neposredno dodeljujemo s
               prevoznikom to pogodbo. To stanje bi želeli ohraniti naprej in bomo si poskušali
               prizadevati. Ne dosegamo pa ustreznega kvoruma, ki bi preprečeval sprejem akta
               zaenkrat. Tako, da bomo iskali nekako res razumevanje nastane komisije in eno pomoč.
               To bi jaz imela z moje strani. Se opravičujem, če sem bila malo daljša.</p>
            </sp>
            <sp xml:id="SDT7-OZZEU-redna-28-2015-03-06.sp35">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala za pojasnila. Izvolite.</p>
            </sp>
            <sp xml:id="SDT7-OZZEU-redna-28-2015-03-06.sp36">

               <speaker>MATJAŽ VRČKO:</speaker>

               <p>Ja, hvala za besedo. Matjaž Vrčko, Služba za mednarodne zadeve.</p>
               <p>Torej, med zakonodajnimi predlogi, ki so bili umaknjeni, ni nobenega s področja
               prometne politike, ker na tem področju nimamo zakonodajnih predlogov. Torej, kar se
               tiče prometne politike EU, so do zdaj bile objavljene samo tako imenovane Bele knjige
               s strani Komisije, pa še te so ostale pravzaprav samo na ravni sporočil Komisije.
               Države se do zdaj še niso uspele nikoli zediniti niti na ravni zaključkov sveta, da
               bi se poenotile glede usmeritev prometne politike EU v prihodnje. In se bojim, da
               tudi za naprej ni pričakovati kakšne hude usklajenosti na ravni držav članic EU, kar
               se pa vidi tudi pri usklajevanju zakonodaje, kot je na primer 4. železniški paket, so
               pravzaprav stališča držav članic diametralno nasprotje. Hvala lepa.</p>
            </sp>
            <sp xml:id="SDT7-OZZEU-redna-28-2015-03-06.sp37">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Jaz mislim, da vseeno bi bilo potrebno, mislim, da bi morala Slovenija iskati neke,
               govorim pri prejšnjem vprašanju, o vprašanju gospoda Božiča, da bi morala iskati
               zaveznika oziroma vztrajati na tem, kar je njen interes, ker namreč nismo edina tako
               majhna država članica in mislim, da si tudi ostale države članice, tako majhne, ne
               želijo česa takega. Tako, da kot komentar in priporočilo.</p>
               <p>Najlepša hvala vsem trem za to predstavitev. Ker ne vidim več želje po razpravi, jo
               tudi zaključujem in predlagam, da glasujemo o naslednjem sklepu: Odbor za zadeve
               Evropske unije se je seznanil z izhodišči za udeležbo delegacije Republike Slovenije
               na zasedanje Sveta Evropske unije za promet, telekomunikacije in energijo, ki bo v
               Bruslju, 13.3.2015 in jih podprl. Glasujemo. Glasovanje poteka. Zaključujem
               glasovanje. </p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je bil sklep sprejet z 8 glasovi za in nobenim proti.</p>
               <p>Še enkrat se zahvaljujem predstavniku Ministrstva za infrastrukturo za vse
               predstavitve in s tem tudi končujem 4. Točko dnevnega reda.</p>
               <p>Prehajam na <title>5. Točko dnevnega reda – vprašanja in pobude članic in članov
                  odbora.</title> Ker ne vidim nikakršnih pobud in vprašanj, vas samo obveščam, da bomo
               to točko v sodelovanju s strokovno službo Odbora za zadeve Evropske unije
               predrugačili in jo verjetno prestavili tudi na prvo točko ampak to bo potem
               operativna izvedba, o kateri boste tudi obveščeni.</p>
               <p>Zato tudi končujem to točko, 5. točko dnevnega reda in tudi 28. sejo Odbora za zadeve
               Evropske unije. Hvala še enkrat vsem. <stage type="time">Seja je bila končana 6. marca 2015 ob 9.23.</stage>
               </p>
            </sp>
         </div>
      </body>
   </text>
</TEI>
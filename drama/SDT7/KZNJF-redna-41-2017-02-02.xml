<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-KZNJF-redna-41-2017-02-02">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">791408570C2E66D3C12580A5003E8FB4</idno>
               <idno type="custom" subtype="day">FA9561BCA5165952C12580C30034C08F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=FA9561BCA5165952C12580C30034C08F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-KZNJF-redna-41-2017-02-02.KZNJF" n="41">
               <name>redna seja</name>
               <date when="2017-02-02"/>
            </setting>
         </settingDesc>
         <particDesc>
            <listOrg>
               <org xml:id="SDT7-KZNJF-redna-41-2017-02-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-KZNJF-redna-41-2017-02-02.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOMISIJA ZA NADZOR JAVNIH FINANC</stage>
            <stage type="session">41. seja</stage>
            <stage type="date">(2. februar 2017)</stage>
            <stage type="chairman">Sejo je vodil mag. Andrej Šircelj, predsednik komisije.</stage>
            <stage type="time">Seja se je začela ob 9.02. </stage>


            <sp xml:id="SDT7-KZNJF-redna-41-2017-02-02.sp1">

               <speaker>PREDSEDNIK MAG. ANDREJ ŠIRCELJ:</speaker>

               <p>Spoštovane gospe in gospodje, spoštovani vabljeni na sejo, spoštovane kolegice in
               kolegi!</p>
               <p>Začenjam 41. redno sejo Komisije za nadzor javnih financ. Obvestilo o tem, da se
               katerikoli poslanec ali poslanka ne bi mogla udeležiti seje, nisem dobil. Dr. Franc
               Trček nadomešča gospoda Luka Mesca s polnimi pooblastili.</p>
               <p>Prehajam na določitev dnevnega reda seje. Prejeli ste ga s sklicem: Poročilo
               nadzornega odbora sklada za financiranje razgradnje Nuklearne elektrarne Krško in za
               odlaganje radioaktivnih odpadkov iz Nuklearne elektrarne Krško o poslovanju sklada za
               leto 2015 kot 1.točka. In 1. točka, obravnava revizijskega poročila Računskega
               sodišča Republike Slovenije, zagotavljanje sredstev za razgradnjo Nuklearne
               elektrarne Krško in za odlaganje radioaktivnih odpadkov iz Nuklearne elektrarne
               Krško. Drugi predlogov za spremembo dnevnega reda nisem prejel.</p>
               <p>Zato predlagam, da preidemo na <title xml:id="SDT7-KZNJF-redna-41-2017-02-02.title1">1. TOČKO DNEVNEGA REDA - POROČILO NADZORNEGA
                  ODBORA SKLADA ZA FINANCIRANJE RAZGRADNJE NUKLEARNE ELEKTRARNE KRŠKO IN ZA
                  ODLAGANJE RADIOAKTIVNIH ODPADKOV IZ NUKLEARNE ELEKTRARNE KRŠKO O POSLOVANJU SKLADA
                  ZA LETO 2015.</title> To poročilo je za leto 2015. Objavljeno je bilo 13. 12. 2016.
               Prosil bi vas tudi, če lahko poveste katerekoli pomembne informacije, ki so se
               zgodile v letu 2016. Namreč zakonodaja je pri nas taka, da obravnavamo poročilo, ta
               komisija ga obravnava kot obveznega za eno leto nazaj oziroma za več kot eno leto
               nazaj, od tega so nam vsekakor dobrodošle tudi aktualne informacije.</p>
               <p>Kot sem že omenil, je komisija matično delovno telo za to točko dnevnega reda. K tej
               točki so bili vabljeni: mag. Matjaž Vodušek, predsednik nadzornega odbora sklada za
               financiranje razgradnje NEK in za odlaganje odpadkov iz NEK. Mag. Darja Štraus Trunk,
               direktorica Sklada za financiranje razgradnje NEK, dr. Peter Gašperšič, ministre za
               infrastrukturo, gospa Irena Majcen, Ministrica za okolje in prostor, nadzorni odbor
               Sklada za financiranje NEK in odlaganje odpadkov iz NEK, upravni odbor Sklada za
               financiranje razgradnje NEK in za<stage type="mag"/>
               <stage xml:id="SDT7-KZNJF-redna-41-2017-02-02.stage7">(nadaljevanje)</stage> odlaganje radioaktivnih odpadkov iz NEK, Sklad za financiranje
               razgradnje NEK in za odlaganje radioaktivnih odpadkov iz NEK. Predstavniki
               Ministrstva za okolje in prostor, predstavniki Ministrstva za infrastrukturo,
               Agencija za radioaktivne odpadke, Državni svet.</p>
               <p>Predsednik nadzornega odbora bo predstavil to poročilo. Jaz mislim, da v desetih
               minutah, tako je bilo tudi nekako zaželeno. Po tej predstavitvi bomo dali besedo še
               predstavnikom upravnega odbora, vodstvu sklada, potem predstavnikom ministrstev, na
               koncu oziroma po tem pa bomo imeli še besedo in vprašanja člane in članice te
               komisije. Predsednik nadzornega odbora, mag. Matjaž Vodušek, izvolite, beseda je
               vaša.</p>
            </sp>
            <sp xml:id="SDT7-KZNJF-redna-41-2017-02-02.sp2">

               <speaker>MAG. MATJAŽ VODUŠEK:</speaker>

               <p>Hvala lepa.</p>
               <p>Torej poročilo o poslovanju sklada v letu 2015 s strani nadzornega odbora. Podal bi
               strnjeno, pripravili smo prezentacijo, ampak mislim, da ni potrebno to gor dajati...
               Torej, bomo potem dali kot pisno gradivo, to prezentacijo zraven. Torej v skladu s
               četrto alinejo 11. člena statuta, je upravni odbor sklada na 7. redni seji, 1. 6.
               2016, sprejel revidiran zaključni račun sklada oziroma poročilo sklada za leto 2015
               in poslovanje sklada za leto 2015 ter jih posredoval Vladi. 31. 1. je Vlada potrdila
               to poročilo leta 2017. Ključno je, da po mnenju zunanjega neodvisnega revizorja pa so
               računovodski izkazi sklada za leto 2015 v vseh pomembnih pogledih pripravljeni v
               skladu z Zakonom o računovodstvu in z njim povezanimi podzakonskimi predpisi. Par
               številk. Torej prihodki sklada v letu 2015 so bili 12 milijonov 500 tisoč,
               zaokroženo. Odhodki sklada so bili 9 milijonov 400 tisoč, če zaokrožimo. Odhodki so
               pa bili predvsem zaradi plačila po pogodbi agencije za radioaktivne odpadke in sicer
               v višini 3,4 milijonov evrov in pa seveda v lokalni skupnosti 2015 je bilo to
               nadomestilo 5,5 milijonov evrov. Za lastno delovanje sklada je bilo uporabljenih 500
               tisoč evrov, torej to so stroški delovanja sklada. Portfelj sklada na dan 31. 12.
               2015 je bilo 188 milijonov evrov, zaokroženo, 188 milijonov 600 tisoč evrov. Rezultat
               pa, če strnem, rezultat poslovanja sklada v letu 2015, ustvaril je za 12,5 milijonov
               evrov prihodkov, celotni odhodki so bili 9,4 milijone, portfelj sklada pa znaša na ta
               dan 188 milijonov, donosnost sklada v letu 2015 je bila 3,2 % točke.</p>
               <p>Aktualne zadeve, ki smo jih nekako obravnavali, ki jih zaznavamo v skladu, so
               sledeče. Torej ključno je, da je sklad odnesel na čelu odločanja na več oči, to
               pomeni štiri oči. S tem smo zmanjšali tveganja nekaterih poslovnih odločitev v
               preteklosti. Direktor sklada mora od upravnega odbora za vse posle večje od 50 tisoč
               evrov dobiti predhodno soglasje. Prav tako mora sklad redno pripravljati poročila o
               poslih, torej kontinuirano, ne samo tu pa tam za vse posle. In s stališča tega lahko
               rečemo, da je poslovanje sklada transparentnejše in pa seveda tudi uspešnejše.</p>
               <p>Odprta vprašanja, ki so ključna, na katera bi želeli poudariti, o katerih smo tudi
               razpravljali na zadnjem odboru sklada, pa se bojim, da se predolgo to vleče, je
               revizija programa razgradnje, ki je bila opravljena, ki bi morala biti opravljena
               torej 2009, pa do konca leta 2014 ni bila opravljena. Poudarjamo, da je torej to
               revizijo nujno potrebno uporabiti in na to tudi opozarjamo <stage type="mag"/> <stage xml:id="SDT7-KZNJF-redna-41-2017-02-02.stage9">(nadaljevanje)</stage> pristojne inštitucije. Veljavni prispevek, ki
               ga po tej reviziji preplačuje GEN energija, je 3 evre na megavatno uro in prispevek
               ne krije več celotne namenske porabe sklada. Torej, in ključno sporočilo,
               primanjkljaj sredstev za financiranje razgradnje NEK in za odlaganje radioaktivnih
               odpadkov iz NEK, zbuja bojazen, da na podlagi danes znanih dejstev torej skladu ne bo
               uspelo zagotoviti vseh potrebnih sredstev za namen zaradi katerega je bil
               ustanovljen, to je financiranje razgradnje NEK in odlaganje vseh radioaktivnih
               odpadkov iz Nuklearne elektrarne Krško.</p>
               <p>Še zmeraj je aktualna kadrovska problematika sklada, tako da tudi tukaj smo urgirali,
               pa žal ni premika. Poslovodstvo je po nalogu nadzornega odbora, priporočilu
               nadzornega odbora ustrezno reagiralo. Ugotovitve nadzornega odbora o poslovanju
               sklada v letu 2015 so pa sledeče. Torej prvo lahko rečem, po nam znanih dejstvih je
               upravni odbor sklada in direktor sklada so poslovali zakonito. Transakcije izvedene v
               letu 2015 so bile v skladu z naloženo politiko sklada za leto 2015. Sklad je poravnal
               vse obveznosti do ARAO po pogodbi in pa seveda tudi do lokalnih skupnosti, ki so
               upravičene do nadomestila. Nadzorni odbor sklada, zopet torej strnjeno ugotavljamo,
               da je kadrovski sklad podhranjen in pa seveda potrebno je čim prej pristopiti k
               reviziji meddržavne pogodbe za program razgradnje Nuklearne elektrarne Krško. Še
               zmeraj so odprti postopki zoper bivše direktorice, vede direktorice sklada, ki je
               opravljala določene transakcije v nasprotju z zakonodajo in pa pravili delovanja
               sklada v letih 2010 in 2011. GEN energija je v letu 2015 v celoti poravnava svoje
               obveznosti. Kljub izjemno težkim razmeram pa je bil donos sicer nižji kot je
               zastavljen v reviziji, vendar še zmeraj uspešen glede na težke kapitalske razmere
               oziroma težke razmere na kapitalskih trgih.</p>
               <p>To je kratko poročilo o delovanju sklada oziroma nadzornega odbora.</p>
            </sp>
            <sp xml:id="SDT7-KZNJF-redna-41-2017-02-02.sp3">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa za to poročilo.</p>
               <p>Preden dam besedo ostalim vabljenim, želim obvestiti, da gospo Urško Ban nadomešča
               gospod Igor Zorčič na tej seji.</p>
               <p>Želi besedo kdo od vabljenih? <stage xml:id="SDT7-KZNJF-redna-41-2017-02-02.stage10">(Ne.)</stage></p>
               <p>Potem dajem besedo kolegom in kolegicam. Najprej se je k besedi prijavil dr. Franc
               Trček.</p>
            </sp>
            <sp xml:id="SDT7-KZNJF-redna-41-2017-02-02.sp4">

               <speaker>DR. FRANC TRČEK (PS ZL):</speaker>

               <p>Hvala za besedo, predsedujoči. Lep pozdrav vsem skupaj!</p>
               <p>Leto je naokoli in spet smo tukaj in se pogovarjamo o isti zgodbi in identičnih
               težavah. Danes sem v imenu Združene levice tukaj jaz, ne pa podpredsednik te
               komisije, kolega Mesec. Preprosto iz razloga, ker prihajam iz nekega raziskovalnega
               centra, kjer smo se pred kakšnim desetletjem ali več veliko ukvarjali s tem kam bi
               umestili nekaj kar se je kot kratica slišalo "nasrao", pa je nekdo podtone tega
               narobe razumel. Sedaj mag. Vodušek je zelo lepo in korektno podal neko problematiko,
               in čeprav nisem ekonomist, se zelo rad pogovarjam o penezih oziroma denarju, in dajmo
               si odkrito povedati, razgradnja nuklearke stane po sedanjih ocenah tam nekje med
               milijardo 200 milijonov do milijardo 700, pa recimo, če se tovrstne javne investicije
               multiplicirajo z nekim normalnim pribitkom, da kaj lokalna skupnost ali še kdo dobi,
               je to recimo tam, pravijo do 20 %, pa dajva reči, 12 ali nekaj takega, pa smo hitro
               na 2 milijardah. Drugi blok nuklearke, ki ga niti ne več tako po tiho pripravlja GEN,
               vključno s kakšnimi reklamami v financah ali kje, pa stane minimalno<stage type="mag"/>
               </p>
               <p><stage xml:id="SDT7-KZNJF-redna-41-2017-02-02.stage12">(nadaljevanj)</stage> tam nekje 3 milijarde pa pol, pa glede na neke slovenske izkušnje bomo
               hitro na 5 milijard. Skratka, pogovarjamo se o 6 do 7 milijard, slovenski BDP je pa
               pod 40 milijardami, tako malo nekako, da ujamemo gabarite. Ta zgodba oziroma
               delovanje sklada bazira na več kot ducat let starih sklepih iz 2004. 2009 bi morala
               biti izvedena revizija. Mi smo sedaj leta 2017 in v tistih tedanjih sklepih niso bila
               upoštevana nadomestila lokalnih skupnosti, ki jih mora slad izplačevati in v bistvu,
               da ne bom predolg, ker včeraj sem bil res, 17 ur na šihtu, če potegnemo črto ob
               takšnem delovanju sklada, kljub temu, da sklad ne glede na nihanja na trgih lovi neko
               donosnost, mi bomo težko dosegli, da bo ta sklad napolnil polovico predvidenih
               stroškov za razgradnjo. Če. Sedaj, kaj so rešitve? Vemo kakšni so dobrososedski
               odnosi med Slovenijo in Hrvaško. Tudi komisija, meddržavna, se ni srečala pol
               desetletja, od 2010, 2015 se je srečala, pa se mi zdi, da ne ravno kaj pretirano
               uspešno. Kar bi mi morali nekako naložiti je nujnost revizije in tudi poračun za
               premalo plačane prispevke do 2009 in seveda tudi tisto neko načelo, ki se mu reče v
               ekologiji, tisti ki naj svinja naj plača. Po domače povedano, GEN bi moral več
               plačevati v ta sklad, kar po drugi strani spet pomeni, da cena energije iz Nuklearke
               Krško, ki jo prikazuje GEN energija, ne odraža vseh stroškov njene proizvodnje. Ne
               odraža v zadostni meri stroška razgradnje. Sedaj, na dolgo in široko filozofirati,
               nukearna energija ja, ne. Mi NEK Krško imamo, podaljšujemo njegovo delovanje, vemo
               kaj nas čaka v nekem trenutku, ko bo to potrebno zapreti in je ne glede na prečenje
               vlad, levih, desnih, bolj ali manj modrosredinskih, je skrajno neodgovorno, da se v
               bistvu sedaj že ducat let glede tega nič ne spreminja oziroma da se, bojim se, da bo
               prej desetletje od 2009 preden bomo kaj ukrenili. Vlada je res na začetku decembra
               dala nek predlog zakona, amandmiranja, ki naj bi to urejali, ampak tukaj se potem
               seveda tudi dotaknemo moč energetskega lobija. Jaz lahko malo za hec povem, gledam
               mojo pisarno, poslansko v Mariboru, madona nekaj mi ne ogreva, gor dok, pa hodim
               mesec dni, potem sem pa zadnjič preverjam, štroma ni. Pa grem ven gledati, pa so mi
               števec odšraufal. Saj verjetno... Zaradi nuklearne ne, ampak verjetno bo nekaj
               izgovor, da je Državni zbor plačal, pa da občina ni plačala naprej, ampak toliko ti
               da energetski lobi malo vedeti, bodi priden. Ampak, če se vrnem nazaj h nuklearki, da
               zgodaj zjutraj ne bom gospoda Janšo jezil, ker v miru pije kavo, na ta vladni predlog
               2. 12. 2016 je prišlo 28 strani dolg seznam pripomb v zvezi z novim zakonom s strani
               energetskega lobija. In tukaj mi smo. In sedaj, politični odločevalci se moramo malo
               odločiti ali se bomo upognili nekemu lobiju ali ne in se mi zdi ne glede na neko
               politično prečenje med nami, imamo neke, zelo po domače povedano, relativno zelo
               nevarne smeti za katere moramo zagotoviti sredstva, da jih zelo zelo dolgoročno
               primerno pospravimo. Imamo situacijo, ko je vsem jasno, da se v ta sklad nabira
               premalo denarja. Imamo tudi neko kadrovsko podhranjenost sklada, imamo pod
               navednicami to srečo, da gre za meddržavni izziv in problem, kjer bilaterala nekako
                  <stage type="mag"/> <stage xml:id="SDT7-KZNJF-redna-41-2017-02-02.stage14">(nadaljevanje)</stage> ne funkcionira.
               Skratka, zdi se mi, da bi bilo treba nujno naložiti izvršilni oblasti, da se izvede
               nemudoma revizija programa razgradnje, da se naredi poračun do leta 2009, od 2009 v
               bistvu, ko bi to moralo biti narejeno. Odprto ostaja tudi to po tiho delanje drugega
               bloka nuklearke, ko bomo, se bojim, podobno kot pri TEŠ 6 bili postavljeni pred
               izvršena dejstva, ko nekako resornega ministra sprašujemo. O tem je ponavadi odgovor,
               da gre za neko državno podjetje v katero se on ne sme vtikati. To je toliko. Kot SMC
               rad reče, korporativno upravljanje. In to je zelo na kratko neka vsa problematika.
               Lansko leto sem se tudi malo spraševal, kako ta sklad deluje ali teh par ljudi. Sedaj
               ste malo povedali, nek nadzor na štiri oči. To vprašanje ali bi kakšna druga
               varovalka bila bolj primerna ali ne, ker zelo po domače povedano, kolikor jaz vem,
               sta dva dva brokerja, ki na kapitalskih trgih poskušata zagotavljati donosnost, če po
               kmečko povem, ne bom šel v detajle. Za vsakih 40 tisoč, če morate čakati nek odgovor,
               ne vem, če je nadzorni svet tako zelo hitro odziven. Sprašujem. V praksi, kako si to
               predstavljam, navsezadnje kapitalski trgi so tudi neki hektični trgi, če se lahko
               tako izrazim. Sedaj seveda gre za neko nepokeraško delovanje, bolj zanima neka
               dolgoročna donosnost. Skratka, ampak da ne bom predolg, zdi se mi, da se vsaj že
               kakšno desetletje vedemo kot noj. Vemo v čem je problem in se problem ne rešuje.
               Sedaj bi nekako rad odgovore Vladi, kaj se bo kratkoročno, srednjeročno zgodilo glede
               tega, ker navsezadnje, ko bo enkrat prišlo do trenutka razgradnje, bomo rekli kaj,
               zdaj pa deset let penzije ne bodo šle gor, ker bomo s proračuna morali toliko pa
               toliko dati za razgradnjo pa še za drugi blok nuklearke.</p>
               <p>Hvala za besedo.</p>
            </sp>
            <sp xml:id="SDT7-KZNJF-redna-41-2017-02-02.sp5">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod Trček.</p>
               <p>Mislim, da predstavniki Vlade ta vprašanja slišijo, in da pripravljajo tudi odgovore,
               še posebej v povezavi tudi z 2. točko, ki jo sicer še ne obravnavamo, vendar se
               navezuje na to. Jo bomo obravnavali potem, ampak tematika je zelo podobna, če ne
               ista.</p>
               <p>Sedaj pa gospa mag. Julijana Bizjak Mlakar, izvolite beseda je vaša.</p>
            </sp>
            <sp xml:id="SDT7-KZNJF-redna-41-2017-02-02.sp6">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Hvala lepa gospod predsednik za besedo. Lep pozdrav v mojem imenu tudi vsem
               prisotnim!</p>
               <p>Na srečo sem sama v parlamentu, v tej sestavi šele 9 mesecev in zaradi tega, mi
               podatki, da ste šli že enkrat skozi podobno situacijo kot je ta že v lanskem letu,
               niso bili tako zelo znani, vendar je pa dejstvo, da se nam ponavljajo stvari. Torej,
               če pogledamo, že od leta 2010, tako govorijo dokumenti, so stvari dokaj jasne in v
               tem času, kaj se je dogajalo, sam problem razgradnje Nuklearne elektrarne Krško, se
               je prestavljal iz ministrstva na ministrstvo, torej bil na Ministrstvu za
               gospodarstvo, potem na Ministrstvu za infrastrukturo in prostor, potem se je to
               ministrstvo razcepilo in je sedaj na Ministrstvu za infrastrukturo. Se pravi, za to
               je bilo dovolj časa, za vse te reorganizacije, ki pa niso vodile k temu, da bi se sam
               problem začel reševati. Po drugi strani so bile določene nepravilnosti pri poslovanju
               sklada v letu 2010 in 2011, ki pa še vedno niso doživele nobenega epiloga in smo spet
               pri klasični slovenski zgodbi, torej da se nepravilnosti dogajajo, da vemo za
               probleme pred katerimi si <stage type="mag"/>
               <stage xml:id="SDT7-KZNJF-redna-41-2017-02-02.stage16">(nadaljevanje)</stage> vsi zatiskamo oči in predvsem tisti, ki bi si, ki bi morali poiskati
               rešitve, teh rešitev ne poiščejo in tudi nič ne naredijo, da bi se stvari rešile.
               Tako, da imamo še vedno enak problem. Torej opozarja se na samo meddržavno pogodbo s
               katero, torej katere določbe se ne izvršujejo, tudi ko gre za revizijo programa
               razgradnje. Kot vemo, naj bi bila zadnja revizija v letu 2004. Morala bi biti na
               vsakih pet let, ampak se to ne dogaja in nihče nič ne odgovarja. Potem ugotavljamo,
               torej Računsko sodišče je že v letu 2011 opozorilo, ponovno sedaj opozarja, da imamo
               velike težave. Ko bo treba razgraditi Nuklearno elektrarno Krško, torej enostavno se
               tukaj ugotavlja, da zaradi povečanih stroškov izgradnje odlagališča nizko in srednje
               radioaktivnih odpadkov, da se bo sklad izpraznil že leta 2023, sredstva pa bi morali
               zagotavljati do leta 2074. Se pravi, da se miži pred problemom, da se čaka na zadnji
               trenutek, čeprav bi se moralo, torej bi se moralo začeti problem reševati sedaj
               oziroma že včeraj, vendar se problem neodgovorno prestavlja na prihodnost. Tako, da
               imamo klasično slovensko zgodbo, vsi vse vemo, nobeden nič ne naredi, nobeden ne
               sprejme odgovornosti in nobeden ne sprejme ukrepov, da bi se te stvari rešile. Tukaj
               imamo še tudi kadrovske težave, itn. In tudi pri naslednji točki se praktično
               ugotavlja enako, podobno. Tako, da me res zanima, ampak tokrat pa res, prvič, zakaj
               niso tisti, ki so bili odgovorni tudi na Ministrstvu za gospodarstvo, torej ki je
               tudi leta 2010 imelo te stvari v svojih rokah in še tudi kasneje, pa tudi zakaj niso
               tukaj ministri, zakaj niso tukaj predstavniki tudi drugih, torej predstavniki Vlade,
               tudi v celoti. In zakaj imamo samo predstavnika Ministrstva za infrastrukturo, kot
               razumem, pa še to ne ministra Gašperšiča, ker vendar gre za resen problem na katerega
               bi potrebovali odgovore. Tako, da jaz upam, da bodo ti odgovori danes dani, ne glede
               na to pomanjkanje zainteresiranosti tistih, ki so bili vabljeni.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-41-2017-02-02.sp7">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospa Julijana Bizjak Mlakar.</p>
               <p>Želi še kdo besedo? Če ne, bi jaz imel še nekaj vprašanj v zvezi z delovanjem sklada,
               predvsem s tistimi najbolj perečimi vprašanji, ki so bila tudi navedena v povezavi s
               tem. In sicer, prvo je: Kako deluje meddržavna komisija, ki jo imamo tukaj s Hrvaško?
               Kateri so odprti problemi, če so kakšni? Kdaj se je zadnjič sestala ta komisija? Če
               je kaj obravnavala. Kakšna so vprašanja oziroma morebitna nerešena vprašanja s
               Hrvaško? Drugo je dejansko, kaj je z revizijo programa razgradnje NEK iz leta
               2004?</p>
               <p>Jaz bi prosil, če ne glede na to, da je kolegica Julijana Bizjak Mlakar rekla, da je
               bilo to v različnih ministrstvih, itn. Ampak bi prosil, da ne bi izgovor bil v smeri,
               veste kaj, povsod se je nekaj dogajalo. Še nikoli nismo slišali, da zaradi tega, ker
               je nek sektor šel iz ministrstva na ministrstvo, da zaradi tega je karkoli
               upočasnjeno ali zaradi tega ne bi kdorkoli moral kaj delati. Tako, da predvsem za
               začetek ti dve v bistvu neposredni vprašanji kaj je s to revizijo in kaj je s Hrvaško
               oziroma z odnosi s Hrvaško <stage type="mag"/>
               <stage xml:id="SDT7-KZNJF-redna-41-2017-02-02.stage18">(nadaljevanje)</stage> glede tega vprašanja, pa verjetno državni sekretar gospod Klemen
               Potisek, izvolite.</p>
            </sp>
            <sp xml:id="SDT7-KZNJF-redna-41-2017-02-02.sp8">

               <speaker>MAG. KLEMEN POTISEK:</speaker>

               <p>Predsedujoči, najlepša hvala za besedo.</p>
               <p>Glede vprašanj, pa bom šel kar po vrsti oziroma glede tem, ki so bile izpostavljene,
               se z njimi strinjamo, se jih zavedamo. Poudariti moram, da, se pravi, imamo opravka z
               meddržavno pogodbo. Za izpolnjevanje te meddržavne pogodbe imamo zadolženo meddržavno
               komisijo. Meddržavna komisija se je nazadnje sestala v maju 2015. S sestajanjem te
               meddržavne komisije, pravzaprav je tudi v zgodovini bilo, bom rekel, neka takšna
               stalna frekvenca se nikoli ni uspela vzdrževati, ali je bilo to zaradi političnih
               sprememb na eni strani, ali pa na drugi. Tudi v zadnjem letu in pol, se pravi od maja
               2015 smo ravno zaradi političnih sprememb na Hrvaškem, jaz razumem, doživeli
               pomanjkanje srečevanj te meddržavne komisije, saj je dobila tudi nalogo, da se po, da
               se nekako v treh mesecih pripravi nek program, kako bi se ta revizija, ki jo
               omenjamo, ponovno zagnala neka dispozicija. Tako, da tukaj vsekakor imamo težave. Del
               teh težav smo naslovili oziroma poskusili rešiti z osnutkom zakona, ki je šel v javno
               obravnavo. Tudi kar se tiče nadomestil, višine nadomestil. Mi se zavedamo, da ta
               višina ni primerna. Seveda, pravi odgovor na to kakšna bi morala biti, bi dal
               revidiran program razgradnje. Računsko sodišče je sicer tudi ponudilo oceno kakšno bi
               to nadomestilo, ta prispevek, ki NEK plačuje moralo biti. Seveda pa pravi odgovor bo
               dal ta program.</p>
               <p>Kar se tiče kadrovskih vprašanj v samem skladu, tukaj lahko, jaz se strinjam, da je
               za vzpostavitev funkcij, ki bi jih takšen sklad moral imeti, ker gre za upravljanje z
               velikimi vrednostmi, bi tak sklad potreboval bistveno več zaposlenih, seveda pa ti
               zaposleni, glede na obseg dela sklada ne bi imeli toliko dela, to je dejstvo. Zato
               tudi razmišljamo o drugih rešitvah, ki bi lahko po eni strani zagotovili zadostne
               pogoje za vzpostavitev primerne organiziranosti sklada, upravljanje s tveganji in
               seveda na stroškovno učinkovit način, tako da bo tudi poslanstvo sklada in njegovega
               namena, se pravi to za kar je bil ustanovljen, tudi izpolnjeno.</p>
               <p>Tukaj je treba omeniti, da je Slovenija, tem nekje v letu 2009 zapadla v obdobje
               finančne krize, tako kot velik del preostalega sveta, da se je kot posledica te
               krize, smo tudi v Sloveniji sprejeli nek zakon, ZUJF, ki je tudi omejeval
               zaposlovanje v javni upravi in dejstvo je, da tudi zaposleni v skladu so del
               kadrovskega načrta države. Tako, da po tem delu povečevanje zaposlovanja pravzaprav
               ni bilo možno, nismo pa zaposlenih tukaj zniževali.</p>
               <p>Glede samih nadomestil bi še to rekel. V zakonu predvidevamo, da ko bo neko, ko bomo
               enkrat prišli do te revizije programa, da bomo od tam naprej z zakonom urejali in
               višino nadomestila in vprašanje zahtevane donosnosti, ker ta <stage type="mag"/> <stage xml:id="SDT7-KZNJF-redna-41-2017-02-02.stage20">(nadaljevanje)</stage> donosnost je pravzaprav določena v samem
               programu in nekako ocenjujemo, ni bila najbolj posrečeno določena. Ker, načelno ta
               donosnost, zahtevana 4,29 % naj bi veljala za čas oziroma v času tega programa, mi pa
               vemo, da glede na volatilnost finančnih trgov takšne donosnosti vsako leto ne moremo
               dosegati. Neko leto je to lahko 9 %, neko drugo leto je lahko 2 %.</p>
               <p>Seznanjeni smo tudi z nepravilnostmi, ki so se dogajale ali pa bomo rekli,
               neoptimalnimi odločitvami, pa ne samo v obdobju 2010-2011, ampak tudi v prejšnjih
               obdobjih, se pravi 2005 do 2008, s čimer so se sredstva sklada znižala. In seveda,
               naš cilj je, da tudi s spremembo zakona te zadeve uredimo na način, da se ne bodo
               tudi s spremembo, tudi z omejitvami naložbene politike, da se takšne zadeve ne
               morejo, ne bi več ponavljale. Ker, dejstvo je, da bomo denar, na koncu ta finančna
               sredstva rabili, tako, kot je tudi gospod Trček zelo dobro povedal.</p>
               <p>Tukaj, saj pravim, za enkrat smo nekako v pat poziciji, ker smo odvisni tudi od druge
               strani. Dejansko gre za meddržavno pogodbo, za meddržavne odnose, pri čemer se sami
               težko v zvezi s to preteklo investicijo odločamo. Dejstvo je, da pobude že na samem
               zadnjem srečanju te meddržavne komisije, kolikor smo bili tudi seznanjeni, je bila
               dogovorjena časovnica, je bila dogovorjena frekvenca srečevanj, in sicer mislim, da
               je bilo omenjenih tri mesece. Dejstvo je, da se to zaradi sprememb, kot omenjeno, na
               hrvaški strani ni izvajalo, da tudi vlada ni bila operativna in za prihodnje
               delovanje bo treba pogledati kako te zadeve omejiti, kako omogočiti operativno delo
               in Vladi Republike Slovenije oziroma ministrstvu in drugim deležnikom, ki so v tem
               delu pomembni, tukaj imam v mislih predvsem sklad NEK in ARAO.</p>
               <p>Tako, da mogoče bi, saj pravim, toliko z moje strani in bi poprosil mogoče še
               sodelavko za kakšna dodatna pojasnila. Gospo Černilogarjevo, če je to
               sprejemljivo.</p>
            </sp>
            <sp xml:id="SDT7-KZNJF-redna-41-2017-02-02.sp9">

               <speaker>PREDSEDNIK MAG. ANDREJ ŠIRCELJ:</speaker>

               <p>Če želi, gospa Černilogar, izvolite.</p>
            </sp>
            <sp xml:id="SDT7-KZNJF-redna-41-2017-02-02.sp10">

               <speaker>MAG. VESNA ČERNILOGAR:</speaker>

               <p>Ja, torej v vsemu, torej, kaj bi želela dodati k vsemu temu. Skratka, vse zadeve se
               niso dogajale dovolj, da bi rekla, čisto. Torej, ko je bila podpisana meddržavna
               pogodba, bi se morali, je bilo pač narejeno to, da so se v okviru delovanja sklada
               dogajale še druge zadeve. Torej, še v istem letu je bila sprejeta prva uredba o
               nadomestilih, ki je nalagala takratnemu skladu, da daje 2,5 milijona na letni ravni
               lokalnim skupnostim. To smo potem povzeli v noveli zakona v letu 2008, kjer je bilo
               napisano, da se ta nadomestila lokalnim skupnostim lahko odvajajo, ker so bila tudi
               vkalkulirana v 3 evre na megavatno uro. V letu 2008 se je pa zgodila novela te
               uredbe, ki pa je nadomestila lokalnim skupnostim podvojila. In ta podvojeni del pa v
               3 evrih na megavatno uro ni bil vkalkuliran. In tukaj imamo prvi problem. Skratka,
               prvi problem, ki presega to množico, ki se navezuje samo na meddržavno pogodbo.
               Ministrstvo, takratno ministrstvo za gospodarstvo, direktorat za energijo, smo o
               uvedbi te dodatne dajetve iz sklada nasprotovali. Ampak, pač nismo bili
               upoštevani.</p>
               <p>Tako, da hkrati v te 3 evre na megavatno uro tudi niso bila vkalkulirana, pač ni bilo
               vkalkulirano financiranje dejavnosti, ki jih izvaja Agencija za radioaktivne odpadke.
               Nekako je bilo prepričanje, mnenje, skratka, meddržavna pogodba omejuje. Sklad zbira
               financiranje za odlaganje radioaktivnih odpadkov in z razgradnjo Nuklearne elektrarne
               Krško. Torej, ti dve zadevi sta v meddržavni obravnavani. Gradnja odlagališča pa je
               že <stage type="mag"/><stage xml:id="SDT7-KZNJF-redna-41-2017-02-02.stage22">(nadaljevanje)</stage> vprašanje, torej ali
               je to odlaganje radioaktivnih odpadkov ali ni? Tako da, skratka, vse zadeve pač
               nameravamo sedaj temeljito preanalizirati, vse prilive, odlive iz skladov za nazaj,
               ki so bili revalorizirani vrednosti in potem na podlagi tega bomo lahko predlagali
               boljše rešitve kot so bile sedaj. Žal se na matematika tako kot je sedaj ne
               izide.</p>
            </sp>
            <sp xml:id="SDT7-KZNJF-redna-41-2017-02-02.sp11">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa. Želi še kdo besedo? Gospod Trček, izvolite.</p>
            </sp>
            <sp xml:id="SDT7-KZNJF-redna-41-2017-02-02.sp12">

               <speaker>DR. FRANC TRČEK (PS ZL):</speaker>

               <p>Hvala.</p>
               <p>Da se ne bom preveč pri 2. točki oglašal, ker v bistvu v osnovi obravnavamo skupaj.
               Predsedujočemu sem nekako prišepnil, da je cela zgodba zelo podobna, ko se ločiš.
               Midva oba imava to izkušnjo. Toliko sem lahko nediskreten. Kako se, potem ločenca
               normalno pogovarjata in komunicirata zlasti je to pomembno, če imata skupnega otroka
               in tukaj metaforično je ta neki skupni otrok lahko pa se zgodi, da se kakšen ločenec
               preprosto požvižga na skupnega otroka. Zdi se mi, da moramo tukaj ob vseh teh
               revizijah in zgodbah tudi tako s scenaristko peljati vis-a-vis našim sosedom zelo
               odkrito povedano. Mogoče bi to bolj pasalo na kakšno zaprto sejo, ampak zdi se mi, da
               je to sporočilo lahko dovolj odkrito povem. Zdi se mi, da se moramo tega nekako
               zavedati. Vedno, ko pridete iz različnih vej izvršilne oblasti agencij, nadzornih
               svetov gledam tudi vašo neverbalno komunikacijo in ko je kolega Potisk nekako govoril
               in opravičeval potisnjen v to vlogo bom rekel gospod nadzornik in gospa iz sklada
               nista ravno pretirano srečnih obraznih mimik kazala. Dajte se deležniki tudi tako
               zmeniti, da potem ne bom na prvo žogo to opazil. Hvala.</p>
            </sp>
            <sp xml:id="SDT7-KZNJF-redna-41-2017-02-02.sp13">

               <speaker>PREDSEDNIK MAG. ANDREJ ŠIRCELJ:</speaker>

               <p>Gospod Zorčič, izvolite.</p>
            </sp>
            <sp xml:id="SDT7-KZNJF-redna-41-2017-02-02.sp14">

               <speaker>IGOR ZORČIČ (PS SMC):</speaker>

               <p> Hvala za besedo.</p>
               <p>Jaz se strinjam z vsemi, ki bom rekel opozarjajo, da je vprašanje sklada pravzaprav
               neko dolgoročno vprašanje, ki morebiti tudi dandanes že pravilno naslovljeno. Mogoče
               si res včasih preveč zatiskamo oči in ne razmišljamo o tem kaj bo, ko bo problem
               nastal torej, ko bo prišlo do razgradnje, ko bo potrebno radioaktivne tako bom rekel
               srednje radioaktivne odpadke kot na koncu tudi visoko radioaktivne odpadke nekam
               dati, da ne bodo ostajali tam kjer nastajajo oziroma kjer so ta trenutek.</p>
               <p>Kar se tiče tega sklada je bom rekel v medijih v preteklih recimo, da šestih, sedmih
               letih pa to tudi, potem še za nazaj so odmevali določeni članki, ki so se znašli v
               črni kroniki mene zanima, mogoče je to vprašanje za gospo direktorico, kaj je s
               postopki nekimi preiskavami, ki so se odvijale v preteklosti? Ali ti postopki še
               potekajo ali so dobili kakšen epilog in nenazadnje kako so ti sporni posli vplivali
               in še vplivajo na portfelj skladov? Ali je bom rekel ta škoda, ki je domnevno nastala
               takrat pa ne vem ali je bila na koncu sanirana ali ni sanirana ali se še to dandanes
               pozna pri samem premoženju sklada? Hvala lepa.</p>
            </sp>
            <sp xml:id="SDT7-KZNJF-redna-41-2017-02-02.sp15">

               <speaker>PREDSEDNIK MAG. ANDREJ ŠIRCELJ:</speaker>

               <p>Tudi jaz imam še nekaj vprašanj ali pa vsaj konkretizacijo v zvezi z vsem tem.</p>
               <p>Gospod državni sekretar vi se rekli med drugim, zaradi političnih sprememb se je ta
               komisija oziroma se ti dve komisiji ne srečujeta. Ali imamo mi s strani Slovenije
               agendo o tem kolikokrat smo zaprosili za sestanek, kdo naj bi sklical sestanek, kje
               naj bi bil sestanek itd.? Ali imamo na drugi strani seveda odgovor, veste kaj, zaradi
               političnih sprememb tega sestanka nebo? Namreč tukaj se pogovarjamo pač o nekem
               programu, ki naj bi razrešil radioaktivne odpadke, ne glede na to kdo bo vodil ti dve
               državi, kdo bo vodil politiko takrat. Ali to obstaja, ker ta izgovor, da zaradi
               političnih sprememb se neka komisija meddržavna, ki je lahko precej tehnična lahko
               tudi odmaknjena <stage type="mag"/><stage xml:id="SDT7-KZNJF-redna-41-2017-02-02.stage24">(nadaljevanje)</stage> od
               aktualne politike, vsaj deloma, vsaj glede določenih vprašanj, jo enostavno ne
               zadeva. Saj navsezadnje tudi mislim člani ne menjajo s spremembami Vlade ali pa vsaj
               neka večina ne, ali pa tudi. Jaz mislim, da ne. Tako da, saj pravim, ali mi imamo to
               agendo? Kaj bo Vlada naredila, glejte, ker mi smo dejansko pred enim letom poslušali
               približno isto zgodbo. Zdaj mi ne moremo vedno ene in iste zgodbe poslušati. Nekaj je
               treba narediti. Vlada je tista, ki mora nekaj narediti in v okviru Vlade ministrstvo.
               Zdaj, vi pravite še tako, da program, ta program, ki… Ali pa revizija programa, ki
               naj bi se izdelala, naj bi dala odgovore na številna vprašanja. To ste pač zdaj
               povedali. Ampak glejte, kdo je odgovoren, da se ta revizija programa naredi? Kdo jo
               iniciira? Komisija, ta meddržavna komisija. Ta meddržavna komisija se ne sestane.
               Zato ni revizije programa. Vlada naredi kaj? Nič. Tukaj smo zdaj v zaprtem krogu.
               Tukaj v bistvu vi nam govorite, pač revizija bo dala odgovore na neka vprašanja, po
               drugi strani govorite o tem, da se komisija ne more sestati zaradi političnih
               sprememb in glejte, to tako ne gre. Vi ste povedali dve stvari, ki sta v bistvu sami
               sebi v nasprotju in sta neizvedljivi. Ampak zdaj najbrž mora kaj komisija
               narediti.</p>
               <p>Zdaj tudi to, sklad bi potreboval dodatne zaposlene, kar ste omenili. Vendar naj ne
               bi imeli zadosti dela in tak naprej. To so vse, bi nekaj potreboval pa ni dela.
               Dvoumnost je enostavno. Najbolj pa me skrbi to, ko pravite, da ste odvisni od druge
               strani. Ta druga stran je Hrvaška. Tukaj je bila mišljena Hrvaška in mi smo od njih
               odvisni. Kaj Vlada naredi? Kaj Vlada dela, da bo manj odvisna od te druge strani ali
               pa da bo neodvisna? Tako da, mene pač skrbijo te zadeve zdaj če se nič ne naredi. Na
               koncu bo nekdo moral nositi stroške teh odpadkov. Zdaj mene zanima, vi pravite tudi
               ta nov zakon in tako naprej. Glejte, ta nov zakon ne bo rešil teh operativnih
               problemov, ker operativni problemi se nanašajo že na sklice sestankov in to zakon ne
               bo določil. Zato bi jaz pričakoval od vas nek program kaj boste naredili. Navsezadnje
               dobro, tukaj imate nadzorni svet, tukaj imate potem še Računsko sodišče, ki vam je to
               večkrat povedalo. Nazadnje zdaj pred kratkim in tako naprej. Ampak izgovarjati se na
               politične spremembe, po drugi strani pa sedeti na radioaktivnih odpadkih, to ni
               najboljša rešitev. Toliko bi jaz imel. Gospa Julijana Bizjak Mlakar.</p>
            </sp>
            <sp xml:id="SDT7-KZNJF-redna-41-2017-02-02.sp16">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Ja, tudi sama ugotavljam, da nekako s strani Vlade ni nobenega odgovora. Po drugi
               strani je pa tako da resnično sedimo na tem problemu, na jedrskih odpadkih in res, da
               so tudi v bližini Hrvaške te jedrski odpadki. Če pride do česarkoli, kar bo narobe,
               bo vplivalo na obe državi. Tukaj si ne gre zatiskati oči pred tem. Mislim, da bi
               morale biti tukaj bistveno večje aktivnosti, če ne drugače pa da iz naše strani, ker
               končno je nuklearka še vseeno na naših tleh, torej, da se spodbudi te aktivnosti. V
               kolikor sem sedaj bila seznanjena z vaše strani kaj se je pravzaprav dogajalo v tem
               letu dni, menim, da se ni nič zgodilo, da bi se ta problem rešil in se bojim, da bomo
               čez eno leto dejansko pred istim problemom in to preprosto ni sprejemljivo, torej, da
               se ne sproži aktivnosti, ki bi ta problem rešile. Tudi, ko gre za meddržavno
               komisijo, torej je skrajno neodgovorno, da se nič ne dogaja. Tako da, to bi te
               aktivnosti bi bilo potrebno pospešiti na strani Vlade. To sem prepričana, da bi bilo
               treba to narediti, <stage type="mag"/><stage xml:id="SDT7-KZNJF-redna-41-2017-02-02.stage26">(nadaljevanje)</stage> ker
               končno tudi ne verjamem, da je to v korist države, da se nič ne dogaja.</p>
               <p>Toliko. Hvala.</p>
            </sp>
            <sp xml:id="SDT7-KZNJF-redna-41-2017-02-02.sp17">

               <speaker>PREDSEDNIK MAG. ANDREJ ŠIRCELJ:</speaker>

               <p>Gospod Trček.</p>
            </sp>
            <sp xml:id="SDT7-KZNJF-redna-41-2017-02-02.sp18">

               <speaker>DR. FRANC TRČEK (PS ZL):</speaker>

               <p>Ja, hvala za besedo.</p>
               <p>Dobro, jaz bi lahko zdaj cinično rekel, da se je od leta 2004 zamenjalo že kar nekaj
               vlad, pa tudi vemo kdo je nekako zunanji minister, pa ne mislim direktno vis-a-vis
               kolegici, pa tudi zdi se mi, da neko ropotanje pa da je Zagreb bližje temu kot
               Ljubljana in Maribor, nekako problema ne bo razrešilo. Zdi se mi pa, da je tukaj nek
               problem, ki bi ga morali mi tudi malo diplomatsko bolj pametno igrati. Jaz zdaj
               odkrito povedano ne vem. Tukaj o krivdi se pogovarjati kdo tukaj figo drži, zakaj se
               ta meddržavna komisija ne srečuje. Navsezadnje bi se lahko šlo tudi za skupine, tudi
               za nek pritisk. Vemo, da je recimo nekaj na Dunaju ne le OPEC in se reče zadeva je
               enostavno prenevarna. Ali bomo tukaj tudi dobili kakšno delegirano odločbo od katere
               nas bo bolela glava? Pa naj ne bi to nekako do Terana vlekel, ker jaz imam pogosto
               občutek, pa ne zato, ker meni pol družine živi na hrvaški strani. Jaz vedno pravim,
               da sem slovenski državljan in slovenski politik. Lahko tudi odkrito povem, da
               hrvaškega državljanstva niti nisem hotel vzeti zaradi neke Tuđmanove politike, ki je
               bila kakršna je bila. Ampak človek dobi občutek na obeh straneh, da eni in drugi
               rečejo: "Ah, saj se ne da pogovarjati." Zdaj ne vem, če je to ravno zrela diplomatska
               metapozicija, ki jo pogosto ubirajo eni in drugi, s tem, da Hrvaška nekoliko bolj
               pametno, žal, vis-a-vis nas dela v zaodrju. Zdi pa se mi, da to, kar je bilo tukaj
               povedano, da dejansko pri tej problematiki moramo vpeljati vsaj dve liniji –
               strategijo s sosedi in strategijo, kot pravi tista reklama za higienske vložke, ko si
               sama s seboj. To.</p>
               <p>Hvala.</p>
            </sp>
            <sp xml:id="SDT7-KZNJF-redna-41-2017-02-02.sp19">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala.</p>
               <p>Želite? Ja, izvolite gospod državni sekretar.</p>
            </sp>
            <sp xml:id="SDT7-KZNJF-redna-41-2017-02-02.sp20">

               <speaker>MAG. KLEMEN POTISEK:</speaker>

               <p>Najlepša hvala za besedo.</p>
               <p>Zdaj glejte, jaz bi še enkrat poudaril, da za pogovor med dvema sta pomembna dva.
               Vsaj dva. Dejstvo je, da na naši strani, kot rečeno, se zavedamo odvisnosti od
               drugega sogovornika. Tisti del in s ciljem zniževanja odvisnosti, ker moramo vedeti,
               da smo mi tudi pri višini nadomestila, ki smo ga prej omenili – 3 evre na megavatno
               uro, za katerega vemo, da je prenizka ali pa resno domnevamo, da je prenizka, odvisni
               od programa, ki ga mora potrditi tudi druga stran. Tako, da tukaj te zadeve že v
               osnutku zakona, ki smo ga predložili, objavili oziroma dali v javno razpravo,
               obravnavo, smo predlagali rešitve, ki bi to odvisnost pravzaprav znižale. Enako gre
               za vprašanje donosnosti in tako naprej. V tem smislu tudi verjamemo v vsa tista
               priporočila Računskega sodišča, tudi uspeli v največji možni meri skozi zakon v
               resnici odgovoriti.</p>
               <p>Kaj dela Vlada? Kot rečeno, za meddržavno pogodbo je pristojna meddržavna komisija,
               ki je imenovana s strani Vlade. Na hrvaški strani to komisijo sestavljajo ministri in
               državni sekretarji aktualne Vlade. Se pravi, da tisti trenutek, ko pride do spremembe
               Vlade, pomeni to tudi spremembo strukture meddržavne oziroma njihovih predstavnikov,
               se pravi sosednjih predstavnikov meddržavne komisije. Dejstvo je, da bi se pravi
               komunikacija med posameznimi člani meddržavne komisije in tudi tistih, ki so bili po
               zadnjem sestanku zadolženi za pripravo osnutka, se pravi te revizije programa v
               katerih sodeluje tudi ARAO naš, vzdržujejo komunikacijo. Kot razumemo,<stage type="mag"/><stage xml:id="SDT7-KZNJF-redna-41-2017-02-02.stage28">(nadaljevanje)</stage> sicer druga strani ni
               pretirano odzivna. Morda bi tukaj na tem mestu poprosil tudi predstavnike gospoda
               pravzaprav Stritarja, kot predstavnika upravnega odbora ARAO za kakšno dodatno
               informacijo. Dejstvo pa je, da gre za… Vi veste, da imamo s sosedo odprtih več
               vprašanj. To je samo eno od njih, ki je za nas izjemno pomembno. Dejstvo je, da mi
               tisti del, ki ga lahko pripravljamo in urejamo, ga tudi bomo uredili in bo tudi
               osnova za prvo srečanje meddržavne komisije. Naslednji na vrsti za organizacijo
               meddržavne komisije smo mi in to srečanje že pripravljamo, ampak kdaj bo do njega
               prišlo, saj pravim, mi bi si želeli, da čim prej. Ampak tukaj pa smo seveda odvisni
               od nekoga. Več o tem pravzaprav ne bi ob tej priložnosti povedal. Dejstvo je, da bo
               naslednje srečanje v Sloveniji, ko se bomo dogovorili za detajle. Si pa tega srečanja
               seveda želimo in na njem delamo že ves čas.</p>
               <p>Še eno stvar bi poudaril. Poglejte, vprašanja o katerih se danes pogovarjamo, niso
               nastala letos niti leta 2015, niti 2016 za katerega, ali pa 2015, za katerega
               obravnavamo poročilo. To so vprašanja… Glejte, prva revizija programa bi morala biti
               pravzaprav narejena leta 2009 in potem naslednja 2014 in potem naslednja 2019.
               Dejstvo je, da je potreba po revidiranem programu razgradnje velika in ključno
               pomembna za Slovenijo, ker tudi nuklearna elektrarna ždi na slovenskem ozemlju. Tako
               da, mogoče še no… Glejte, tukaj saj pravim, gre za predvsem pestro zgodovino in
               stanje v povezavi z Nuklearno elektrarno Krško, dejstvo pa je, da tiste stvari, ki so
               ključne, saj pravim, rešujemo. Mogoče pa res kakšne podrobnosti sodijo na malo manj
               odprto sejo.</p>
               <p>Hvala.</p>
            </sp>
            <sp xml:id="SDT7-KZNJF-redna-41-2017-02-02.sp21">

               <speaker>PREDSEDNIK MAG. ANDREJ ŠIRCELJ:</speaker>

               <p>Najprej gospa direktorica, izvolite.</p>
            </sp>
            <sp xml:id="SDT7-KZNJF-redna-41-2017-02-02.sp22">

               <speaker>MAG. DARJA ŠTRAUS TRUNK:</speaker>

               <p>Lepo pozdravljeni tudi v mojem imenu.</p>
            </sp>
            <sp xml:id="SDT7-KZNJF-redna-41-2017-02-02.sp23">

               <speaker>PREDSEDNIK MAG. ANDREJ ŠIRCELJ:</speaker>

               <p>Štraus Darja.</p>
            </sp>
            <sp xml:id="SDT7-KZNJF-redna-41-2017-02-02.sp24">

               <speaker>MAG. DARJA ŠTRAUS TRUNK:</speaker>

               <p>Štraus Trunk Darja, ja.</p>
               <p>Jaz bi v zvezi z ugotovljenimi nepravilnostmi v času poslovanja sklada. Nepravilnosti
               izhajajo se pravi iz pred leta 2012. Takrat sta dejansko upravni odbor in nadzorni
               odbor zaznala nepravilnosti in sta takrat tudi ukrepala. Danes potekajo postopki na
               Delovno-pravnem sodišču, na Kazenskem in Odškodninskem sodišču. Postopki potekajo,
               niso zastali. Vendar razpleti teh postopkov še danes niso znani. Dejstvo je, da
               upravni odbor v letih 2012 in pa nadzorni odbor sta pristopila k prestrukturiranju
               samega portfelja sklada in pa tudi k spremembi načina upravljanja, bom rekla, samega
               poslovanja sklada in pa tudi k spremembi načina določitve določenih parametrov v
               naložbeni politiki. Danes so stvari postavljene pač nekoliko drugače, se pravi, da se
               transparentne in v vsakem trenutku so možne tudi na vpogled. Imamo še vedno približno
               2 % nelikvidnih naložb. Če me sprašujete se pravi tistih, ki dejansko niso trenutno
               likvidne na trgu vrednostnih papirjev. Sklad jih spremlja in jih, bom rekla, poroča
               svojemu organu o aktivnostih oziroma o stanjih na teh vrednostnih papirjih. Dejstvo
               pa je, da ti vrednostni papirji so v portfelju. Danes jih imamo, če govorimo o DZS, 3
               milijone 700. Potem so tukaj še elektro, približno milijon in pol. danes seveda
               vpliva na to, da dejansko vpliva na samo donosnost. Takrat, leta 2012 oziroma 2013,
               smo dejansko prevrednotili vse te vrednostne papirje, ki niso tržni <stage type="mag"/><stage xml:id="SDT7-KZNJF-redna-41-2017-02-02.stage30">(nadaljevanje)</stage> oziroma, ki ne izkazujejo takšnega
               stanja. Po drugi strani so tudi nelikvidna in jih dejansko ne moremo prodati in če bi
               bila likvidna, bi dejansko lahko s temi sredstvi upravljali. Tako da so posledice teh
               zadev še vedno v portfelju in jih bomo spremljali in skušali pač voditi postopke
               naprej in nadaljevati z aktivnosti glede prodaje posameznih naložb.</p>
               <p>Toliko, hvala.</p>
            </sp>
            <sp xml:id="SDT7-KZNJF-redna-41-2017-02-02.sp25">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Gospod Stritar, izvolite.</p>
            </sp>
            <sp xml:id="SDT7-KZNJF-redna-41-2017-02-02.sp26">

               <speaker>DR. ANDREJ STRITAR:</speaker>

               <p><stage xml:id="SDT7-KZNJF-redna-41-2017-02-02.stage31">/ izklopljen mikrofon/</stage> Hvala lepa.</p>
               <p>Jaz sem Andrej Stritar, sem direktor uprave za jedrsko varnost pri Ministrstvu za
               okolje. Mislil sem se oglasiti pri naslednji točki, pa vidimo, da debatiramo
               pravzaprav o istih stvareh, tako da sem <stage xml:id="SDT7-KZNJF-redna-41-2017-02-02.stage32">/ izklopljen mikrofon/</stage> Aha, pardon.</p>
            </sp>
            <sp xml:id="SDT7-KZNJF-redna-41-2017-02-02.sp27">

               <speaker>PREDSEDNIK MAG. ANDREJ ŠIRCELJ:</speaker>

               <p>Še enkrat.</p>
            </sp>
            <sp xml:id="SDT7-KZNJF-redna-41-2017-02-02.sp28">

               <speaker>DR. ANDREJ STRITAR:</speaker>

               <p>Še enkrat. Sem Andrej Stritar, direktor uprave za jedrsko varnost pri Ministrstvu za
               okolje. Mislil sem se oglasiti pri drugi točki, ampak ker tako ali tako debatiramo o
               istih stvareh, pa zdaj povem kar sem hotel sporočiti.</p>
               <p>Torej jaz pričakujem, da razumete našo vlogo. Naša uprava je tista, ki naj dnevno bdi
               nad tem, da vsi delajo prav v tej državi in da je jedrska in radiološka varnost
               zagotovljena in to danes pa tudi v prihodnosti. Iz tega vidika v prihodnosti je
               tisto, kar mene, kar jaz zaskrbljeno spremljam in se lahko v bistvu, čeprav sedim na
               tej strani, se lahko samo strinjam z večino razpravljavcev, ker res ne delamo dobro.
               Jaz ne znam pokazati na posameznika ali pa na organ, ampak ves sistem imamo tako
               zapleten in tako smo se ujeli v neka odločanja in neka pravil, da preprosto ne znamo
               učinkovito ven.</p>
               <p>Do sedaj v tej uri še nihče ni omenil Resolucije o ravnanju z radioaktivnimi odpadki,
               ki je bila obnovljena pred približno letom dni, malo manj, v tem parlamentu in je
               temelj za vse kar počnemo z radioaktivnimi odpadki in mislim, da je prav, da omenim,
               da smo v tej resoluciji zastavili strategijo kaj početi z radioaktivnimi odpadki in
               mislim, da smo v tem pogledu kot država zelo dobro zastavili, ker imamo vizijo do
               konca, vemo kdo naj bi kaj počel in konkretno za ta sklad smo pa tudi zelo smiselno
               postavili sistem kjer tisti, ki povzroča odpadke, mora sedaj zbirati ta denar in se
               mu ta denar vzame, da ga on ne more sam porabiti ali karkoli narediti z njim in se ga
               upravlja v imenu države v ločenem skladu. Zdaj od tam naprej pa smo v tistem kako to
               delamo.</p>
               <p>Drugo kar smo zastavili je, da imamo Agencijo za radioaktivne odpadke, ki ima v imenu
               agencija, pa trenutno ni organizirana kakor kakršnakoli agencija ampak kot javni
               gospodarski zavod in ki naj v imenu države poskrbi, da naj bodo ti odpadki, ki so jih
               proizvajalci pač povzročili, da jih bomo smiselno pospravili. V tem pogledu smo tudi
               že veliko naredili. Že v letu 2009 smo dobili lokacijo, imamo narejen investicijski
               program, ki je bil na žalost odobren šele 5 let kasneje, mislim, da je bilo poleti
               2014. Pet let država ni bila sposobna začeti kopati tiste luknje, ampak je trajalo,
               da smo se usklajevali kaj je zdaj s tem in še zdaj se zadeve na terenu ne izvajajo.
               Torej že 8 let od takrat, ko je bil DPN sprejet.</p>
               <p>Moram se dotakniti še nečesa kar ni bilo še danes tukaj omenjeno. Agencija RAO je
               letno soočena z večmesečnimi zamudami pri svojem delu zato, ker država ni sposobna
               odobriti njihovih programov in zagotoviti sredstev za njeno delo. Zapletli smo se v
               neke administrativne postopke odločanja, takšna in drugačna in predno se to izpelje
               minevajo meseci in se dogaja, da mora Agencija RAO v vmesnem času najemati kredit, da
               plačuje plače svojim ljudem, ker iz državnega proračuna ali pa iz sklada ni dobila
               sredstev za tiste mesece. Tukaj mi to prepoznavamo kot enega hudih problemov. Zaradi
               tega se nam začetek odlaganja odmika kar naprej v prihodnost. Spomnim naj, da smo
               imeli v zakonu zapisano, da naj bi odlagališče začelo obratovati leta 2013. Zdaj se
               že govori, da naj bi najprej lahko začelo leta <stage type="mag"/><stage xml:id="SDT7-KZNJF-redna-41-2017-02-02.stage34">(nadaljevanje)</stage> 2020, če bo šlo vse gladko. S tem v mislih smo mi tudi
               bili veseli novega osnutka Zakona o skladu, ampak smo potem tudi mi dali več strani
               pripomb, kajti tisto, kar se nam zdi ključno in je tudi omenjeno v revizijskem
               poročilu, Računsko sodišče je tudi omenjalo, se dotika tega, da sklad tudi nadzira
               smotrnost porabe sredstev. Po našem razumevanju bi sklad moral biti neke vrste banka,
               ki jo je država ustanovila, da tam da del svojega denarja in ga naloži skladu, da ga
               mora obračati tako, da ga bo vedno več oziroma, da ga bo čim bolj pametno obračala in
               sklad nima ne kapacitet niti nobene potrebe, da skrbi za to, da se ta denar prav
               porablja. To, kako se ta denar porablja ima za skrbeti pristojno ministrstvo, ima za
               skrbeti Vlada skozi odobravanje planov in skozi odobravanje poročil Agencije RAO, ki
               izvaja karkoli že izvaja. Tako da zdaj pa imamo to dvojnost. Zdaj pa to dela
               ministrstvo, dela Vlada, vzporedno mora delati še sklad z vsemi svojimi odbori in
               potem mora tudi njegovo poročilo iti še enkrat na Vlado in se nabirajo meseci. Vsako
               leto se nabirajo meseci. Tako da naša temeljna pripomba na ta zakon je ravno to, da
               se skladu vzame ta pristojnost. Sklad mora dobiti od Vlade naročilo "nakaži toliko in
               toliko denarja Agenciji RAO" ali pa komurkoli že in ima za nakazati in nič spraševati
               za kaj je bilo to porabljeno, ker mora to Vlada početi kot se spodobi. Podobno kot če
               jaz kupim avto in rečem banki "plačajte avto" in se banka nima kaj vtikati v to
               kakšen avto sem jaz kupil. To je moje razmišljanje tako malo po zdravi pameti, ampak
               tudi res po tehtnem razmisleku, ker na ta račun se nam nabirajo meseci zamude vsako
               leto. To je na to temo.</p>
               <p>Potem še eno stvar bi rad omenil. Seveda meddržavna pogodba. Ta odnos s Hrvati je
               problem, o katerem se je zdaj celo uro govorilo in je res ena zapletena reč iz katere
               ne znamo dobro ven. Ni bilo omenjeno, da smo Hrvatom ponudili, da gredo poleg v
               gradnjo našega odlagališča v Vrbini. Da je to bilo formalno ponujeno na zadnji seji,
               da so oni obljubili odgovor do konca tistega leta, to je leta 2015, pa ga niso dali.
               Med tem so oni objavili svoj program ravnanja z radioaktivnimi odpadki v katerem ni
               te opcije ali pa je samo nekako posredno omenjena, ampak govorijo zdaj o tem, da bodo
               oni svoj del odpadkov prevzeli ko jih bodo morali in sami poskrbeli za odlaganje.
               Zdaj to niso… Ni bil formalni odgovor. Je pa znan. To se pa v javnosti govori o tem
               in seveda njihov program ravnanja z radioaktivnimi odpadki je seveda javen. Tako da
               to je vredno omeniti, ker ima bistven vpliv na to koliko bo to odlagališče stalo.
               Pomeni, da moramo delati na odlagališču za našo polovico kot je že zdaj zastavljeno.
               Če bi pa bili še oni poleg, bi bilo pa odlagališče za vse odpadke in bi bilo
               racionalneje.</p>
               <p>Ena pozitivna novica, ki smo jo izvedeli pred par meseci. Nuklearka je poiskala
               ponudbe za suho skladišče, za katero je podlaga tudi v naši strategiji in je iskala
               na trgu. Dajte nam ponuditi in so se javile tri velike svetovne firme, zdaj se sicer
               prepirajo kar je druga zgodba in se tudi tam nabirajo zamude, ampak kar je pomembna
               novica je pa to, da tisto ceno, ki so jo ponudili, je bistveno manjša, ki jo imamo v
               planu razgradnje. Torej plan razgradnje, ki ga imamo sedaj – 3 evre na megavatno uro
               – je bil narejen na nekih konservativnih predpostavkah, kar je seveda smiselno, moraš
               imeti rezervo, ampak je notri toliko veliko negotovosti, da jaz verjamem, da je
               mogoče pa res visok in se bo v prihodnosti, če ga bo kdo temeljito revidiral, da se
               bodo kakšni bodoči stroški znali tudi znižati. Še vedno bo pa veliko negotovosti. To
               je še to.</p>
               <p>Potem pa imam še, čakajte, sem si tukaj pisal kar moram povedati. Ena stvar, to bom
               pa sedaj se upam tukaj povedati. Za novo leto sem bil na Hrvaškem in <stage type="mag"/><stage xml:id="SDT7-KZNJF-redna-41-2017-02-02.stage36">(nadaljevanje)</stage> ves teden so govorili o
               njihovem odnosu do madžarskega MOL in na veliko govorijo, da potrebujejo ne vem
               koliko denarja zato, da bodo odkupili ta MOL, ne MOL, INA nazaj od MOL. Potrebujejo
               denar. Kaj pa če bi od njih odkupili njihovo polovico ali vsaj del polovice njihove
               nuklearke in to postane slovenska firma, kjer bomo pa potem se lahko sami v državi
               odločali o tako pomembnih stvareh o katerih se pogovarjamo? Jaz mislim, da bi bilo
               pametno, da nekdo v tej državi začne o tem razmišljati in mogoče tudi kaj
               narediti.</p>
               <p>Toliko sem jaz mislil povedati. Hvala lepa.</p>
            </sp>
            <sp xml:id="SDT7-KZNJF-redna-41-2017-02-02.sp29">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam gospod Stritar.</p>
               <p>Razprava je še odprta, želi še kdo?</p>
               <p>Gospod Trček.</p>
            </sp>
            <sp xml:id="SDT7-KZNJF-redna-41-2017-02-02.sp30">

               <speaker>DR. FRANC TRČEK (PS ZL):</speaker>

               <p>Zelo kratko, ne bi rad tega podaljševal.</p>
               <p>Mi zdaj tukaj slišimo država. Mislim, zelo odkrito povedano, država smo mi vsi, ki
               sedimo za to elipsoidno mizo oziroma izpostavljeni akterji te države, ki moramo
               nekako najti rešitev. Verjetno na neki zaprti seji, morda na tem odboru, morda na
               kakšnem drugem odboru. Me veseli, da je kolega v tej funkciji zelo odkrito nanizal
               vrsto zadev, ki jih večino osebno tudi sam vem in se mi zdi po skoraj ducatu let, da
               se ta vozel preseka. Tudi v tej neki birokratski dimenziji, ki ste jo omenjali. Zdaj
               sem spet gledal izraze na obrazu, skladovci niso bili preveč presrečni nad vašim
               predlogom. Ja, lahko rečemo tako. Vi ste neke vrste banka za razgradnjo, kot imamo
               investicijsko banko, ki naj ta denar ne zapravi. Imamo problem ali dovolj denarja
               liframo v to banko ali ne, potem pa je vprašanje kdo naj izvaja neko samo izvedbo
               tega in kakšna naj bo kontrola. Ampak jaz moram reči, da sklad ima verjetno enega
               najbolj demokratičnih oblik nadzora, če gremo brati 7. člen, nadzorni odbor ima 10
               članov. Mogoče celo preveč. Ne bi rad na pamet govoril, ampak zdi se mi, da neko
               ključno okostje, tudi nekaj mesa, je bilo vrženega na mizo in je treba priti do
               nekega odgovora. Jaz pa se bojim, da ne vem, če v kakšnem sklicu Državnega zbora,
               nekateri se veselijo, da ne bom, da bo mogoče leto 2020, 2021 pa se bomo neke podobne
               zgodbe tukaj pogovarjali, kar je pa skrajno neodgovorno od vseh nas. Toliko.</p>
            </sp>
            <sp xml:id="SDT7-KZNJF-redna-41-2017-02-02.sp31">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Vidim, da ni več želje po razpravi.</p>
               <p>Jaz bi na podlagi te razprave, če dovolite, vseeno predlagal sklep, ki bi šel v smer,
               da se pa vseeno pospeši izdelava programa za razgradnjo NEK. Zato v bistvu predlagam,
               pa bi dal kar formalno ta sklep tudi na glasovanje, in sicer: Komisija za nadzor
               javnih financ predlaga Vladi, da čim prej ustvari… Jaz bom rekel čim prej, pa naj bo
               to pač, če želite v nekaj mesecih ali pa do poletja. Ustvari podlage za izdelavo
               programa izgradnje NEK. Jaz sem to stvar pustil zelo odprto. Tudi glede na mednarodne
               odnose. Tudi nisem zapisal kateri program in tako naprej. skratka stvari ostajajo
               odprte glede na to razpravo, ampak predlagam, da Vlada tudi o tem poroča Komisiji za
               nadzor javnih financ do 30. 6. tega leta. Predlagam takšen sklep, predlagam, da o
               njem glasujemo. Glasujemo.</p>
               <p>Kdo je za? <stage xml:id="SDT7-KZNJF-redna-41-2017-02-02.stage37">(5 članov.)</stage> Kdo je proti? <stage xml:id="SDT7-KZNJF-redna-41-2017-02-02.stage38">(Nihče.)</stage></p>
               <p>Ugotavljam, da je sklep sprejet.</p>
               <p>S tem in z ugotovitvijo te seje, Komisija za nadzor javnih financ se je seznanila s
               poročilom nadzornega odbora. Zaključujem to točko dnevnega reda.<stage type="mag"/><stage xml:id="SDT7-KZNJF-redna-41-2017-02-02.stage40">(nadaljevanje)</stage> Prehajam na <title xml:id="SDT7-KZNJF-redna-41-2017-02-02.title2">2. TOČKO DNEVNEGA REDA –
                  OBRAVNAVA REVIZIJSKEGA POROČILA RAČUNSKEGA SODIŠČA REPUBLIKE SLOVENIJE,
                  ZAGOTAVLJANJE SREDSTEV ZA RAZGRADNJO NUKLEARNE ELEKTRARNE KRŠKO IN ZA ODLAGANJE
                  RADIOAKTIVNIH ODPADKOV IZ NUKLEARNE ELEKTRARNE KRŠKO.</title>
               </p>
               <p>Poročilo je bilo objavljeno na spletni strani Državnega zbora in k tej točki sem
               povabil gospoda Tomaža Vesela, predsednika Računskega sodišča, dr. Petra Gašperšiča,
               ministra za infrastrukturo, mag. Darjo Štraus Trunk, direktorico sklada za
               financiranje razgradnje NEK, mag. Matjaža Voduška, predsednika nadzornega odbora
               sklada za financiranje NEK, predstavnike Vlade, Ministrstva za infrastrukturo, sklada
               za financiranje razgradnje NEK in za odlaganje radioaktivnih odpadkov iz NEK,
               predstavnike Računskega sodišča.</p>
               <p>Tako kot je običajno, predlagam, da najprej uvod k tej točki oziroma povzetek
               poročila predstavita predstavnici Računskega sodišča, potem pa bomo seveda opravili
               razpravo.</p>
               <p>Gospa Biblija izvolite.</p>
            </sp>
            <sp xml:id="SDT7-KZNJF-redna-41-2017-02-02.sp32">

               <speaker>MAG. MAJA BILBIJA:</speaker>

               <p>Hvala. Maja Bilbija, Računsko sodišče.</p>
               <p>Računsko sodišče je izvedlo revizijo o učinkovitosti poslovanja Vlade in pristojnega
               ministrstva pri vzpostavitvi pogojev poslovanja sklada za financiranje razgradnje NEK
               in za odlaganje radioaktivnih odpadkov iz NEK in pri vzpostavitvi ter izvajanju
               nadzora nad poslovanjem sklada ter revizijo uspešnosti poslovanja sklada pri
               doseganju zastavljenih ciljev poslovanja v letu 2010 – 2014. V reviziji smo preverili
               vse tisto upoštevanje naših zahtev iz revizijskega poročila, ki je bilo izdano v letu
               2011. Pridobili smo odgovore na vprašanje ali je bilo ravnanje s sredstvi za
               razgradnjo NEK in za odlaganje radioaktivnih odpadkov iz NEK načrtovano in hkrati, da
               se je izvajalo tako, da je mogoče pravočasno zagotoviti vse potrebna sredstva. Pri
               tem smo se izrekli glede učinkovitosti poslovanja in uspešnosti poslovanja.</p>
               <p>Mnenje o učinkovitosti poslovanja: Ugotovili smo, da ministrstvo in Vlada pri
               določitvi pogojev zagotavljanja sredstev za razgradnjo NEK in za odlaganje
               radioaktivnih odpadkov iz NEK ter pri vzpostavitvi nadzora nad poslovanjem sklada v
               letih 20100-2014 nista bila učinkovita. V nadaljevanju kratek povzetek zakaj tako
               menimo. Pogoji zbiranja in upravljanja s sredstvi, ki se vplačujejo v sklad ter
               vzpostavljanje načina izvajanja nadzora nad upravljanimi sredstvi sklada in nad
               poslovanjem sklada, ne zagotavljajo skladu zagotovitev zadostnih sredstev za
               razgradnjo NEK in za odlaganje odpadkov. V obdobju na katerega se revizija nanaša,
               predpisi niso urejali poslovanja sklada na način, da bi omogočili opredelitev in
               določitev parametrov in omejitev naložbene politike, doseganje zahtevanega donosa,
               ohranjanje premoženja sklada, zagotavljanje namenske porabe sredstev sklada in da bi
               zagotavljali vzpostavitev in zagotavljanje učinkovitega nadzora nad poslovanjem
               sklada. Ministrstvo je leta 2010 pripravilo predlog zakona s katerim je na novo
               opredelilo poslovanje sklada. Vlada je predlog zakona posredovala v nadaljnjo
               obravnavo Državnemu zboru, vendar je bil zakonodajni postopek konec leta 2011 končan.
               Ministrstvo je ponovno v letu 2013 pripravilo nov predlog zakona, ki ga pa nato ni
               predložilo Vladi, Vlada pa tudi ni posebej zahtevala, da ga ministrstvo predloži.
               Ministrstvo ni predlagalo, da bi se meddržavna komisija po letu 2010 sestala, zato ta
               ni mogla zahtevati izdelave in ni mogla sprejeti revizije programa razgradnje in
               odlaganja odpadkov iz leta 2004, kar pomeni več kot pet letno zamudo. Vlada je
               decembra 2009 sprejela Uredbo o državnem prostorskem načrtu za odlaganje nizko in
               srednje radioaktivnih odpadkov na lokaciji Vrbina v Občini Krško in ministrstvo je
               julija 2014 sprejelo investicijski program brez sodelovanja Republike Hrvaške, zaradi
               česar obstaja tveganje, da bo morala Republika Slovenija plačati več sredstev kot če
               bi se skušala z Republiko Hrvaško dogovoriti. Ministrstvo je aprila 2010 ugotovilo,
               da je veljavni prispevek izračunan na podlagi predpostavk iz tega programa razgradnje
               in odlaganje odpadkov prenizek. Za zagotovitev zadostnih sredstev za razgradnjo NEK
               in odlaganje odpadkov. Obstaja tveganje, da se v sklad plačuje prenizek prispevek, da
               sredstva ne bodo zbrana pravočasno in v zadostnem obsegu, da bi pokrila celotne
               stroške razgradnje in odlaganje odpadkov. <stage type="mag"/><stage xml:id="SDT7-KZNJF-redna-41-2017-02-02.stage42">(nadaljevanje)</stage> Ministrstvo je s sklenitvijo agentske pogodbe z
               Agencijo za radioaktivne odpadke uredilo medsebojna razmerja med Republiko Slovenijo
               in agencijo glede ureditve statusa in razmerij na področju investicije za odlaganje
               nizko in srednje radioaktivnih odpadkov. Vendar pa z dodatkom k tej pogodbi ni
               zagotovilo transparentnega prikaza financiranja stroškov agencije, zato obstaja
               tveganje, da je agencija za svoje delo za zagotavljanje trajne in varne rešitve
               odlaganja odpadkov v letu 2014 prejela dvojno plačilo.</p>
               <p>Menimo tudi, da ministrstvo v svojih poslovnih knjigah ne izkazuje prave vrednosti
               osnovnega sredstva odlagališča nizko in srednje radioaktivnih odpadkov. Vlada je šele
               decembra 2014 sprejela predpis, ki je odpravil neskladje z zakonom pred
               ionizirajočimi sevanji in jedrski varnosti. Vlada tudi s sprejemom predpisa decembra
               2014 ni izvzela sklada za plačilo nadomestil za omejeno rabo prostora v lokalni
               skupnosti.</p>
               <p>Ministrstvo in Vlada nista vzpostavila ustreznega nadzora nad izvajanjem naložbenih
               politik sklada, saj nista zagotovila, da bi bili postopki za sprejemanje odločitev
               glede nakupov in prodaje naložb sklada predpisani. Vlada do julija 2014 tudi ni
               omejila pristojnosti direktorja sklada pri sprejemanju odločitev glede nakupov in
               prodaje naložb, zato je skladu nastala poslovna škoda. Menimo, da predpisi, ki
               opredeljujejo nadzor nad poslovanjem sklada omogočajo pozno sprejetje finančnih
               načrtov in naložbenih politik.</p>
               <p>Zdaj pa še glede mnenja o uspešnosti poslovanja sklada. Menimo, da sklad pri
               doseganju zahtevanih pogojev poslovanja in zastavljenih ciljih v letih 2010 in 2011
               ni bil uspešen. V obdobju od leta 2012 do 2014 pa je bil uspešen le delno. Sklad je v
               letu 2013 kot cilj svojega poslovanja prvič načrtoval tudi namensko rabo svojih
               sredstev. Sklad v naložbenih politikah v letih 2010, 2011, 2013 in 2014 ni natančno
               določil ciljne donosnosti, zato ni možno podati mnenja o uspešnosti sklada pri
               doseganju ciljne donosnosti. Sklad je konec leta 2010 in v začetku leta 2011 opravil
               nakupe in prodaje naložb v nasprotju s sprejetim sklepom upravnega odbora, naložbeno
               politiko in finančnim načrtom ter pravilnikom o upravljanju s tveganji. </p>
               <p>Sklad je predlagal izvedbo ukrepov za pripravo ustreznejše naložbene politike in
               prestrukturiranja portfelja sklada skladno z načeli varnosti in razpršenosti naložb,
               vendar pa do konca leta 2014 nekaterih ni izvedel. Sklad je preverjal namensko rabo
               sredstev sklada tako, da je pridobil od agencije za radioaktivne odpadke revizijska
               poročila, vendar iz revizijskih poročil za leta 2010 do 2012 ni mogoče nesporno
               razbrati, da so bila sredstva sklada porabljena namensko. Sklad je v sodelovanju z
               zunanjim izvajalcem pri agenciji v letih 2012 do 2014 ustrezno preverjal izplačevanja
               sredstva izvajalcem glede predmeta sklenjenih pogodb, vendar je bil zaradi
               nesprejetja predpisa, ki bi določal redno poročanje agencije nadzor nad porabo sklada
               otežen.</p>
               <p>Računsko sodišče je vsem trem revidirancem, se pravi Vladi, pristojnemu ministrstvu,
               to je zdaj Ministrstvo za infrastrukturo in skladu poleg priporočil tudi zahtevalo
               predložitev odzivnih poročil. Rok za odzivna poročila je 22.3.2017, ko bomo odzivna
               poročila prejeli, bo izdano porevizijsko poročilo in takrat se bo lahko Računsko
               sodišče tudi opredelilo o zadovoljivosti izkazanih ukrepov.</p>
               <p>Hvala.</p>
            </sp>
            <sp xml:id="SDT7-KZNJF-redna-41-2017-02-02.sp33">

               <speaker>PREDSEDNIK MAG. ANDREJ ŠIRCLEJ:</speaker>

               <p>Hvala vam.</p>
               <p>Samo eno vprašanje imam tukaj za Računsko sodišče. Vi niste dali mnenja. Mnenje
               pozitivno, negativno in tako naprej. Pa me zanima kakšni so razlogi. Moram vam
               povedati, da pred časom je prvi namestnik, predsednik Računskega sodišča pač tudi
               nekje opredelil na eni seji kaj pomeni negativno mnenje, kaj pa, če ni mnenja. Takrat
               je rekel, da če ni mnenja pomeni, da več, kot 10 odstotkov vseh podatkov oziroma vseh
               listin dejansko ne drži in da je to v bistvu, bom rekel tisto najslabše, slabše, kot
               negativno. Ali to drži? Mislim, pa zanima me zakaj tukaj ni tega mnenja.</p>
            </sp>
            <sp xml:id="SDT7-KZNJF-redna-41-2017-02-02.sp34">

               <speaker>MAG. MAJA BILBIJA:</speaker>

               <p>V osnovi ločimo dve vrsti revizij, gre za revizije pravilnosti in revizije smotrnosti
               poslovanja. V revizijah pravilnosti poslovanja se izrečemo tako, kot ste rekli. Pri
               revizijah smotrnosti, in v tem primeru je šlo za revizijo smotrnosti, se izrekamo
               posameznih ali o uspešnosti, učinkovitosti, ali gospodarnosti. Pri tem so naša mnenja
               opisna. S to razliko glede revizije pravilnosti poslovanja.<stage type="mag"/>
               </p>
            </sp>
            <sp xml:id="SDT7-KZNJF-redna-41-2017-02-02.sp35">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa za to.</p>
               <p>Gospod državni sekretar, želite besedo? Zdaj, jaz bi prosil, če res odgovorite vsaj
               na nekatere od teh trditve oziroma kaj ste naredili, kaj boste naredili, kaj je
               točno, kaj ni točno. Vi ste prej rekel, tudi mimogrede, jaz sem vas… Šlo je za moje
               vprašanje kdaj ste nazadnje poklicali to komisijo. Mislim, da ste rekli 2015.
               Predstavnica računskega sodišča je rekla, da od leta 2010 se nič ne dogaja. <stage xml:id="SDT7-KZNJF-redna-41-2017-02-02.stage44">/
               oglašanje iz dvorane/</stage> 2014, se opravičujem. Za 2010. Izvolite, gospod državni
               sekretar.</p>
            </sp>
            <sp xml:id="SDT7-KZNJF-redna-41-2017-02-02.sp36">

               <speaker>MAG. KLEMEN POTISEK:</speaker>

               <p>Hvala predsednik.</p>
               <p>Glejte, kot rečeno, meddržavna komisija se je sestala v maju 2015 nazadnje. V jeseni
               2015 je prišlo do spremembe hrvaške vlade oziroma na hrvaški strani. Dejstvo je, da
               smo tukaj… Mislim, da mi bo gospa Černilogarjeva lahko pomagala s kakšnim datumom,
               pozvali še do konca leta, ker je imela tudi ta meddržavna komisija rok, da predloži,
               se pravi dispozicijo revizije programa. Da smo jih tudi pozvali, da to naredijo in se
               pač niso odzvali. Dejstvo je, da bo morala hrvaška stran očitno imenovati nove člane
               komisije tako, da… Kar bo potem verjetno omogočilo tudi to, da se sestanemo.</p>
               <p>Kot rečeno, mi na vladni ravni z ministrstvom tudi tam, v delu ministrstva, pri njih
               je prišlo do nekih sprememb, oni imajo zdaj ministrstvo za okolje in energijo. Nekaj
               podobnega kar smo mi pred časom imeli. Se pravi, mi na tej naši ravni pripravljamo
               sestanek s hrvaško stranjo tudi zato, da jih spodbudimo, da na komisijo v njihovem
               delu članstva seveda zadeve omogočijo in s tem tudi omogočijo delo na državni
               komisiji oziroma ga spodbudijo.</p>
               <p>Glede ugotovitev Računskega sodišča. Ugotovitve se nanašajo na obdobje od leta 2010
               do leta 2014 in jaz bi pri tem rekel, da vsaka ugotovitev, vsako delo Računskega
               sodišča, mi kot ministrstvo pristojno za energijo pozdravljamo zaradi tega, ker se je
               to priporočilo, ki nam pravzaprav pokažejo ogledalo in omogočajo, da svoje delovanje
               izboljšamo, da popravimo sisteme, da popravimo regulativo, popravimo osnovo. To je
               ključna naloga Računskega sodišča in tako ga mi tudi jemljemo.</p>
               <p>Z njihovimi ugotovitvami se v osnovi, jim lahko pritrdim, vse te, bom rekel njihove
               ugotovitve smo mi v odzivnem poročilu pokomentirali oziroma v osnutku, ki ga imamo.
               Večino teh priporočil verjamemo, da uspešneje rešujemo s predlagano spremembo zakona
               tudi v <stage xml:id="SDT7-KZNJF-redna-41-2017-02-02.stage45">/ nerazumljivo/</stage>, tako da… Se pravi in glede samega naložbenja glede primerne
               donosnosti. Dejstvo je, da tudi upravljavec premoženja potrebuje nek cilj, potrebuje
               neko potrditev, se pravi, mi lahko naredimo neko ustno omejitev naložbene politike
               glede na poslanstvo sklada. Glede na situacijo na finančnih trgih, pa potem organ
               upravljanja poleg direktorja seveda lahko usmeritve za posamezno leto potrdi. In
               enaka so lahko potem tudi pričakovanja glede ciljnih donosnosti. Tako, da v tem delu
               ocenjujemo, menimo, da smo uspeli pravzaprav priporočilo Računskega sodišča
               zadovoljiti in da to tudi smo naredili, seveda pa bo o tem presodilo Računsko
               sodišče, ko bo naše odzivno poročilo in odzivno poročilo Vlade pravzaprav
               pregledano.</p>
               <p>Toliko z moje strani zaenkrat.</p>
            </sp>
            <sp xml:id="SDT7-KZNJF-redna-41-2017-02-02.sp37">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja, samo moment… Želi še kdo od vabljenih besedo? Ne. Mag. Julijana Bizjak Mlakar,
               izvolite.</p>
            </sp>
            <sp xml:id="SDT7-KZNJF-redna-41-2017-02-02.sp38">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Hvala lepa.</p>
               <p>Ja, nekako me je zbodla ta meglenost vsega odgovarjanja, <stage type="mag"/> <stage xml:id="SDT7-KZNJF-redna-41-2017-02-02.stage47">(nadaljevanje)</stage> ker končno tukaj v poročilu računskega sodišča
               pa so zelo konkretne stvari. Bom se kar omejila recimo na to. Piše: "Ministrstvo je s
               sklenitvijo pogodbe z Agencijo z radioaktivne odpadke uredilo medsebojne razmerje,
               pri čemer pa ni zagotovilo transparentnega prikaza financiranja stroškov te agencije,
               zato obstaja tveganje, da je za svoje delo v letu 2014 dobila dvojno plačilo". In sem
               prepričana, da se točno ve kdo je pripravljal to pogodbo na ministrstvu, kdo jo je
               podpisal in ker namreč gre za pomanjkljivo delo na ministrstvu in kaj boste naredilo,
               da se bo to preprečilo v prihodnje oziroma da boste popravilo to, da ne bo tudi,
               naprej, da se bo še ugotavljajo, da se pripravljajo pogodbe, pri katerem sploh ni
               možno ugotoviti kakšna sredstva so bila končno nakazana. In po drugi strani piše, da
               ministrstvo v svojih knjigah, da prikazuje vrednost, torej izkazuje vrednost tega,
               piše da izkazuje vrednost osnovnega sredstva odlagališča v višini, ki je za 7
               milijonov pa še nekaj manjša kot tista, ki jo izkazuje sklad. Tukaj gre tudi za čisto
               konkretne stvari, ko se nekaj, kar je prikazano kot vrednost v skladu, nekdo ni
               opravil svojega dela in zaradi tega je na ministrstvu so te stvari napačno prikazane.
               Torej in tega je verjetno še veliko, kar bi se dalo povedati, vendar pa tukaj gre za
               konkretna dejanja. Tukaj gre za konkretne ljudi, gre za konkretno delo in dejansko bi
               pričakovala, da bomo tukaj kaj slišali tudi o tem kako boste znotraj ministrstva
               poskrbeli, da se takšne stvari ne bodo več dogajale. Torej, ve se točno kdo, kaj, kdo
               je bil za to zadolžen in česa ni opravil tako da se mi zdi no, da potem kar tako na
               splošno rečemo, ja pa saj bo odzivno poročilo pa ne vem kaj to ne bi smelo biti. Jaz
               mislim, da bi se morali teh zadev, ki jih ugotovi računsko sodišče, saj zaradi tega
               ga imamo, da bi se morali resnično, resno lotiti in poskrbeti, da se te v prihodnje
               ne bi dogajalo, ker namreč na to, da bo ministrstvo kar sklepalo neke pogodbe, kar
               tako, iz katerih pa potem ne vidimo ne kaj se dogaja z denarjem in da se omogoči ta
               netransparentnost, to seveda ni sprejemljivo. Jaz mislim, da je to odgovornost
               ministrstva in da bi se morali na tem področju bistveno več narediti. Hvala lepa.</p>
            </sp>
            <sp xml:id="SDT7-KZNJF-redna-41-2017-02-02.sp39">

               <speaker>PREDSEDNIK MAG. ANDREJ ŠIRCELJ:</speaker>

               <p>Gospod Trček izvolite.</p>
            </sp>
            <sp xml:id="SDT7-KZNJF-redna-41-2017-02-02.sp40">

               <speaker>DR. FRANC TRČEK (PS ZL):</speaker>

               <p>Ja, hvala za besedo.</p>
               <p>Glejte, jaz bi rad opozoril, da nam je bilo podano poročilo Računskega sodišča o
               neučinkovitosti in neuspešnosti za leti 2010-2014. V tem času so se zamenjali, koliko
               vlad, štiri vlade. Pahorjeva vlada, Janševa vlada, gospa Bratušek vlada in zdaj Miro
               Cerarjeva vlada. In zdaj verjetno, hočete slišati tudi kako se na Hrvaški strani
               mnenja, mi verjetno potrebujemo neko politično stabilnost in ljudje, ki razumejo kaj
               počnejo na nekih funkcijah. Seveda ob vsem delu, je verjetno komu te minorno ali niti
               se ne more ukvarjati s tem. Ne pričakujem nekako, da je to glavna prioriteta. Dobro
               tukaj imamo gospoda Janšo ali Bratuškovo ali kdorkoli bi že bil na tej poziciji, kar
               pa seveda ne pomeni, da se ne strinjam s tem, kar je rekla govorka pred mano. Zdaj
               glede nekih dvojnih nakazil. Se opravičujem, ampak to je "if" stavek v nekem
               programu, ki nadzira nakazila. To je problem algoritma, če se tako izrazim, ampak
               dobro kakšen jugo nostalgik bi rekel to je problem SDK-ja. Škoda. Ali veste in nekako
               jaz sem poslance, ki kar dosti revizijskih poročil računskega sodišča berem in se nam
               prevečkrat pojavlja nek tak problem. Če mene otrok prosi za sladoled, mu dam enkrat
               za sladoled, ne bom mu pa padal trikrat za sladoled. Dobro jutro, na ta način.</p>
            </sp>
            <sp xml:id="SDT7-KZNJF-redna-41-2017-02-02.sp41">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja, gospod državni sekretar. Izvolite. Gospod Potisek. <stage type="mag"/>
               </p>
            </sp>
            <sp xml:id="SDT7-KZNJF-redna-41-2017-02-02.sp42">

               <speaker>MAG. KLEMEN POTISEK:</speaker>

               <p>Hvala predsednik.</p>
               <p>Glede na vprašanja gospe poslanke Bizjak, bi odgovoril. Se pravi ministrstvo v
               odgovoru Računskemu sodišču zavrača, da je bila neka storitev plačana dvakrat. Tukaj
               bom poprosil tudi sodelavko, gospo mag. Colnar, da vam podrobneje pojasni, da ne bi
               bilo kakršnegakoli dvoma, da smo mi mogoče kakšno dolžno skrbnost pri razkrivanju
               zadev, ki bi sicer morale biti transparentne in proučene in transparentno tudi
               poročane, opustili glede samih sredstev, evidentiranja sredstev pa bom poprosil
               Černilogar, ker smo se s tem tudi lansko leto precej ukvarjali. Najlepša hvala, če
               lahko predsednik.</p>
            </sp>
            <sp xml:id="SDT7-KZNJF-redna-41-2017-02-02.sp43">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja, najprej gospa Colnar. Izvolite.</p>
            </sp>
            <sp xml:id="SDT7-KZNJF-redna-41-2017-02-02.sp44">

               <speaker>MAG. TATJANA COLNAR:</speaker>

               <p>Hvala lepa za besedo.</p>
               <p>Pogodba h kateri je dala soglasje tudi Vlada, je uredila delovanje Agencije za
               ravnanje z radioaktivnimi odpadki v povezavi z njeno dejavnostjo izgradnje
               odlagališča nizko in srednje radioaktivnih odpadkov na način, da je določila višino
               agentske provizije, ko bo šlo že za izvajanje nadzora nad gradbenimi deli v višini do
               5 % in višino urne postavke, ki bi morala biti določena s programom dela ARAVA, kadar
               ta agencija izvaja sama s svojimi kadri dejavnosti, ki bi jih sicer morala izvajati
               neka druga družba na trgu. Pogodba je to jasno določila. Konkretno pa bi moralo biti
               to urejeno v aneksu k pogodbi za prihodnje leto. Žal je bil v aneksu upoštevano
               dejstvo, da bi to tako moralo biti, vendar k programu dela Agencije za radioaktivne
               odpadke, ni bil priložen seznam del po vrednostnimi, ki jih lahko opravi agencija s
               svojimi kadri in zato zaračunava število opravljenih ur po posameznih kategorijah
               postavk. Šlo naj bi za najzahtevnejša dela, zahtevna dela in manj enostavna dela po
               višini urne postavke. Katera dela potem od teh opravljenih del v posameznem deležu
               plača država in v drugem delu sklad za razgradnjo. Skupaj pa znesek ne bi smel biti
               presežen. V predlogu smo izhajali iz tega, da so določeno število ljudi, ki so
               zaposleni na agenciji, izključno angažirani za nadzor in izvajanje aktivnosti
               povezane z gradnjo odlagališča nizko in srednje radioaktivnih odpadkov.</p>
               <p>Na to pomanjkljivost, da k programu dela agencije ni bil priložen tak cenik z opisom
               del, nas je opozorilo v tej navedeni reviziji Računsko sodišče, napaki smo
               prisluhnili in jo odpravili že v letu 2016, na način, da je bil ob sprejemu programa
               dela agencije na upravnem odboru priložen tudi cenik, ki se uporablja za ta dela, ki
               bi jih sicer morali upravljati zunanji izvajalci. Posebej je bil cenik opredeljen za
               te tri vrste del. Kadar pa je šlo za klasična dela, za izvajanje gospodarske javne
               službe, pa zaradi dejstva, ker ni izdelana metodologija, na podlagi katere bi bilo
               mogoče določiti ceno te javne službe, so bili plačani po direktnih stroških dela, ki
               so jih morali posebej prikazati na osnovi izplačanih plačilnih list povečanih za
               drugi bruto prispevek. Se opravičujem, ker sem prehlajena. Ostali materialni stroški
               in stroški storitev pa so bili plačani na podlagi predloženih računov. S tem je
               zagotovljena popolna transparentnost in to smo obrazložili že na pojasnjevanju
               Računskemu sodišču in zato Računsko sodišče za ta ukrep ni zahtevalo odzivnega
               poročila s strani Ministrstva za infrastrukturo. Računsko sodišče zahteva od
               Ministrstva za infrastrukturo v odzivnem poročilu odgovore na to kako bomo to uredili
               še v prihodnje, z dodatkom k agentski pogodbi in na ta način zagotovili
               transparentnost. To smo v osnutku našega odgovora, ki ga seveda moramo uskladiti tudi
               z drugimi pristojnimi ministrstvi in Vlado in ga bomo pripravili zagotovo do roka, ki
               nam je določen do 21. marca že pripravili. Drugi del, ki ga moramo pripraviti v zvezi
               z zahtevo Računskega sodišča, pa je priprava načrta aktivnosti povezana z novelacijo
               investicijskega programa <stage type="mag"/>
               <stage xml:id="SDT7-KZNJF-redna-41-2017-02-02.stage50">(nadaljevanje)</stage> za izgradnjo odlagališča nizko in srednje radio aktivnih odpadkov kot
               to zahteva Uredba o enotni metodologiji za izdelavo investicijske dokumentacije na
               področju javnih financ kadar so za to izpolnjeni pogoji. Tudi na to zahtevo
               Računskega sodišča bo Ministrstvo za infrastrukturo odgovorili v roku, seveda na
               način, da bodo izkazane aktivnosti in odgovorne osebe, ki morajo to narediti. Jaz
               mislim, da se na ministrstvu vsi trudimo, da bi dokazali, da naše delo ni ostalo na
               enem mestu in da spoštujemo priporočila že ob sami realizaciji programa dela agencije
               in sklada ne glede na to, da rok za oddajo odzivnega poročila še ni potekel.</p>
               <p>Hvala.</p>
            </sp>
            <sp xml:id="SDT7-KZNJF-redna-41-2017-02-02.sp45">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam. Gospod Conar. Ja, Gospa Černigoj želite besedo? Ne. Gospod Stritar.</p>
            </sp>
            <sp xml:id="SDT7-KZNJF-redna-41-2017-02-02.sp46">

               <speaker>DR. ANDREJ STRITAR:</speaker>

               <p>Ja, hvala lepa.</p>
               <p>Danes je bilo že omenjeno, da sem jaz član upravnega odbora ARAO, zdaj nisem več. Bil
               pa sem v teh letih. Jaz vam lahko tukaj povem, da se nikoli nismo ukvarjali s temu,
               da smo imeli preveč denarja, ampak je vedno denarja manjkalo, vsaj v tistih štirih
               letih, ko sem jaz tam sedel. Tako da sem bil tudi jaz presenečen nad tem priporočilom
               računskega sodišča in ga v bistvu ne razumem. Rab bi izrabil tole, kar je bilo zdaj
               razloženo in to o čemer se pogovarjamo, to je tisto, ko sem na začetku omenjal, da
               smo vsi skupaj ujeti v nekaj zelo kompliciranega in ne znamo, izgubljamo končni cilj.
               Jaz, ko sem sedel, začel hoditi na upravni odbor, smo se večinoma pogovarjali o takih
               rečeh in sem jaz začel tam sitnariti pa dajmo se pogovarjati kdaj bo skopana luknja,
               kdaj bomo začeli odlagati radioaktivne odpadke in sem zahteval na vsaki seji, da nam
               povejo kdaj je predviden začetka obratovanja in je potem nekaj časa veljalo, da je
               to. Ne, od začetka se je vsak na vsaki seji zamaknilo za nekaj mesecev, potem je
               dolgo časa držal, mislim da je bil 18. marec 2020. Zdaj smo pa spet pridelali en kup
               mesecev zamude, ampak glejte v tej državi smo vsi ujeti v nek zapleten sistem, ko jaz
               komaj to razumem, kar je bil razloženo. In predstavljam si, da je en privatnik, ko
               ima nekaj za zgraditi, narediti to bistveno drugače. Bistveno bolj učinkovito in
               tukaj je treba nekako v državi racionalizirati stvari, da bomo take projekte, kjer
               vsi vemo, da morajo biti. Vsi smo se zmenili, da je, da mora biti. Denar imamo pa se
               vlečejo in vlečejo stvari. Toliko, samo malo pojamram.</p>
            </sp>
            <sp xml:id="SDT7-KZNJF-redna-41-2017-02-02.sp47">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala gospod Stritar. Zdaj s tem bi imel še eno vprašanje tukaj pri priporočili
               evropskega računskega sodišča za določitev prispevka za razgradnjo v višini 8,64
               evra. Imate kakšen komentar? Ja. Vam priporočajo, zaradi tega vas sprašujem gospod
               Potisek. Ja, izvolite.</p>
            </sp>
            <sp xml:id="SDT7-KZNJF-redna-41-2017-02-02.sp48">

               <speaker>MAG. KLEMEN POTISEK:</speaker>

               <p>Hvala predsednik.</p>
               <p>Vrednost. Glejte, mi smo polegali naokrog tudi po drugih državah s kakšnimi
               vrednostmi v bistvu pravzaprav v drugih državah za ta namen operirajo. In vrednost se
               nam zdi sicer <stage xml:id="SDT7-KZNJF-redna-41-2017-02-02.stage51">/ oglašanje v dvorani /</stage> Ja. Bomo rekli bistveno se nam zdi visoka,
               ampak vprašanje je glejte na Slovaškem mislim, da imate celo vrednost, ki je še
               nekoliko višja. Mislim, da je čez 8 evrov, mislim, da je celo 8 evrov in pol. Tako da
               tukaj, to vrednost bo pokazala dejansko, bo pokazal revidiran program izgradnje.
               Menim pa, da je bistveno bolj realna ta vrednost, ki jo Računsko sodišče navaja kot
               pa ta, s katero danes operiramo in s katero danes zbiramo sredstva za razgradnjo. Bi
               izkoristil mogoče še to priložnost, ko je gospod Stritar omenil, da si je Rao
               pravzaprav vedno osredotočil z zamiki pri financiranju njihove dejavnosti oziroma
               dejavnosti Rava. Če sem prav obveščen, mislim da je letošnje leto, to je leto 2017,
               pravzaprav po devetih letih prvo leto, ko ima Rao potrjen finančni načrt za leto, ki
               se je začelo <stage type="mag"/> <stage xml:id="SDT7-KZNJF-redna-41-2017-02-02.stage53">(nadaljevanje)</stage> v
               januarju, takoj ko je proračun, bom rekel, ko so vsi elementi znani. Torej, letošnje
               leto je po devetih letih, so finančna izhodišča pravzaprav znana in zagotovljena.
               Toliko z moje strani. Mogoče bi pri samem nadomestilu predlagal, da Računsko sodišče
               mogoče pojasni kako je do vrednosti prišlo.</p>
               <p>Hvala.</p>
            </sp>
            <sp xml:id="SDT7-KZNJF-redna-41-2017-02-02.sp49">

               <speaker>PREDSEDNIK MAG. ANDREJ ŠIRCELJ:</speaker>

               <p>Najprej gospod Stritar, če samo.</p>
            </sp>
            <sp xml:id="SDT7-KZNJF-redna-41-2017-02-02.sp50">

               <speaker>DR. ANDREJ STRITAR:</speaker>

               <p>Hvala lepa.</p>
               <p>No to je pa zdaj malo na mojem področju. Tale višina prispevka je seveda nekaj, kar
               mora določiti ta meddržavna komisija oziroma delovne skupine in to more biti plana
               razgradnje. In jaz sem bil tudi presenečen kako je Računsko sodišče do te številko
               prišlo, kajti to je dokaj strokovna zadeva, kjer je treba en cel kup enih analiz
               narediti. Naj pa spomnim, mi moramo zgraditi odlagališče nizko radioaktivnih
               odpadkov, za katerega imamo ceno. Moramo poskrbeti za dolgoročno skladiščenje visoko
               radioaktivnih odpadkov, to je goriva, kjer so cene že bolj približne. Prej sem že
               omenil, da je sedanja cena teh stroškov, se je zdaj na trgu izkazala previsoka. Zelo
               negotova pa je cena končnega odlaganja. Ko bo to enkrat šlo v odlagališče pod zemljo
               kakršnega na svetu danes še ni. Finci ga šele delajo. In realnih stroškov za tisto
               ni. Tako da, ob tem seveda se bo moglo veliko ukvarjati s tem kako to rešiti za našo
               eno elektrarno, glede na to, da je za eno elektrarno to sploh precej neracionalno in
               bo treba najti eno globalno rešitev.</p>
               <p>Tako, da te ocene so tako negotove, da si jaz ne znam predstavljati kako jih zelo
               natančno izračunati. Zdaj Računsko sodišče je moralo imeti neko metodologijo. Nekako
               so morali do te številke priti, ampak me prav zanima kako.</p>
            </sp>
            <sp xml:id="SDT7-KZNJF-redna-41-2017-02-02.sp51">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja, saj glede na to, da se to nanaša na javne finance tudi mene predvsem zaradi tega,
               ker danes je ta prispevek lahko rečem trikrat manjši kot računam dejansko piše,
               citiram: "Za zagotovitev potrebnih sredstev mora znašati 8,64 evrov za zakop vzeto
               megavatno uro električne energije v NEK". Za razgradnjo NEK govorimo, tako da lahko
               Računsko sodišče to pojasnite?</p>
            </sp>
            <sp xml:id="SDT7-KZNJF-redna-41-2017-02-02.sp52">

               <speaker>MAG. MAJA BILBIJA:</speaker>

               <p>V zvezi s prispevkom, ko ste omenili. Iz revizijskega razkritja izhaja, to je 21,22c,
               da je ministrstvo samo 2010 preverilo, da je veljavni prispevek omogoča zagotovitev
               potrebnih sredstev za razgradnjo NEK in za odlaganje odpadkov. Ugotovilo je, se pravi
               samo ministrstvo, da je veljavni prispevek prenizek in da bi za zagotovitev potrebnih
               sredstev moral znašati 8,64 evra. Tako da, to je podatek ministrstva, ne izračun
               Računskega sodišča. Samo toliko.</p>
            </sp>
            <sp xml:id="SDT7-KZNJF-redna-41-2017-02-02.sp53">

               <speaker>PREDSEDNIK MAG. ANDREJ ŠIRCELJ:</speaker>

               <p>Ministrstvo. Boste, boste, saj ni problema. Samo moment. Zdaj, žogica je na vaši
               strani zdaj. Ministrstvo oziroma Računsko sodišče citira neke vaše podatke, tako da v
               zvezi s tem bi najprej prosil gospod Trček odgovor s strani ministrstva, ker zdaj to
               je, a veste ministrica za finance tudi že pozorno spremlja te številke, glede
               fiskalnega pravila in tako. Izvolite.</p>
            </sp>
            <sp xml:id="SDT7-KZNJF-redna-41-2017-02-02.sp54">

               <speaker>MAG. KLEMEN POTISEK:</speaker>

               <p>Hvala predsednik.</p>
               <p>Poudarjam, da sem ob branju poročila Računskega sodišče in priporočil nekako razumel,
               da so bile to ocene računskega sodišča, zato bi pa predlagal, glede na navedbe, da je
               to prišlo z našega ministrstva. Verjetno saj elementi so v vsakem primeru morali, bi
               pa prosil sodelavko gospo Černilogar, da pojasni število.</p>
            </sp>
            <sp xml:id="SDT7-KZNJF-redna-41-2017-02-02.sp55">

               <speaker>PREDSEDNIK MAG. ANDREJ ŠIRCELJ:</speaker>

               <p>Izvolite gospa Černilogar.</p>
            </sp>
            <sp xml:id="SDT7-KZNJF-redna-41-2017-02-02.sp56">

               <speaker>MAG. VESNA ČERNILOGAR:</speaker>

               <p>Ja torej, to res zgodovina na podlagi novih dejstev ob sprejetju nove uredbe za
               nadomestila z omejeno rabo prostora in ob izračunih koliko bo stalo odlagališče nizko
               in srednjih radioaktivnih odpadkov je bilo res v letu 2010 na ministrstvu
               pripravljeno gradivo, kjer so bile notri te vrednosti vkalulirane in potemtakem je
               bil ta rezultat, ko smo vse to sešteli, takšen, da je bila ocena, da bi bil potreben
               prispevek toliko visok. Hkrati je v tem obdobju nastajala <stage type="mag"/><stage xml:id="SDT7-KZNJF-redna-41-2017-02-02.stage55">(nadaljevanje)</stage> tudi druga revizija programa razgradnje in
               odlaganja. Tam je bilo obdelanih pet različnih scenarijev in torej te vrednosti
               oziroma podlage za to oceno so izvirale tudi iz tiste revizije.</p>
            </sp>
            <sp xml:id="SDT7-KZNJF-redna-41-2017-02-02.sp57">

               <speaker>PREDSEDNIK MAG. ANDREJ ŠIRCELJ:</speaker>

               <p>Jaz predlagam, da v odzivnem poročilu to razčistite in da tudi predlagate sedaj na
               novo koliko naj bi znašala ta cena. Gospod Trček, izvolite.</p>
            </sp>
            <sp xml:id="SDT7-KZNJF-redna-41-2017-02-02.sp58">

               <speaker>DR. FRANC TRČEK (PS ZL):</speaker>

               <p>Jaz ne bi rad res, da ta seja zveni kot neke vrste "nabijanje". Mogoče bo na drugi
               strani nekoč vi finančni minister, mogoče bo kolega kakšen minister, mogoče bodo meje
               potunkali v kakega državnega sekretarja. Edini strokovnjak tukaj med nami, ki res
               razume tehnično in dejansko plat tega je povedal dvoje. Da številne zadeve ne vemo in
               če se izrazim malo na način teorij organizacij ali pa pridobivanje znanja za te
               številne zadeve, o katerih ne vemo pa v bistvu niti še ne vemo, da ne vemo, ker se
               mora problematika kot je bilo povedano o dolgoročnih skladiščenj itd., dejansko šele
               vzpostaviti. Bom rekel tej zdravo kmečki logiki je pa verjetno boljše, da je v
               prašičku malo več pa ne bo vam v naprej povem kot pa premalo sedaj pa izdatno
               premalo, to pa vemo. Zdi se mi, da je to, potem neko izhodišče. Seveda, če bi jaz bil
               sedaj zaposlen v energetskem sektorju, ko bom izpadel iz politike bi mi rekli:
               "Trček, ti si gobček, sedaj pa rodi neko špuro, da boš bentil, da je pa tisto
               izrazito preveč.", ampak sedaj smo pri tistem, država in kako se odločiti. Mislim, da
               je bila pa tukaj fer, da neko to sejo na tej točki ustavimo, ker drugače bomo padli v
               neki ping-pong o zadevah, o katerih premalo vemo oziroma če sploh kaj vemo.
               Hvala.</p>
            </sp>
            <sp xml:id="SDT7-KZNJF-redna-41-2017-02-02.sp59">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala, gospod Trček. Jaz govorim samo o tistem, kar piše v tem poročilu. Sedaj pa se
               zavedamo, da vedno premalo vemo, upam pa, da bomo izvedeli kaj več o tem v
               porevizijskem poročilu, zato predlagam sklep tej komisiji glede tega revizijskega
               poročila: "Komisija za nadzor javnih financ poziva vodstvo Sklada za razgradnjo
               nuklearne elektrarne Krško in za odlaganje radioaktivnih odpadkov iz Nuklearne
               elektrarne Krško ter Vlado Republike Slovenije, da čim prej odpravijo nepravilnosti
               ugotovljene v revizijskem poročilu Računskega sodišča." Komisija bo po prejemu
               porevizijskega poročila zadevo po potrebi ponovno obravnavala, se pravi, 22. marca
               bomo prejeli to porevizijsko poročilo in potem bomo o tem obravnavali, če bomo
               videli, da je to potrebno. O tem sklepu glasujemo.</p>
               <p>Kdo je za? <stage xml:id="SDT7-KZNJF-redna-41-2017-02-02.stage56">(5 članov.)</stage> Kdo je proti? <stage xml:id="SDT7-KZNJF-redna-41-2017-02-02.stage57">(Nihče.)</stage></p>
               <p>Sklep je bil sprejet.</p>
               <p>Zaključujem to razpravo.</p>
               <p>Zaključujem tudi to točko dnevnega reda in 41. redno sejo Komisije za nadzor javnih
               financ. Še naprej vam želim lep dan. <title xml:id="SDT7-KZNJF-redna-41-2017-02-02.title3">Seja se je končala 2. februarja 2017 ob
                  10.53.</title>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZP-redna-13-2015-01-21">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">F9E30F555AC90B53C1257DC4004645FD</idno>
               <idno type="custom" subtype="day">29A9C7A108E27601C1257DD6002EA49E</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=29A9C7A108E27601C1257DD6002EA49E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZP-redna-13-2015-01-21.OZZP" n="13">
               <name>redna seja</name>
               <date when="2015-01-21"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZP-redna-13-2015-01-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZP-redna-13-2015-01-21.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZUNANJO POLITIKO</stage>
            <stage type="session">13. seja</stage>
            <stage type="date">(21. januar 2015)</stage>
            <stage type="chairman">Sejo je vodil Jožef Horvat, predsednik odbora.</stage>
            <stage type="time">Seja se je pričela ob 9.03. </stage>


            <sp xml:id="SDT7-OZZP-redna-13-2015-01-21.sp1">

               <speaker>PREDSEDNIK JOŽEF HORVAT:</speaker>

               <p>Dober dan. Spoštovane kolegice, spoštovani vabljeni na sejo.</p>
               <p>Začenjam 13. sejo Odbora za zunanjo politiko.</p>
               <p>Obveščam vas, da imam za enkrat dve opravičili, in sicer za današnjo sejo se je
               opravičil član Odbora za zunanjo politiko gospod Janez Janša in gospod Matjaž
               Nemec.</p>
               <p>Vse prisotne prav lepo pozdravljam, pozdravljam še posebej ministra za zunanje zadeve
               gospoda Karla Erjavca in njegove sodelavce, ostale predstavnike Vlade, predstavnika
               Državnega sveta dr. Goloba in tudi predstavnike medijev.</p>
               <p>Prehajamo na določitev dnevnega reda seje odbora. 16. januarja 2015 ste prejeli
               predlog za širitev dnevnega reda s točko 1.A, 3.A in 3.B, 20. januarja pa še predlog
               za širitev s točko 4.A.</p>
               <p>Kolegice in kolegi, članice in člani odbora, predlagam, da glasujemo o predlogu za
               širitev. Najprej sprašujem, če imate vsi glasovalne naprave. Ugotavljam, da ja. Potem
               prosim, da glasujemo o predlogu za širitev s točko 1.A. Glasujemo. Glasovanje teče.
               Glasovanje zaključujem.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je širitev s točko 1.A sprejeta. Glasujemo o predlogu za širitev s točko 3.A. Prosim, da
               glasujemo. Glasovanje teče. Glasovanje zaključujem.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je širitev s točko 3.A sprejeta.</p>
               <p>Glasujemo o predlogu za širitev s točko 3.B. Glasujemo. Glasovanje teče. Glasovanje
               zaključujem.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je širitev s točko 3.B sprejeta.</p>
               <p>Glasujemo o predlogu za širitev s točko 4.A. Glasujemo. Glasovanje teče. Glasovanje
               zaključujem.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je širitev s točko 4.A sprejeta.</p>
               <p>Kolegice in kolegi, dolžan sem vas obvestiti, da sem včeraj po 12. uri prejel tudi
               zahtevo za širitev dnevnega reda današnje seje Odbora za zunanjo politiko, ki jo je v
               imenu Poslanske skupine Slovenske demokratske stranke predlagal in podpisal naš član
               odbora mag. Anže Logar. Danes ste tudi vsi prejeli moj odgovor na ta predlog za
               širitev. Na žalost je pač širitev bila vložena oziroma predlagana prepozno, kot
               veste, je širitev treba predlagati do 12. ure dan pred sklicem seje.</p>
               <p>Predlagam torej, da nadaljujemo z delom ob upoštevanih širitvah dnevnega reda.</p>
               <p>Prehajamo na <title>1. TOČKO DNEVNEGA REDA</title>, to so <title>VPRAŠANJA IN POBUDE ČLANOV ODBORA ZA ZUNANJO POLITIKO.</title>
               </p>            
               <p>Naj spomnim, da ustna predstavitev poslanskega vprašanja ne sme trajati več kot 3
               minute, odgovor predstavnika Vlade, v tem primeru ministra za zunanje zadeve lahko
               traja največ 5 minut, dopolnilno vprašanje poslanca lahko traja največ 2 minuti in
               dopolnitev odgovora predstavnika Vlade lahko traja največ 3 minute, poslanec lahko na
               seji postavi največ dve ustni vprašanji.</p>
               <p>Sprašujem kdo želi besedo?</p>
               <p>Dr. Matej Tašner Vatovec, izvolite.</p>
            </sp>
            <sp xml:id="SDT7-OZZP-redna-13-2015-01-21.sp2">

               <speaker>DR. MATEJ T. VATOVEC (PS ZL):</speaker>

               <p>Hvala, lep pozdrav vsem.</p>
               <p>Postavil bi dve vprašanji gospodu ministru. Prvo je vezano s priznanjem Palestine
               oziroma s tem kaj se dogaja s sklepom, ki ga je ta odbor sprejel konec prejšnjega
               leta. Zdaj, 7. januarja oziroma na posvetu slovenske diplomacije na Brdu ste dejali,
               da bi bilo smiselno počakati z rešitvijo tega vprašanja do volitev, ki potekajo
               trenutno oziroma ki bodo marca v Izraelu. Zdaj moje konkretno vprašanje je: Koliko
               lahko slovensko priznanje Palestine vpliva na izid volitev v Izraelu in če prav zares
               lahko pričakujemo, ne glede na to ali na izraelskih volitvah zmaga leva ali desna
               opcija, da bi politika do priznanja Palestine tudi s strani Izraela bila kakorkoli
               drugačna.</p>
               <p>Drugo vprašanje pa je povezano z neko podobno situacijo o kateri je Odbor za zunanjo
               politiko tudi bil seznanjen proti koncu prejšnjega leta, in sicer z zahodno Saharo.
               T.i. saharska-arabska demokratična republika je na nek način v podobnem stanju, kot
               je Palestina, gre za največjo državo s seznama šestih držav Združenih narodovo, ki še
               čakajo na dekolonizacijo, tam dobesedno vlada apartheid, tudi po vseh določilih, kot
               jih določajo Združeni narodi in grobo kršenje človekovih pravic. Na eni strani to
               počne Maroko, ki ima močno podporo Združenih držav in Izraela, ampak tudi Evropske
               unije, predvsem večjih članic, kot je Francija. Mislim, da tu lahko spet
               identificiramo nek problem neke skupne zunanje politike Evropske unije, ki je na
               žalost še ni in tudi problem odklona slovenske zunanje politike od nekih zgodovinskih
               izkušenj, ki smo jih imeli, predvsem do teh držav, ki so trenutno mogoče manj
               prozahodne, saj od takrat so se imenovali neuvrščeni oziroma so še vedno
                  neuvrščeni. In mislim,
               da tu slovenska zunanja politika na nek način pozablja na vlogo, ki jo je imela pri
               odnosu tudi do teh držav, za katere se moramo tudi zavedati, da bodo vedno večje in
               vedno bolj vplivne. Tako, da veliko potenciala je tudi tukaj, tudi če govorimo o
               gospodarski diplomaciji, kar je na nek način krilatica slovenske zunanje politike
               zadnje čase. Zahodna Sahara je tako nek pereč problem, ki ni samo neka takšna pravna
               kriza oziroma nekaj, kar bi bilo treba odpraviti z vidika te dekolonizacije, ampak
               odprtost tega problema povzroča vedno večje humanitarno krizo s seljenjem in tudi
               prisilnim premikom prebivalstva na tem območju, pravzaprav tudi veliko ekonomsko
               krizo za prebivalce zahodne Sahare, tudi zaradi ribiških sporazumov in podobnih
               stvari in ne nazadnje tudi varnostno krizo, kjer je Fronta Polisario tudi že na nek
               način poudarila, da v primeru tega, da se ne razreši ta situacija lahko pride tudi do
               oboroženih spopadov, kar si seveda nihče ne želi, in mislim, da bi bila tudi neka
               aktivna vloga slovenske zunanje politike, da to prepreči s tem, da sploh naslovi to
               vprašanje, tako da me zanima če ste že razmišljali kaj o tem na zunanjem ministrstvu
               oziroma ali ima Slovenija neko uradno stališče do problematike zahodne Sahare.</p>
               <p>Hvala.</p>
            </sp>
            <sp xml:id="SDT7-OZZP-redna-13-2015-01-21.sp3">

               <speaker>PREDSEDNIK JOŽEF HORVAT:</speaker>

               <p>Hvala, kolega Vatovec.</p>
               <p>Naslednji bo poslansko vprašanje postavil kolega Marko Ferluga.</p>
            </sp>
            <sp xml:id="SDT7-OZZP-redna-13-2015-01-21.sp4">

               <speaker>MARKO FERLUGA (PS SMC):</speaker>

               <p>Hvala za besedo, lep pozdrav vsem, predvsem ministru.</p>
               <p>Jaz se ne bom ponavljal, ker je že gospod Vatovec vprašal to vprašanje, ki tudi mene
               zanima glede Palestine. Ker je bilo zdaj pred kratkim tudi izjavljeno, da ne bo, ker
               ni država, naj ne bi imela pravice po rimskem pravu dati pač obtožbe proti Izraelu,
               ampak to boste že odgovorili gospodu Tašnerju.</p>
               <p>Mene pa bolj zanima delovanje gospodarske diplomacije, kjer je že bilo omenjeno, da
               boste imeli kot neko prioriteto v delu vašega ministrstva. Predvsem me zanima praksa
               t.i. letečih veleposlanikov. Ali bo to zdaj glede na varčevalne ukrepe, ki so in
               glede na situacijo, da se DKP-ji bodo verjetno v manjši meri odpirali prav zaradi te
               finančne krize in sredstev, ki jih na žalost naša država nima. Zanima me ta
               strategija letečih veleposlanikov. Glede na to, da vemo, da smo enega že potrdili, to
               je leteči veleposlanik kar se tiče Republike Slovenije na Portugalskem s sedežem v
               Ljubljani. In če imate…</p>
            </sp>
            <sp xml:id="SDT7-OZZP-redna-13-2015-01-21.sp5">

               <speaker>PREDSEDNIK JOŽEF HORVAT:</speaker>

               <p>…Kolega Ferluga, govorite o vsebini, ki je bila označena s stopnjo tajnosti
               <q>"interno"</q>.</p>
            </sp>
            <sp xml:id="SDT7-OZZP-redna-13-2015-01-21.sp6">

               <speaker>MARKO FERLUGA (PS SMC):</speaker>

               <p>Pardon, se opravičujem.</p>
               <p>Potem pa nimam več vprašanj.</p>
            </sp>
            <sp xml:id="SDT7-OZZP-redna-13-2015-01-21.sp7">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega Ferluga.</p>
               <p>Zdaj pa dajem po tem prvem krogu dveh poslanskih vprašanj besedo za odgovore gospodu
               ministru.</p>
               <p>Izvolite minister.</p>
            </sp>
            <sp xml:id="SDT7-OZZP-redna-13-2015-01-21.sp8">

               <speaker>KARL VIKTOR ERJAVEC:</speaker>

               <p>Hvala lepa.</p>
               <p>Kar se tiče priznanja Palestine, naj povem, da bo v roku enega meseca gradivo za
               Vlado glede vseh okoliščin morebitnega priznanja neodvisnosti Palestine pripravljeno.
               Res je, da na posvetu diplomatov sem povedal, da bi bilo smiselno, da se počaka na
               izraelske volitve. Mislim, da je zelo pomembno kakšen bo izid volitev, kakšna bo
               vlada – ali bo leva ali desna, če smem ta izraz uporabiti. Gotovo je več možnosti, da
               pride do napredovanja kar se tiče bližnjevzhodnega mirovnega procesa. Če bo takšna
               vlada, ki bo temu procesu bolj naklonjena. Trenutna vlada, vemo, da temu procesu ni
               naklonjena, da vsi ugotavljamo, da je bližnjevzhodni mirovni proces v tem trenutku
               mrtev. Lahko povem, da decembra na Svetu ministrov za zunanje zadeve smo na kosilu
               tudi obravnavali problematiko Palestine in trend, ki se pojavlja pri članicah
               Evropske unije, zlasti v parlamentih, kjer napotujejo vlade, da naj priznajo
               neodvisnost Palestine. 
               Tukaj bi rad opozoril, da imamo mi ravno obraten sistem, če je praksa pri članicah
               Evropske unije, da priznanje neodvisnosti poda vlada, parlament pa ima tukaj bolj
               vlogo priporočila oziroma predlagatelja, pobudnika vladi je pri nas slika ravno
               obratna, je Državni zbor tisti, ki na koncu prizna neodvisnost kakšne države. Ampak,
               vseeno pa mislim, da je prav, da tudi če bi Državni zbor sprejel takšno odločitev, je
               takšna odločitev tudi usklajena z vlado, ker vemo, da gre vseeno za vprašanje, ki ima
               določene učinke.</p>
               <p>Kot rečeno, v roku enega meseca bo vlada to obravnavala, potem bo to gradivo prišlo
               na Odbor za zunanjo politiko, mislim pa da bi bilo prav, da se počaka izid volitev v
               Izraelu, tudi zato, ker na zadnjem srečanju, o katerem sem govoril, v Bruslju, je
               bilo povedano, da bo glede na to, da je ta proces zastal, bolj aktivno vlogo glede
               bližnjevzhodnega mirovnega procesa prevzela Evropska unija, da se bo močneje
               angažirala in bi seveda v tem trenutku posamezno priznanje ene od članic pomenilo, da
               v bistvu ne prispevamo kaj veliko k tej aktivni vlogi Evropske unije glede oživitvi
               bližnjevzhodnega mirovnega procesa.</p>
               <p>Kar se tiče priznanja Slovenije Palestine, v tem trenutku jaz mislim, da to sploh ne
               bi imelo nobenega vpliva na izid volitev v Izraelu. Tukaj so tudi med stroko razlike,
               nekateri pravijo, da priznanje Palestine prispeva korak naprej k cilju, da bi bilo
               priznanje neodvisnosti Palestine mednarodno tudi sprejeto, nekateri pa so mnenja, da
               je to tako močan adut za posamezno državo, da je treba ta adut uporabiti takrat, ko
               res prispeva zlasti k izboljšanju položaja na terenu. Ker ključno pa je kako živijo v
               tem trenutku Palestinci. In ocena nekaterih je, da samo priznanj ne bi izboljšalo
               njihovega življenja, zlasti kar se tiče socialne situacije, zlasti kar se tiče tudi
               vseh teh humanitarnih problemov, s katerimi se sooča palestinsko ljudstvo. Vendar,
               kot rečeno. To gradivo pripravljamo in v tem gradivu bomo tudi osvetlili vse te
               vidike o katerih sem tudi govoril, tako da lahko pričakujemo v naslednjih mesecih, da
               bo razprava ponovno na Odboru za zunanjo politiko in tam se bomo tudi pogovorili o
               nadaljnjih korakih v zvezi s to zadevo.</p>
               <p>Lahko pa povem, da nekatere članice EU so v podobnem položaju, kot mi, je podobna
               razprava. Na primer, Irska, tudi v Luksemburgu je bilo pa nekako priporočilo na Svetu
               ministrov za zunanje zadeve Evropske unije, da bi bilo dobro, da bi, če že gremo v
               priznanje, da bi to priznanje šlo hkrati z več državami članicami. Moram reči, da
               ravno včeraj sem imel na obisku novega ambasadorja Irske in sva tudi o tej zadevi se
               pogovarjala. Tudi njega je zanimalo kakšna bo dinamika pri nas, mene pa tudi seveda
               kakšna bo pri njih, ker je tudi ocena, če bi to več držav članic EU hkrati naredilo,
               da bi to imelo večjo težo, kot če to naredi samo ena država.</p>
               <p>Kar se tiče zahodne Sahare. Tukaj moram reči, da Slovenija ima svoje stališče. Gre za
               to, da Slovenija pač podpira vodilno vlogo Organizacije Združenih narodov kar se tiče
               problematike Zahodne Sahare.  Mi tudi ves čas pozivamo obe strani, da začneta
               konstruktiven dialog, da bi na ta način zagotovili neko mirno rešitev. Moram pa reči,
               da na strani Maroka je to zavzemanje malce manjše. Tudi, moram reči, da kralj na
               nagovoru, ki ga je imel novembra, gre za maroškega kralja Mohammeda šestega, je
               povedal glede, je za ostro retoriko glede zahodne Sahare in povedal pač, da največ
               kar bi lahko dosegli je to, da dobi nek avtonomni status, nikakor pa ne, da bi to
               postala samostojna država. Tudi tukaj nekateri eksperti menijo, da niso izpolnjeni
               tisti pogoji, da bi lahko govorili o državi. Jaz se v to ne spuščam, ampak samo
               opozarjam, ker naj bi prebivalci zahodne Sahare bili nomadski narod in da se zelo
               selijo z enega področja v drugo. Res je, da Evropska unija v zvezi s tem ne izvaja
               nobenih aktivnosti, mi praktično, se ne spominjam, da bi kdaj sploh razpravljali kot
               ministri za zunanje zadeve Evropske unije glede tega vprašanja, to pa zato, ker
               nekako je sprejeto stališče, da problem zahodne Sahare je za enkrat v lastništvu
               Organizacije Združenih narodov.</p>
               <p>Gospod Ferluga me je spraševal glede letečih veleposlanikov. Moram reči, da mi v
               okviru tudi te nove strategije slovenske zunanje politike skušamo tudi zagotoviti
               inštrumente, ki bi omogočali, da uspešno opravljamo svoje naloge. Slovenska
               diplomacija, kar se tiče diplomatske konzularne mreže je majhna diplomacija, nikoli
               ne bomo imeli vsega pokritega. Če imamo v tem trenutku 50 diplomatskih konzularnih
               predstavništev, lahko povem, da verjetno Slovenija ne bo nikoli imela 150 ali 180, da
               bi dejansko lahko pokrila ves svet, zato uveljavljamo ta instrument letečega
               veleposlanika, kot enega od načinov, da zagotavljamo našo prisotnost. Je pa ta način
               precej cenejši od klasičnega. Bi pa rad potrdil to, kar ste povedali. V letošnjem
               letu gotovo ne bomo odprli nobenega novega diplomatskega konzularnega predstavništva,
               vendar na posvetu na Brdu, kjer smo imeli poseben dan tudi za gospodarsko
               diplomacijo, pa moram reči, da so bila razmišljanja o tem, da bo pa treba v
               naslednjem letu ali vsaj potem 2017 vseeno nekaj postoriti, da odpremo nekaj novih
               diplomatskih konzularnih predstavništev. Zlasti je velik interes za zaliv, za Iran,
               tam smo sicer že imeli, in pa za centralno Azijo, in gotovo tudi v Afriki. Mi Afriko
               praktično pokrivamo samo iz Egipta, in je to nemogoče tako veliko celino. Tako, da če
               bo gospodarska situacija boljša, če bo gospodarska rast, če bo proračun močnejši,
               potem bi morali vsaj drugo leto eno veleposlaništvo odpreti in na račun proračuna, še
               eno pa preko sukcesije, gre za delitev premoženja nekdanje Jugoslavije. Tam pa vidim
               zlasti možnost, da bi na ta račun v Afriki odprli diplomatsko konzularno
               predstavništvo, ker po delitveni bilanci nam pripada nepremičnina v Tanzaniji, gre za
               rezidence, veleposlaništvo in pa v Maroku.  In tu bi, če ne drugega, lahko že v Tanzaniji z majhnim
               vložkom odprli ali pa da bi prodali in odprli nekje drugje v Podsaharski Afriki.
               Ampak to je že spet predmet proučitve, zlasti tudi, kakšen je interes slovenskega
               gospodarstva, ker mislim, da za Afriko je pa ključno to, da bolj odpremo vrata
               slovenskemu gospodarstvu. Interes je pa zelo velik, možnosti so velike, ne glede na
               to, da vemo, da je Afrika kot taka v tem trenutku kar precej nestabilna. Če me boste
               kaj o tem vprašali, bom lahko tudi povedal, zakaj ocenjujem, da je Afrika v tem
               trenutku na določenih območjih precej nestabilna.</p>
            </sp>
            <sp xml:id="SDT7-OZZP-redna-13-2015-01-21.sp9">

               <speaker>PREDSEDNIK JOŽEF HORVAT:</speaker>

               <p>Gospod minister, hvala za zdaj.</p>
               <p>Dopolnilno vprašanje, kolega Vatovec.</p>
            </sp>
            <sp xml:id="SDT7-OZZP-redna-13-2015-01-21.sp10">

               <speaker>DR. MATEJ T. VATOVEC (PS ZL):</speaker>

               <p>Čisto na kratko.</p>
               <p>Na nek način sprejemam ta argument paketnega priznanja držav članic Evropske unije,
               me pa zanima, ali obstaja kakšna formalizirana koordinacija tega, da se potem gre v
               tem paketu, se pravi, da se tudi na nek način mogoče malo bolj aktivno pritiska na
               države članice, da aktivneje sprejemajo to politiko oziroma odločitev o tem, da
               priznajo Palestino, ali je to podvrženo zasedanju FAC-a vsakič. Hvala.</p>
            </sp>
            <sp xml:id="SDT7-OZZP-redna-13-2015-01-21.sp11">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Gospod minister, izvolite.</p>
            </sp>
            <sp xml:id="SDT7-OZZP-redna-13-2015-01-21.sp12">

               <speaker>KARL VIKTOR ERJAVEC:</speaker>

               <p>Hvala za to vprašanje. Tu gre na ravni ministrov, to se z ministri, na primer, z
               luksemburškim ministrom sem govoril o tem in nekako smo v isti situaciji v tem
               trenutku. Nekako je zdaj stališče, dajmo počakati izraelske volitve, da vidimo, ali
               so pogoji, da se ta bližnjevzhodni mirovni proces nadaljuje. Če pa ne bo, pa mislim,
               da bo prišlo do nekega preloma, zato ker so tudi nekatere članice Evropske unije že
               utrujene od tega mirovnega procesa, ki pa ne prinaša tistih rezultatov, ki jih
               pričakujemo. In zdaj nekako gledamo tako, da se da še eno priložnost in da vidimo,
               kaj se bo zgodilo na volitvah. Mislim pa, da po volitvah, če bo kazalo, da tu ne bo
               kakšnih korakov naprej, se bo pa ta intenzivnost gotovo pri nekaterih članicah in
               tudi, sem prepričan, v Sloveniji povečala. Lahko zelo odkrito povem, Vlada je
               naklonjena, sam sem tudi naklonjen priznanju, vendar je treba to res opraviti na nek
               pameten način, na nek ustrezen način. Nekateri dajejo za zgled Švedsko, ampak glede
               na to, da je šla s solo akcijo, dala 160 milijonov evrov, kakšnih posebnih učinkov
               ni. Nekako so vsi mnenja, da ni bilo dobro, da je šla samostojno, da bi bilo bolje,
               da bi šla v paketu še z nekaterimi.</p>
            </sp>
            <sp xml:id="SDT7-OZZP-redna-13-2015-01-21.sp13">

               <speaker>PREDSEDNIK JOŽEF HORVAT:</speaker>

               <p>Hvala, gospod minister.</p>
               <p>Sam bi dal eno pobudo, ki jo na nek način ponavljam. Gospod minister, na decembrski
               seji Državnega zbora sem na vas in vašega kolega, ministra za finance dr. Mramorja,
               naslovil poslansko vprašanje v zvezi z davčno diskriminacijo dnevnih migrantov. Oba
               veva, da približno, sicer po neuradnih podatkih, okrog 18.000 delavcev v glavnem iz
               Pomurja, Štajerske, Koroške in tudi drugih regij dnevno oziroma tedensko migrira in
               so si našli delo v sosednji Avstriji. Vemo za problem. Jaz sicer nimam težav z
               Zakonom o dohodnini, ki je bil korektno saniran po odločbi Ustavnega sodišča, sam sem
               to podprl. Poslansko vprašanje pa sem takrat res naslovil najprej na vas, vi ste bili
               opravičeno odsotni, da bi dejansko na nivoju Evropske unije našli rešitev, če ta
               sploh obstaja. Namreč, težko je nekako evropskemu državljanu, torej, gledam s
               perspektive evropskega državljanstva, razumeti, da, recimo, slovenski delavec, torej
               naš rezident, in Avstrijec delata, recimo, v neki tovarni v Avstriji za istim tekočim
               trakom, imata enako produktivnost oziroma storilnost, logično, da imata tudi enako
               bruto plačo, neto zaslužek pa je seveda različen, ker je, jasno, odvisen od
               nacionalne zakonodaje. Gre pravzaprav bolj za pobudo, da bi Vlada  sprejela predstavnike civilne
               iniciative Apače, ki so razočarani, ker zgleda, da ne dobijo sogovornika na strani
               Vlade. In mislim, da je korektno, da bi jih Vlada sprejela, da se jim dejansko tudi
               pove, ali ta trenutek rešitve obstajajo – najbrž bo odgovor ne – in kaj pravzaprav
               Vlada oziroma Evropska komisija na tem področju pelje, kakšne aktivnosti, če sploh.
               Je pa res, to pa smo zasledili tudi v medijih, da se je z davčno diskriminacijo
               začela ukvarjati Evropska komisija v začetku leta 2014. Tako bi vas tu prosil, da se
               na nek način čim prej reši ta problem - in prvi problem, ki ga tu vidim, je
               komunikacija s predstavniki te civilne iniciative Apače - in da se dejansko vložijo
               maksimalni napori za iskanje rešitev, če te sploh obstajajo. Se vam zahvaljujem za
               vaše napore.</p>
               <p>In še vprašanje, dr. Milan Brglez.</p>
            </sp>
            <sp xml:id="SDT7-OZZP-redna-13-2015-01-21.sp14">

               <speaker>DR. MILAN BRGLEZ (PS SMC):</speaker>

               <p>Nimam vprašanja, imam tudi pobudo.</p>
               <p>Moja pobuda pravzaprav niti ne gre tako direktno ministru, ampak bolj kolegom
               poslancem oziroma poslanskim skupinam. Namreč, v nadaljevanju imamo ratifikacijo kar
               nekaj konvencij in tisto, kar sem nekako do sedaj iz dosedanje prakse spoznal, da je
               tudi na plenarki zelo malo razprave ali pa skorajda nič razprave oziroma
               opredeljevanja do teh konvencij, je v bistvu moja pobuda torej v to smer, da bi
               prosil, da bi poslanske skupine na plenarnem zasedanju, vsaj pri tistih, za katere
               mislijo, da so res pomembne konvencije, da se do njih opredelijo, zaradi tega, ker
               drugače je ta mednarodna dimenzija na tisti točki, ki je mogoče najpomembnejša,
               simbolno najpomembnejša, ker gre za zakonodajo oziroma gre za konvencije, ki so nad
               našo zakonodajo, torej nad navadnimi zakoni, in pravzaprav to sprejemamo tako, molče,
               demokratično, pametno, simbolno. Tudi položaj mednarodnih odnosov v našem političnem
               diskurzu bo drugačen, če bi se do tega vsaj kdo opredelil. Torej, gre bolj za poziv
               poslanskim skupinam, da takrat pripravijo svoja stališča, jih obznanijo, preden
               stisnemo gumb, ker drugače gre ta zadeva neopaženo mimo in je sestavni del zadeve v
               petek. To je vse, kar bi pravzaprav hotel.</p>
            </sp>
            <sp xml:id="SDT7-OZZP-redna-13-2015-01-21.sp15">

               <speaker>PREDSEDNIK JOŽEF HORVAT:</speaker>

               <p>Hvala lepa, dr. Brglez.</p>
               <p>Še mag. Grims, izvolite.</p>
            </sp>
            <sp xml:id="SDT7-OZZP-redna-13-2015-01-21.sp16">

               <speaker>MAG. BRANKO GRIMS (PS SDS):</speaker>

               <p>Hvala za besedo.</p>
               <p>Vprašanje ni povsem ozko povezano z zunanjo politiko, ampak bolj z obširnimi
               zunanjepolitičnimi izkušnjami, ki jih ima gospod minister. Prosil bi ga namreč, če
               lahko v samo nekaj besedah predstavi prakso, ki je praktično v vseh evropskih država,
               v ZDA, Kanadi, kjerkoli na svetu sem bil. Na osrednjih poslopjih v glavnem mestu
               imajo vedno izobešene državne zastave. Zakaj to omenjam? Ker je na predlog, da bi
               obesili slovensko zastavo na Ljubljanskem gradu, prišla iz Ljubljane, iz mestne
               občine, s podpisom župana izjava, citiram, da <q>"ne vidijo nobene potrebe po tem, da bi
               na tem objektu visela slovenska zastava,"</q> kar po mojem mnenju odstopa od ustaljene
               mednarodne prakse, je skregano z vrednotami domoljubja in je, blago rečeno, ampak to
               je res blago diplomatsko rečeno, skrajno nenavadno in neprimerno ravnanje Mestne
               občine Ljubljana.</p>
            </sp>
            <sp xml:id="SDT7-OZZP-redna-13-2015-01-21.sp17">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega Grims.</p>
               <p>Zdaj pa dajem besedo gospodu ministru.</p>
            </sp>
            <sp xml:id="SDT7-OZZP-redna-13-2015-01-21.sp18">

               <speaker>KARL VIKTOR ERJAVEC:</speaker>

               <p>Hvala. </p>
               <p>Glede vašega vprašanja, dejansko gre za pristojnost Ministrstva za finance, vendar se
               dotika tudi zunanjih zadev, ker se pač smatra, da gre za problem dnevnih migrantov,
               ki delajo v sosednji državi. Mi smo odgovorili na vaše poslansko vprašanje, povedali,
               kaj je postorilo Ministrstvo za finance. Velik problem pa vidim v tem, da civilna
               iniciativa Apače očitno nima na vladni strani sogovornika. V zvezi s tem lahko samo
               zagotovim, da bom govoril z ministrom za finance,  in se mi zdi prav, da jih sprejme in da tudi pove, kje
               vidi ovire za razrešitev tega vprašanja in kakšne so pravzaprav aktivnosti
               Ministrstva za finance v zvezi z rešitvijo tega vprašanja. Zavedamo pa se, da je to
               problem, je pa to tudi ustavnopravni problem; vemo, da gre za enakost pred zakonom v
               smislu plačevanja davkov. Kot rečeno, to je v pristojnosti države članice, tu ne gre
               za to, da bi šlo za neko pristojnost, ki je vezana na EU direktive. Tako mislim, da
               bi bilo smiselno, da jih sprejme čim prej minister za finance.</p>
               <p>Kar se tiče zastave. Če ste mislili na tiste moje izkušnje, ko potujem po svetu,
               moram reči, da je običaj, da državna zastava je tudi obešena na nekaterih objektih,
               ki so impozantni, ki imajo neko zgodovino, ampak gre pač za relacijo Mestne občine
               Ljubljana, tu ne vem, če imamo kakšno možnost in pristojnost. Mislim pa, da ne bi
               bilo nič narobe, če bi slovenska zastava visela tudi na Ljubljanskem gradu. Tako mi
               je to malce nerazumljivo, zakaj temu ni tako, že v smislu promocije Slovenije, v
               smislu ozaveščanja, kakšna je slovenska zastava.</p>
            </sp>
            <sp xml:id="SDT7-OZZP-redna-13-2015-01-21.sp19">

               <speaker>PREDSEDNIK JOŽEF HORVAT:</speaker>

               <p>Gospodu ministru se zahvaljujem za odgovore in tudi za njegove aktivnosti v
               prihodnosti v zvezi z našimi pobudami.</p>
               <p>S tem zaključujem to točko dnevnega reda.</p>
               <p>Poslovnik Državnega zbora mi omogoča, da lahko dvakrat spremenim potek dnevnega reda
               seje, o tem govori 65. člen, če temu ne nasprotuje ena tretjina poslancev. Zdaj
               sprašujem, ali morda kdo nasprotuje temu, da bi zdaj prešli na 6. točko dnevnega
               reda, to je točka razno, izključni razlog pa je ta, da je minister še z nami, ker ga
               pri tej točki še potrebujemo. Torej, ali kdo nasprotuje, da preidemo na 6. točko?
               Ugotavljam, da ne, zato prehajamo na <title>6. TOČKO DNEVNEGA REDA – RAZNO.</title>
               </p>
               <p>Pod to točko bi želel podati že večkrat omenjeni predlog za sklic javne predstavitve
               mnenj o Osnutku deklaracije o zunanji politiki Republike Slovenije, ki ste jo včeraj
               prejeli vsi člani odbora. Kot je bilo na tem odboru že večkrat izpostavljeno, je bil
               zadnji celoviti dokument, ki opredeljuje naše zunanjepolitične prioritete in cilje,
               sprejet leta 1999. V prejšnjem mandatu se je Odbor za zunanjo politiko na 34. seji,
               3. julija 2013, seznanil z izhodišči za novo strategijo slovenske zunanje politike, v
               tekočem mandatu pa smo se v okviru 4. redne seje Odbora za zunanjo politiko, 12.
               novembra 2014, že seznanili z Delovnim osnutkom deklaracije o zunanji politiki
               Republike Slovenije.</p>
               <p>Naj podam še nekaj dodatnih pojasnil. V skladu s 46. členom poslovnika lahko delovno
               telo opravi javno predstavitev mnenj, na katero povabi strokovnjake in zainteresirano
               javnost, ki bi lahko dali koristne informacije in prispevke v zvezi s predlagano
               tematiko. Mnenja lahko podajo ustno ali v pisni obliki. V okviru obravnave predloga
               za sklic javne predstavitve mnenj mora matično delovno telo sprejeti odločitev,
               prvič, ali naj se javna predstavitev mnenj sploh opravi, in prav tako se moramo
               dogovoriti o naslednjih vprašanjih: o predvidenem datumu sklica javne predstavitve
               mnenj, o vprašanjih, o katerih se želijo pridobiti informacije, in o vabljenih na
               javno predstavitev mnenj. Članice in člane Odbora za zunanjo politiko vabim, da
               oblikujete vprašanja ter podate predloge glede vabljenih na javno predstavitev mnenj,
               te predloge pa mi posredujete naknadno, in sicer najkasneje do vključno 26. januarja
               letos.</p>
               <p>Odpiram razpravo o predlogu za sklic javne predstavitve mnenj. Je kakšna razprava?
               Dr. Brglez.
               </p>
            </sp>
            <sp xml:id="SDT7-OZZP-redna-13-2015-01-21.sp20">

               <speaker>DR. MILAN BRGLEZ (PS SMC):</speaker>

               <p>Hvala za besedo.</p>
               <p>Vsekakor podpiram javno predstavitev mnenj tudi v Državnem zboru. Vem, da se tudi
               ministrstvo trudi na tej točki. Mislim, da je prav, da ministrstvo opravi to prvo
               rundo in da po tej prvi rundi opravimo to razpravo tudi mi. Nekako časovno pa
               najverjetneje ta javna predstavitev mnenj nikakor ne bo mogla biti v tem mesecu,
               ampak bo morala biti vsaj februarja ali pa – treba je razmisliti res pametno, kdaj,
               glede na vse tisto, kar pričakujemo v Državnem zboru, da bi imelo to največji učinek
               – morda celo v prvi polovici marca. Ampak govorim samo glede na to, kaj vse je na
               dnevnem redu Državnega zbora. Zdaj je pač redno zasedanje, potem se pričakuje
               sprejetje rebalansa, ki bo najverjetneje izredno zasedanje parlamenta, potem so
               parlamentarne počitnice, potem sta pa dve seji v marcu. Med tema dvema sejama bi bil
               najverjetneje pravi čas za to, da bi bila takšna zadeva sklicana. Hkrati bi pa do
               takrat bili rezultati tega, kar bi javna predstavitev mnenj na samem ministrstvu
               lahko bila, neke vrste input tudi za našo javno predstavitev. Vsekakor podpiram,
               edino, kar nakazujem, da bi bilo mogoče najbolj optimalno iskati ta čas ali pa
               alternativno – ampak tu bi pa res malo hiteli, torej, prva polovica februarja bi bilo
               hitenje, glede na to, da bomo imeli še številne druge zadeve hkrati v Državnem zboru
               in se ne bo možno toliko posvetiti temu. Pač opozarjam na časovno dimenzijo. Glejte,
               če toliko časa nismo uspeli te deklaracije sprejeti, toliko časa v smislu tega,
               Državni zbor kot takšen, in je zadeva absolutno zastarela, je pa treba mogoče si dati
               malo več časa. In jaz bi s tem plediranjem med tema dvema zasedanjema parlamenta,
               takrat bi bil mogoče najbolj primeren čas za to.</p>
            </sp>
            <sp xml:id="SDT7-OZZP-redna-13-2015-01-21.sp21">

               <speaker>PREDSEDNIK JOŽEF HORVAT:</speaker>

               <p>Hvala, dr. Brglez. Preden dam besedo gospodu ministru, naj povem, da so se strokovne
               službe Odbora za zunanjo politiko že usklajevale z Ministrstvom za zunanje zadeve in
               v sklepu sem nameraval predlagati, da bi bila javna predstavitev mnenj 3. februarja,
               to je usklajeno z ministrstvom. Zdaj pa gospod minister. <stage>/ Oglašanje v ozadju/</stage> Anže
               Logar, izvolite.</p>
            </sp>
            <sp xml:id="SDT7-OZZP-redna-13-2015-01-21.sp22">

               <speaker>MAG. ANŽE LOGAR (PS SDS):</speaker>

               <p>Hvala. Saj vem, da pogosteje na desno pogledate, ampak včasih tudi na levo, glede na
               to, da smo mi tukaj.</p>
               <p>Imam eno vprašanje, namreč, glede časovne komponente predstavitve deklaracije.
               Zadnjič smo na tej seji, ko je bila razprava o osnutku predloga, govorili o tem, in
               tudi minister se je s tem strinjal, da bo prihodnja razprava potekala skupaj z obema
               dokumentoma, torej s strategijo in deklaracijo. V tem pogledu se mi postavlja
               vprašanje, če bomo opravili javno razpravo samo za deklaracijo, smo naredili v bistvu
               pol koraka. Skupaj smo se takrat soglasno strinjali, da za nek pomemben korak naprej
               potrebujemo oba dokumenta. In v tem pogledu bi se bolj pridružil stališču
               spoštovanega predsednika parlamenta, da časovna komponenta ob takšnem zamujanju ni
               tako pomembna, kot je bolj pomemben vsebinski kriterij. Tako da v tem pogledu
               pričakujem neko javno razpravo o obeh dokumentih. Zdaj, če pa je to tako in če so
               časovne omejitve takšne, kot so, potem pa se mi zdi rok 26.1. za vprašanja in za
               goste, ki naj jih poslanske skupine predlagamo, rahlo prekratek. Potem je bolje, da
               še posebej razmislimo. Zdaj smo dobili deklaracijo, strategije še vedno nimamo, tako
               da morda bi prosil tudi malce bolj konkretno obrazložitev, kdaj bomo torej ta osnutek
               strategije dobili, da bo potem lahko razprava čim bolj vsebinska. Hvala.</p>
            </sp>
            <sp xml:id="SDT7-OZZP-redna-13-2015-01-21.sp23">

               <speaker>PREDSEDNIK JOŽEF HORVAT:</speaker>

               <p>Hvala, kolega Logar.</p>
               <p>S strokovnimi službami smo o teh datumih razpravljali in nikakor nismo imeli
               kakršnekoli želje hiteti. Naj pa spomnim, da je o predlogu deklaracije in strategije
               že razpravljal tudi Strateški svet. In naj spomnim in vas tudi povabim – o tem bo
               najbrž govoril tudi gospod minister – na jutrišnjo javno tribuno o Deklaraciji o
               zunanji politiki Republike Slovenije, ki bo torej jutri, 22. januarja 2015, ob 15.
               uri na  gradu Jable,
               Grajska cesta 1. To javno tribuno pa seveda organiziran Ministrstvo za zunanje
               zadeve. Tako, da je kar nekaj dogodkov, je nek, kako bi rekel, tempo, neka aktivnost.
               Držimo zdaj ta dokument in razpravo o tem dokumentu na delovni temperaturi. Kot pa se
               spomnite, ko smo obravnavali delovno gradivo deklaracije, smo takrat seveda sprejeli
               tudi sklep, da vzporedno želimo biti sproti seznanjeni s strani vlade o nastajanju
               strategije. Da pa bi javno predstavitev mnenj naredili o dokumentu, ki ga bo
               sprejemal Državni zbor. Nimam nobenih težav, če se bo odbor strinjal, da bo javna
               predstavitev mnenj o dveh dokumentih. Zdaj dajem pa besedo končno ministru, ki je že
               nekaj časa prosil za besedo.</p>
            </sp>
            <sp xml:id="SDT7-OZZP-redna-13-2015-01-21.sp24">

               <speaker>KARL VIKTOR ERJAVEC:</speaker>

               <p>Hvala lepa. Kar se tiče teh dokument, moram reči, da mi nadaljujemo to javno razpravo
               po vseh forumih. Tako smo že imeli to razpravo na strateškem svetu ministra, kjer so
               nekdanji zunanji ministri, strokovnjaki iz univerze in moram reči, da je bila dana
               pozitivna ocena. To se mi zdi zelo pomembno. Jutri imamo javno tribuno. Potem Državni
               svet želi tudi razpravo in seveda je treba premisliti, kdaj pa bi odbor za zunanjo
               politiko, ena varianta je, da na koncu, da je zadnji, ki opravi neko večjo, širšo
               razpravo ali pa je prej, tako kot je bil predvideno morda za 2. februar. To je pač
               vaša odločitev. Mislim pa, da je zelo pomembno to, da je ta dokument čim širše
               obravnavan, da je čim več teh razprav, ker gre le za dokument, ki naj bi potem nekaj
               časa veljal. Vemo, da zadnji dokument je praktično veljal več kot 15 let in verjetno
               tudi pričakujemo, da bo ta dokument imel neko dobo.</p>
               <p>Kar se tiče javne obravnave, ki bi bila tukaj na Odboru za zunanjo politiko,
               absolutno, kar se tiče deklaracije v slovenski zunanji politiki, kar se pa tiče
               strategije je pa tako, kot je bilo dogovorjeno. Ta bo priložen k javni razpravi, ker
               sicer je zelo težko opraviti javno razpravo, če ne vidiš celote. Zdi se mi pa
               smiselno, da dokument, ki ga sprejemamo vlade, da bi bil deležen javne razprave na
               Odboru za zunanjo politiko, je pa to vaša odločitev. Zagotavljam pa, da bosta oba
               dokumenta, boste imeli, ko bo javna razprava na Odboru za zunanjo politiko tudi
               jutri, ko bo tribuna, bo ta dokument vsaj predstavljen, ker strategija ni še čisto do
               konca izpiljena. Ampak je že prvo besedilo, osnutek je pripravljen. Tako, da je to
               pač vaša politična odločitev, v katerem trenutku bi bilo najbolj primerno. Jaz
               osebno, če me vprašate, po tej razpravi ocenjujem, da bi bilo dobro, da odbor opravi
               v zadnji fazi to javno razpravo. Na koncu odbor sprejema ta dokument, Državni zbor ga
               sprejema in je fino, mogoče ste seznanjeni s pripombami vseh razprav in potem vi na
               koncu pač daste končno obliko temu dokumentu. Morda bi to bilo boljše, kot če bi že
               sedaj obravnavali, potem pa dokument je še vedno v nekih javnih razpravah, v drugih
               forumih, so mogoče kakšne pripombe, ki so umestne in ki bi bile dobro, da jih tudi
               Odbor za zunanjo politiko še enkrat pregleda in se do njih opredeli. Verjetno je ta
               predlog, da bi bilo marca bolj smotrn. Ne vem, je pa to vaša odločitev. Mi bomo
               naredili, tako kot se boste odločili. 
               </p>
            </sp>
            <sp xml:id="SDT7-OZZP-redna-13-2015-01-21.sp25">

               <speaker>PREDSEDNIK JOŽEF HORVAT:</speaker>

               <p>Hvala lepa gospod minister. Iz razprave ugotavljam, da je želja, da se javna
               predstavitev mnenj opravi v mesecu marcu. Danes točnega datuma še nimamo. V tem
               smislu bom tudi predlagal sklep. Tudi mi smo se skupaj s strokovnimi službami
               ukvarjali s tem, kdaj pa naj Odbor za zunanjo politiko organizira javno predstavitev
               mnenj. Res je, gospod minister, kot ste se vi gotovo seznanili, tudi Državni svet
               pripravlja posvet o deklaraciji. Lahko rečemo, da ima Državni zbor zadnjo besedo.
               Hkrati pa tvegamo udeležbo, ker tisti, ki bodo enkrat prišli recimo na posvet
               Državnega zbora in svoje povedali, je vprašanje ali bodo prišli tudi na javno
               predstavitev mnenj, ki jo bo organiziral Državni zbor. Tudi smo preigravali, tako da
               je, ampak razprava je pač takšna, je seveda še odprta. Ugotavljam, da so nekako
               razpravljavci naklonjeni bolj za javno predstavitev mnenj v mesecu marcu. V redu.</p>
               <p>Potem bi želel, da se dogovorimo naslednje. Potem moram tudi korigirati moj poziv in
               ga ponavljam. Članice in člane odbora vabim, da oblikujete vprašanja ter podate
               predloge, glede vabljenih na javno predstavitev mnenj ter predloge, te predloge pa mi
               posredujete naknadno in sicer najkasneje do konca februarja, 28. 2. V redu. In sedaj
               razpravo zaključujem in na glasovanje dajem predlog sklepa: Odbor za zunanjo politiko
               bo na podlagi 46. člena Poslovnika opravil javno predstavitev mnenj o osnutku
               deklaracije o zunanji politiki Republike Slovenije in sicer predvidoma v mesecu marcu
               2015. Kakšna razprava o predlogu sklepa? Ugotavljam, da ne. Glasujemo o tem predlogu
               sklepa.</p>
               <p>Kdo je za? <stage>(14 članov.)</stage> Kdo je proti? <stage>(Nihče.)</stage></p>
               <p>S tem zaključujem to točko dnevnega reda.</p>
               <p>Prehajamo na 1a. točko dnevnega reda – pod razno. kolega Logar. Izvolite.</p>
            </sp>
            <sp xml:id="SDT7-OZZP-redna-13-2015-01-21.sp26">

               <speaker>MAG. ANŽE LOGAR (PS SDS):</speaker>

               <p>Jaz samo v zvezi z našo zahtevo in vašim dopisom. Če sem vas prav razumel, tudi
               zaradi tega danes nisem odpiral te teme. Bo v kratkem sklicana izredna seja na to
               temo. Dobro, hvala lepa.</p>
            </sp>
            <sp xml:id="SDT7-OZZP-redna-13-2015-01-21.sp27">

               <speaker>PREDSEDNIK JOŽEF HORVAT:</speaker>

               <p>To drži. Hvala lepa. Gospodu ministru se zahvaljujem za njegovo sodelovanje, tudi
               njegovim sodelavcem.</p>
               <p>Mi pa prehajamo na <title>1A. TOČKO DNEVNEGA REDA – PREDLOG ZAKONA O RATIFIKACIJI
                  SPORAZUMA O PARTNERSTVU IN SODELOVANJU MED EVROPSKO UNIJO IN NJENIMI DRŽAVAMI
                  ČLANICAMI NA ENI STRANI TER REPUBLIKO IRAK NA DRUGI STRANI, EPA 303-VII.</title> Predlog zakona je objavljen na spletni strani Državnega zbora, v Poročevalcu z
               dne 16. 1. 2015. Mnenje Zakonodajno-pravne službe smo prejeli. Pričenjam drugo
               obravnavo predloga zakona, o kateri bomo opravili razpravo in glasovanje o predlogu
               zakona. Sprašujem, če želi predlagatelj zakona podati dopolnilno obrazložitev. Gospod
               Mihael Zupančič. Izvolite.</p>
            </sp>
            <sp xml:id="SDT7-OZZP-redna-13-2015-01-21.sp28">

               <speaker>MIHAEL ZUPANČIČ:</speaker>

               <p>Hvala gospod predsednik. Ne, ta sporazum je en klasičen sporazum, ki ga Evropska
               unija sklepa s tretjimi državami, ki postavlja en okvir sodelovanja tako na področju,
               političnem področju, pardon, na gospodarskem področju, zakonodajnem področju. ...
               klasičen sporazum, ne odstopa od sporazumov, ki jih je EU sklepala v preteklosti s
               tolikimi drugimi. Je v nekem okviru, ki je znan, bom pa z veseljem odgovoril na
               kakšna vprašanja, če bodo. Najlepša hvala gospod predsednik.</p>
            </sp>
            <sp xml:id="SDT7-OZZP-redna-13-2015-01-21.sp29">

               <speaker>PREDSEDNIK JOŽEF HORVAT:</speaker>

               <p>Hvala lepa. Kolegice in kolegi. Odpiram razpravo. Dr. Vatovec.</p>
            </sp>
            <sp xml:id="SDT7-OZZP-redna-13-2015-01-21.sp30">

               <speaker>DR. MATEJ T. VATOVEC (PS ZL):</speaker>

               <p>Hvala. V Združeni levici mislimo, da gre seveda za klasičen primer nekega sporazuma
               med Evropsko unijo in neko tretjo članico, ki pa seveda je močno podvržen nekim
               tržnim zakonitostim in ki te tržne zakonitosti oziroma neko nesorazmerje med razvitim
               svetom in svetom v razvoju vsiljuje pravzaprav tem tretjim državam. Mi, verjetno,
               nasprotujemo vsiljevanju prostocarinskem sporazumu, kot sta TTIP in TISA in v bistvu
               ta sporazum, ki ga imamo danes na mizi na nek način na podoben način deluje, se pravi
                   vsiljuje neke EU
               regulative tretjim državam. Veliko je govora v tem sporazumu o bilateralnem
               sodelovanju, predvsem na področju gospodarstva, je pa veliko nekih nesorazmerij o
               tem. Sedaj nekaj vprašanj se mi je postavilo, ko sem bral ta predlog zakona. Kdo se
               bo prijavljal recimo na javna naročila, ki jih ureja 42. člen. Iraško podjetje v
               Evropi ali evropska podjetja v Iraku? Kako se bo skladno s 87. členom
               prestrukturirala iraška industrijska podjetja, če bodo morale tekmovati z evropskimi
               pod enakimi pogoji po popolnoma neenakimi izhodišči? Čigave intelektualne pravice
               ščiti na primer sporazum v 60. členu iraških podjetij v Evropi ali evropskih
               multinacionalk in zakaj ni nobene klavzule, ki bi spodbujala varovanje minimalnih
               delavskih pravic in socialnih pravic za iraške delavce in prebivalce, čeprav je
               celoten 86. člen posvečen človekovim pravicam.</p>
               <p>Nadalje se mi je postavilo še vprašanje, komu bodo koristili prosti konkurenčni in
               odprti energetski trgi, spodbujanje partnerstva mer iraškimi podjetji in podjetji iz
               unije na področju proizvodnje, itn., v energetskem sektorju sodelovanje na področju
               odkrivanja zalog nafte, itd. To je 91. člen. skratka opozoriti želim na to, da seveda
               gre za nek sporazum, ki postavlja pogoje za to, da bodo evropska podjetja oziroma
               države članice Evropske unije finančno profitirale na račun tudi krize, ki so jo
               povzročile v Iraku z dolgoletnimi bombardiranji in drugimi izčrpavanji iraškega
               ljudstva. In zaradi tega, tega predloga ne bomo podprli v Združeni levici.</p>
               <p>Hvala.</p>
            </sp>
            <sp xml:id="SDT7-OZZP-redna-13-2015-01-21.sp31">

               <speaker>PREDSEDNIK JOŽEF HORVAT:</speaker>

               <p>Hvala kolega Vatovec.</p>
               <p>Jaz bi imel eno vprašanje za predstavnika ministrstva. Ta sporazum ustanavlja tudi
               tako imenovani svet za sodelovanje. Ta bo nadziral in izvajal ta sporazum. Ta se bo
               enkrat letno sestal, kot piše v gradivu, na ministrski ravni. Tukaj me zdaj zanima,
               kateri so to ministri in kako je ta svet sestavljen. Ali so to vsi ministri držav
               članic? Predvsem to me zanima in bi prosil za odgovore.</p>
               <p>Gospod Zupančič.</p>
            </sp>
            <sp xml:id="SDT7-OZZP-redna-13-2015-01-21.sp32">

               <speaker>MIHAEL ZUPANČIČ:</speaker>

               <p>Najlepša hvala.</p>
               <p>Ne vem, če se je najprej zahtevalo kakšen odgovor na vprašanje gospoda poslanca
               Vatovca.</p>
               <p>Naj samo omenim, da tukaj gre za en okvir. Seveda ne bom odgovarjal na vprašanje komu
               kaj profitira. Profitira tudi verjetno na iraški strani, ker bo imela dostop do enega
               trga, lažjega dostopa do enega trga kot pa mogoče danes, s tem da seveda v teh
               zadevah, v teh sporazumih, ki jih Evropska unija sklepa s tretjimi državami, so
               klavzule kot tudi spoštovanje človekovih pravic. Mislim, da je to tudi ena taka
               vrednota, ki jo Evropska unija propagira in mislim, da s tem tukaj ni nič narobe, da
               širimo, seveda ne govorimo sedaj, izvažamo ampak da širimo neke vrednote in
               zagovarjamo neke vrednote. In tukaj tudi imate klavzulo, države z največjimi
               ugodnostmi, ki tudi profitirajo, recimo iraški strani. Seveda lahko se razmišlja, da
               je neuravnotežen takšen sporazum, samo če iraška stran gre v takšen sporazum, tudi to
               sama šteje, da mogoče ima kakšno korist od tega sporazuma.</p>
               <p>Glede vprašanja vaših, gospod predsednik, je pa tako, da te svete vodi predsedujoča
               država. Se pravi, minister tiste države, ki predseduje evropski oziroma, ki
               predseduje Svetu Evropske unije, ostali smo lahko prisotni, tako da v bistvu je to
               stvar…</p>
            </sp>
            <sp xml:id="SDT7-OZZP-redna-13-2015-01-21.sp33">

               <speaker>PREDSEDNIK JOŽEF HORVAT:</speaker>

               <p>Zunanji minister?</p>
            </sp>
            <sp xml:id="SDT7-OZZP-redna-13-2015-01-21.sp34">

               <speaker>MIHAEL ZUPANČIČ:</speaker>

               <p>Ja, zunanji minister. Mislim, da smo mi… Ja, zunanji minister. Ja.</p>
               <p>Mislim, da smo mi vodili nekaj takšnih svetov, ko smo mi predsedovali, tako da moram
               reči, da sedaj ste me pa dobili. Mislim, da sem 99% prepričan, da je to zunanji
               minister, ki vodi takšen sestanek z drugo stranjo. Bom pa še preveril, ker zdaj se me
               pa malo ujeli. Je že malo nazaj od kar sem v Evropski uniji bil oziroma v Bruslju,
               tako da malo sem sedajle, ampak mislim, da je zunanji minister, ja. Se
               opravičujem.</p>
            </sp>
            <sp xml:id="SDT7-OZZP-redna-13-2015-01-21.sp35">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Še kakšna razprava? Ugotavljam, da ne. Zato razpravo zaključujem in prehajamo na
               glasovanje o vseh členih predloga zakona. Glasujemo.  Kdo je za? <stage>(11 članov.)</stage> Kdo je proti? <stage>(1 član.)</stage></p>
               <p>Ugotavljam, da je zakon sprejet.</p>
               <p>Ugotavljam, da so členi sprejeti. In ker k predlogu zakona ni bil sprejet noben
               amandma, Odbor za zunanjo politiko predlaga Državnemu zboru, da predlog zakona
               obravnava v predloženem besedilu in ga sprejme. Odbor bo zboru ustno poročal na
               podlagi razprave predsednika Državnega zbora in našega člana, dr. Brgleza. Običajno
               je odbor zboru pisno poročal. Določiti moramo poročevalca. Je kakšen prostovoljec?
               Ugotavljam, da ne. Potem bo to moja naloga.</p>
               <p>S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA – PREDLOG ZAKONA O RATIFIKACIJI SPORAZUMA
                  MED REPUBLIKO SLOVENIJO IN ZDRUŽENIMI DRŽAVAMI AMERIKE O SODELOVANJU NA OBRAMBNEM
                  IN VOJAŠKEM PODROČJU, EPA 1596-VI.</title> Predlog zakona je v objavljen na spletni
               strani Državnega zbora v Poročevalcu z dne, 5. 1. 2015. Mnenje Zakonodajno-pravne
               službe smo prejeli. Prav tako smo prejeli mnenje Komisije za mednarodne odnose in
               evropske zadeve Državnega sveta, ki predlog zakona podpira. Pričenjamo drugo
               obravnavo predloga zakona v kateri bomo opravili razpravo in glasovanje o predlogu
               zakona.</p>
               <p>Želi predlagatelj zakona podati dopolnilno obrazložitev? Morda državni sekretar na
               Ministrstvu za obrambo? Gospod Miloš Bizjak, izvolite.</p>
            </sp>
            <sp xml:id="SDT7-OZZP-redna-13-2015-01-21.sp36">

               <speaker>MILOŠ BIZJAK:</speaker>

               <p>Spoštovani predsednik, spoštovani člani Odbora za zunanjo politiko.</p>
               <p>Torej sodelovanje z Združenimi državami Amerike na obrambnem in vojaškem področju je
               zelo intenzivno in poteka na številnih področjih. Zlasti je potrebno izpostaviti
               področje izobraževanja, usposabljanja, vključno z vojaškimi vajami, sodelovanja v
               mednarodnih operacijah in misijah, opremljanje ter izmenjavo strokovnjakov in
               izkušenj ter dobrih praks. To naše sodelovanje izvajamo na podlagi memoranduma o
               sodelovanju pri obrambnih in vojaških odnosih med Ministrstvom za obrambo Republike
               Slovenije in Ministrstvom za obrambo Združenih držav Amerike, ki je bil podpisan leta
               1995. Težava je v tem, da ta akt ne moremo tretirati kot mednarodno pogodbo in zaradi
               tega imamo nekatere težave.</p>
               <p>S sporazumom, ki ga imate pred seboj, bomo pridobili mednarodno pogodbo v skladu z
               našo stalno prakso. Namreč imamo tako prakso, da se v primerih okrepljenega
               dvostranskega sodelovanja s posamezno državo na našem področju sklene mednarodna
               pogodba. Ta mednarodna pogodba bo tudi pravni okvir za sklepanje podrejenih in
               tehničnih sporazumov, ki jih imamo za posamezne vaje oziroma posamezne dogodke in v
               bistvu bomo nadgradili in spremenili status memoranduma v mednarodno pogodbo. To je
               naša želja, naš interes in Združene države Amerike so na to pristale.</p>
            </sp>
            <sp xml:id="SDT7-OZZP-redna-13-2015-01-21.sp37">

               <speaker>PREDSEDNIK JOŽEF HORVAT:</speaker>

               <p> Hvala lepa gospod državni sekretar.</p>
               <p>Sprašujem, če želi dr. Janvit Golob, predstavnik Državnega sveta podati mnenje
               Državnega sveta o predlogu zakona o ratifikaciji sporazuma med Republiko Slovenijo in
               Združenimi državami Amerike v sodelovanju na obrambnem in vojaškem področju? Izvolite
               imate besedo.</p>
            </sp>
            <sp xml:id="SDT7-OZZP-redna-13-2015-01-21.sp38">

               <speaker>DR. JANVIT GOLOB:</speaker>

               <p>Hvala lepa predsednik.</p>
               <p>Na 19. seji Komisije za mednarodne odnose in evropske zadeve je nastopil gospodar
               državni sekretar Miloš Bizjak. Potekala je razprava, ki je prikazala celoten 20 letni
               razvoj dokumentov, ki so zdaj bili predstavljeni kot pogodba. Vprašali smo tudi o
               financah. Kako je obveznost ene in druge strani. pojasnjeno je bilo kvalitetno. Prav
               tako je državni sekretar jasno opredelil ločnico med aktivnostmi NATA in med
               aktivnostmi, ki nastopajo v okviru sodelovanja na obrambnem in vojaškem področju med
               obema državama. Vsekakor komisija predlog zakona o ratifikaciji podpira. Hvala
               lepa.</p>
            </sp>
            <sp xml:id="SDT7-OZZP-redna-13-2015-01-21.sp39">

               <speaker>PREDSEDNIK JOŽEF HORVAT:</speaker>

               <p> Hvala vam dr. Golob.</p>
               <p>Besedo dajem poslankam in poslancem. Kdo želi razpravljati? Dr. Vatovec.</p>
            </sp>
            <sp xml:id="SDT7-OZZP-redna-13-2015-01-21.sp40">

               <speaker>DR. MATEJ T. VATOVEC (PS ZL):</speaker>

               <p>Hvala.  S tem
               predlogom Zakona o ratifikaciji sporazuma med Republiko Slovenijo in Združenimi
               državami Amerike v sodelovanju na obrambnem in vojaškem področju, ki je sicer samo
               podaljšek tistega, ki je že sprejet, imamo načelni zadržek v Združeni levici.
               Predvsem zato, ker na nek način ureja neke odnose, ki so v osnovi seveda vojaški in
               imamo seveda ta zadržek predvsem zaradi vezi, ki ga imata Združene države Amerike in
               Zveza NATO, kateri jasno nasprotujemo. Stališče je, da bi morala Slovenija biti
               mogoče malo bolj pametna, tako kot so Finska, Švica, Avstrija na primer in bila bolj
               nevtralna. Se pravi, da se ne vpletamo v ta odnos, ki ga imajo Združene države
               Amerike, kot na nek način vodilna sila Zveze NATO v svetu za zagotavljanje vojaške
               varnosti. Slovenija je ena izmed vodilnih držav po številu pripadnikov vojske na
               operacijah v tujini na prebivalca. Se pravi smo zelo aktivno angažirani v spopadih po
               svetu, čeprav z majhnim številom ampak statistično precej v velikem obsegu.</p>
               <p>Rad bi opozoril tudi na to, da gre spet za neko nesorazmerje med tem sporazumom, ki
               ga Slovenija sklepa z Združenimi državami Amerike. Na tretji strani predloga je
               namreč omenjeno, citiram: <q>"Sklenitev sporazuma se predlaga ob poudarjanju želje po
               krepitvi prijateljskih odnosov med Republiko Slovenijo in Združenimi državami
               Amerike, ki temeljijo na enakopravnosti, vzajemnosti, spoštovanju in obojestranski
               koristi."</q> Iz tega stavka lahko mislimo, da hodita Obama in Pahor z roko v roki in da
               sta v bistvu na nek način ZDA in Slovenija enakopravni v tem smislu ampak dajmo se ne
               slepiti. Saj vemo, da ne moremo na nek način enakopravnega odnosa vzpostaviti med
               Slovenijo in Združenimi državami Amerike, ker načelno nimajo že tega stališča. ZDA so
               v svojem nastopu vedno na nek način tisti, ki skušajo s silo oziroma z nekimi
               argumenti moči prepričati v svoj prav.</p>
               <p>Na četrti strani na primer pod tretjo točko lahko najdemo tudi, da so stališča in
               bistveni elementi sporazuma napisani v prejeti noti veleposlaništva, medtem ko mi v
               slovenskem odgovoru usklajujemo manjše spremembe, predvsem redakcijske narave. To je
               tudi kazatelj na ta odnos, da v bistvu ameriško veleposlaništvo da neke konkretne
               predloge kaj je potrebno spremeniti oziroma kako uvesti ta sporazum, medtem ko se mi
               na nek način spotaknemo ob vejicah in redakcijskih popravkih.</p>
               <p>Na šesti strani je govora o poglobljenih odnosih in sodelovanju v obrambnem in
               nacionalno varnostnih zadevah, kjer spet na nek način skušata obrambni ministrstvi na
               nek način enakovredno soustvarjati in sovplivati na določeno delovanje. Na eni strani
               imamo letni vojaški proračun ZDA, ki se j ev zadnjih petih letih gibal med 610
               milijardami ameriških dolarjev in 721 milijardami ameriških dolarjev, slovenski pa
               okoli 333 milijonov evrov. Gre za 2 tisoč kratnik razliko v proračunu vojske in spet
               s tem sporazumom na nek način skušamo stopiti v neko enakopravno razmerje z ameriško
               vojsko. Mislim, da to preprosto ni mogoče. Jasno je, da od ZDA odkupujemo na nek
               način odsluženo opremo, z vstopom v Zvezo NATO dajemo območje Slovenije oziroma
               slovenski teritorij kot nek poligon oziroma neko strateško mesto od koder lahko potem
               vojska, Zveza NATO oziroma tudi ameriška na nek način potem dalje opravlja svoje
               misije v tem območju. Rad bi samo opozoril na to, da seveda je to nek podaljšek
               sporazuma, ki že velja, tudi pred vstopom Slovenije v Zvezo NATO, ki pa je v osnovi
               po našem mnenju škodljiv za to, ga pravzaprav ne bomo podprli in na nek način
               apeliramo, da se začne razmišljati tudi o tem koliko smo pripravljeni kot Slovenija
               sodelovati s takimi politikami kot jih vodijo Združene države Amerike. Hvala.</p>
            </sp>
            <sp xml:id="SDT7-OZZP-redna-13-2015-01-21.sp41">

               <speaker>PREDSEDNIK JOŽEF HORVAT:</speaker>

               <p> Hvala kolega Vatovec.</p>
               <p>Tudi sam bi se želel vključiti v razpravo. Naj povem, da bo Poslanska skupina Nove
               Slovenije podprla ta zakon. Mi smo tudi na tem odboru 11. 12. 2013 podprli pobudo za sklenitev
               omenjenega sporazuma. Kot izhaja iz vladnih dokumentov ta sporazum ne bo terjal
               dodatnih finančnih sredstev iz proračuna Republike Slovenije. Imam pa eno vprašanje
               za državnega sekretarja ali bo v trenutku, ko bo ta sporazum vstopil v veljavo,
               potrebno sprejeti kakšne nove predpise ali pa morda popraviti že veljavne predpise.
               Še kakšna razprava? Gospod državni sekretar. Gospod Bizjak, izvolite.</p>
            </sp>
            <sp xml:id="SDT7-OZZP-redna-13-2015-01-21.sp42">

               <speaker>MILOŠ BIZJAK:</speaker>

               <p>Spoštovani predsednik. Nobenih dodatnih sprememb, predpisov in normativnih aktov ne
               bo potrebno sprejeti, v bistvu vse dogajanje, vse sodelovanje se opredeli z letnimi
               načrti, ki so opredeljeni tudi v finančnem načrtu, tako da posebnih urgenc oziroma
               posebnih sprememb normativnih aktov ni potrebno, zaradi tega sporazuma. To je to.</p>
            </sp>
            <sp xml:id="SDT7-OZZP-redna-13-2015-01-21.sp43">

               <speaker>PREDSEDNIK JOŽEF HORVAT:</speaker>

               <p>Hvala lepa. Ugotavljam, da razpravo lahko zaključim. Razprava je zaključena in
               prehajamo na glasovanje o vseh členih predloga zakona. Prosim, da glasujemo.</p>
               <p>Kdo je za? <stage>(10 članov.)</stage> Kdo je proti? <stage>(1 član.)</stage></p>
               <p>Členi so sprejeti.</p>
               <p>Ker k predlogu zakona ni bil sprejet noben amandma, Odbor za zunanjo politiko
               predlaga Državnemu zboru, da predlog zakona obravnava v predloženem besedilu in ga
               sprejme. Sprašujem, je kakšen prostovoljec za poročevalca na seji Državnega zbora?
               Gospod Simon Zajc, odlično. Se strinjate? Kdo temu nasprotuje? <stage>(Ne.)</stage> Gospod Simon
               Zajc bo poročevalec.</p>
               <p>S tem zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA – PREDLOG ZAKONA O RATIFIKACIJI SPORAZUMA MED
                  MINISTRSTVOM ZA OBRAMBO REPUBLIKE SLOVENIJE IN MINISTRSTVOM ZA NARODNO OBRAMBO
                  REPUBLIKE LITVE O SODELOVANJU NA OBRAMBNEM PODROČJU, EPA 1597-VI.</title> Predlog
               zakona je objavljen na spletni strani Državnega zbora, v Poročevalcu z dne 5. 1.
               2015. Mnenje Zakonodajno-pravne službe ste prejeli. Prav tako ste prejeli mnenje
               Komisije za mednarodne odnose in evropske zadeve Državnega sveta, ki predlog zakona
               podpira.</p>
               <p>Pričenjam drugo obravnavo predloga zakona, o kateri bomo opravili razpravo in
               glasovanje o predlogu zakona. Vabim državnega sekretarja, gospod Miloša Bizjaka za
               dopolnilno obrazložitev. Izvolite.</p>
            </sp>
            <sp xml:id="SDT7-OZZP-redna-13-2015-01-21.sp44">

               <speaker>MILOŠ BIZJAK:</speaker>

               <p>Hvala. Torej to je eden izmed tovrstnih sporazumov, tudi z Republiko Litvo in mi z
               Republiko Litvo že imamo sporazum, ki je bil podpisan februarja 2005 v Nici, vendar
               je litovska stran želela spremeniti sporazum oziroma dopolniti bolje rečeno sporazum
               in s to dopolnitvijo smo bolj podrobno definirali krepitev sodelovanja na področju
               skupnega interesa, upoštevanje obveznosti, ki izhajajo iz obeh članstev v mednarodnih
               organizacijah, zlasti v Natu in Evropski uniji. Najbolj bistveno pa je, da se je ta
               sporazum uskladil s sporazumom med državami pogodbenicami severno atlantske pogodbe o
               statusu sil<stage>(?)</stage>. To pomeni s splošnim sporazumom, ki ga imenujemo SOFA. V bistvu gre
               za uskladitev iz dosedanjega sporazuma s sporazumom SOFA.</p>
            </sp>
            <sp xml:id="SDT7-OZZP-redna-13-2015-01-21.sp45">

               <speaker>PREDSEDNIK JOŽEF HORVAT:</speaker>

               <p>Hvala gospod državni sekretar. K besedi vabim dr. Janvita Goloba, če želi. Izvolite.
               Hvala lepa.</p>
               <p>Prehajamo na razpravo in glasovanje o posameznih členih predloženega zakona.
               Predlagam, da po končani razpravi glasujemo o vseh členih skupaj. Ali kdo takšnemu
               delu nasprotuje? Ugotavljam, da ne. Besedo dajem poslankam in poslancem. Ugotavljam,
               da ni razprave. Razprava je zaključena in prehajamo na glasovanje o vseh členih
               predloga zakona. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(1 član.)</stage></p>
               <p>Členi so sprejeti.</p>
               <p>Ker v predlogu zakona ni bil sprejet noben amandma, Odbor za zunanjo politiko
               predlaga Državnemu zboru, da predlog zakona obravnava v predloženem besedilu in ga
               sprejme.  Odbor bo
               zboru poročal. Poročevalec pa bo? Predsednik odbora, hvala lepa.</p>
               <p>S tem zaključujem to točko dnevnega reda.</p>
               <p>Prehajamo na <title>3A. TOČKO DNEVNEGA REDA – PREDLOG ZAKONA O RATIFIKACIJI MEMORANDUMA
                  O SPREMEMBAH MEMORANDUMA O SOGLASJU MED VLADO REPUBLIKE SLOVENIJE IN VLADO
                  ZDRUŽENIH DRŽAV AMERIKE O FULBRIGHTOVEM PROGRAMU IZMENJAV, EPA 1999-VI.</title> Predlog zakona je objavljen na spletni strani Državnega zbora, v Poročevalcu z
               dne 16. 1. 2015. Mnenje Zakonodajno-pravne službe ste prejeli.</p>
               <p>Preden začnemo razpravo vas obveščam, da člana odbora dr. Milana Brgleza nadomešča s
               pooblastilom kolegica Irena Kotnik.</p>
               <p>Pričenjam drugo obravnavo predloga zakona, o kateri bomo opravili razpravo in
               glasovanje o predlogu zakona. Želi predlagatelj zakona podati dopolnilno
               obrazložitev? Gospod Peter Maček, državni sekretar na Ministrstvu za izobraževanje,
               znanost in šport. Izvolite.</p>
            </sp>
            <sp xml:id="SDT7-OZZP-redna-13-2015-01-21.sp46">

               <speaker>PETER MAČEK:</speaker>

               <p>Hvala lepa za besedo. Bom zelo kratek. Verjetno vsi poznate ta program. Gre za tako
               imenovani Fulbrightov program, ki predvideva tja do pet štipendij iz tega sklada in
               gre za izmenjavo pravzaprav znanstvenikov med Ameriko in pa Republiko Slovenijo.
               Zakaj imamo pravzaprav ta zakon oziroma ta memorandum o spremembah memoranduma tukaj
               danes na seji. Gre za, če povzamem skupaj, gre za pomoč pravzaprav slovenski strani
               oziroma da se te štipendije nekako naredi bolj privlačne. Osnovni problem je bil ta,
               da štipendije lahko služijo seveda kot neka davčna osnova<stage>(?)</stage>. In okoli tega potem je
               prišlo do neke diskusije, na kakšen način uskladiti obe zakonodaji, se pravi, našo in
               pa ameriško. Skratka, da bi dejansko štipendije bile štipendije in da ne bi potem še
               v Republiki Sloveniji od tega odvajali neke davke pravzaprav. In naša procedura je
               bila iz dokumentacija razvidna, da so ta pogajanja potekala kar nekaj časa. In na
               koncu je prišlo do nekega sporazuma, ki je bil potem tudi 15. 1. sprejet na vladi in
               ta predlog. Gre za nek kompromis v smislu, da se dejansko pomaga predvsem tem našim
               štipendistom, da so te štipendije privlačnejše. Kompromis je v tem smislu, da lahko
               se odpre seveda vprašanje tudi pri ostalih štipendijah, ker teh izmenjav je tudi z
               drugimi državami in vemo, da to je lahko problem, če ni nekih dogovorov, pravzaprav
               na ravni držav, ko gre za obdavčevanja, da so lahko neke težave. Toliko na kratko. Če
               bodo pa kakšna vprašanja, pa lahko še pojasnim. Hvala lepa.</p>
            </sp>
            <sp xml:id="SDT7-OZZP-redna-13-2015-01-21.sp47">

               <speaker>PREDSEDNIK JOŽEF HORVAT:</speaker>

               <p>Hvala lepa gospod državni sekretar.</p>
               <p>Prehajamo na razpravo in glasovanje o posameznih členih predloženega zakona.
               Predlagam, kolegice in kolegi, da po končani razpravi glasujemo o vseh členih skupaj.
               Ali kdo temu nasprotuje? Ugotavljam, da ne. Besedo dajem poslankam in poslancem.
               Razprava je odprta.</p>
               <p>Jaz bi imel samo eno vprašanje za državnega sekretarja. Naša Zakonodajno-pravna
               služba predlogu zakona praktično nima nekih resnih pripomb, je pa opozorila na
               razkorak med pristojnima ministrstvoma, ki se tukaj v tem dokumentu navajata. In bi
               prosil gospod državni sekretar, če lahko to zadevo pojasnitev. Pa še morda glede na
               to, ker se pač v poslanskih pisarnah oglašajo pri poslankah in poslancih ljudje z
               različnimi vprašanji in tudi problemi. Ali Fulbrightova štipendija gre v dohodninsko
               osnovo, to je sicer bolj vprašanje za Ministrstvo za finance, ampak vi gotovo ta
               odgovor tudi imate. Razprava je odprta. Še kdo? Če ne, bom dal besedo gospodu
               državnemu sekretarju. Izvolite.</p>
            </sp>
            <sp xml:id="SDT7-OZZP-redna-13-2015-01-21.sp48">

               <speaker>PETER MAČEK:</speaker>

               <p>Hvala lepa. Zakaj dva resorja oziroma zakaj dvoje ministrstev? Prvič zaradi tega, ker
               gre na eni strani za stike med državami, se pravi znanstveno raziskovalno sodelovanje
               z ZDA, spada pač  tudi
               v resor zunanjega ministrstva. Ker pa gre za znanstveno raziskovalno dejavnost,
               štipendije, itn., na tem področju je pa seveda potem to tudi v našem resorju. In je
               seveda v takih primerih je potrebno neko usklajevanje. Jaz bi poudaril še enkrat to,
               da to kar sem prej rekel, je nek kompromis. Namreč skozi proceduro in vse razprave,
               tudi pogajanja z veleposlanikom Združenih držav Amerike, so se odpirala ta vprašanja
               predvsem okoli razlik v davčnih zakonodajah. Če bi šli striktno po naši davčni
               zakonodaji, potem seveda bi bil verjetno ta memorandum oziroma ta dodaten člen
               nekoliko drugačen. In zato poudarjam, da je nek kompromis, ki jaz mislim, da je
               potreben <stage>/ nerazumljivo/</stage> primerov in smo tudi na koncu uskladili z Ministrstvom za
               finance njihove bojazni, da to gre za nek zelo načelen odstop. Vendar ko začnemo
               tehtati, več prednosti oziroma slabosti gre za stik za neko drugo državo, ki ima neko
               drugačno zakonodajo. To je eno, na eni strani. Druga je ta naša načelnost, ki bi
               lahko v tem primeru bila in pa seveda, kakšna je neposredna korist za Republiko
               Slovenijo s temi izmenjavami. Sedaj kdor pozna ta program ve, da to traja že kar
               nekaj časa, in da so to zelo ugledne štipendije. Tudi ljudje, ki so šli skozi ta
               program, so neke vrste alumniki, seveda vzdržujejo tudi ali pa pripomorejo vsem tem
               dobrim stikom med obema državama. Tako, da na koncu je prevladalo to mnenje, da je
               treba biti malce pragmatičen in nekako ne ovirati tega programa pravzaprav.</p>
            </sp>
            <sp xml:id="SDT7-OZZP-redna-13-2015-01-21.sp49">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Sicer ne želim komplicirati, ampak berem pa mnenje Zakonodajno-pravne službe, ki se
               seveda sklicuje na načela pravne države, 2. člen Ustave, ki zahteva jasno in
               nedvoumno zakonsko ureditev in pravi ob tem, namreč ne sme biti spregledano dejstvo,
               da pristojnosti Ministrstva za delo, družino in socialne zadeve in enake možnosti v
               času po uveljavitvi tega memoranduma niso bile zmanjšane in se seveda sklicuje na
               Zakon o državni upravi, itn. V redu.</p>
               <p>Še kakšna razprava? Ugotavljam, da ne. Zato razpravo zaključujem in prehajamo na
               glasovanje o vseh členih predloga zakona. Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da so členi sprejeti.</p>
               <p>In ker k predlogu zakona ni bil sprejet noben amandma, Odbor za zunanjo politiko
               predlaga Državnemu zboru, da predlog zakona obravnava v predloženem besedilu in ga
               sprejme. Odbor bo zboru tudi poročal. Sprašujem kdo želi biti poročevalec?
               Podpredsednik dr. Branimir Rajić je bil prej. Pardon. Podpredsednik Branimir Rajić bo
               poročevalec. Hvala lepa.</p>
               <p>S tem zaključujem to točko dnevnega reda.</p>
               <p>Prehajamo na <title>3.B TOČKO DNEVNEGA REDA – PREDLOG ZAKONA O RATIFIKACIJI KONVENCIJE
                  O OMEJITVI ODGOVORNOSTI ZA POMORSKE TERJATVE 1976 IN PROTOKOLA IZ LETA 1996, KI
                  SPREMINJA KONVENCIJO O OMEJITVI ODGOVORNOSTI ZA POMORSKE TERJATVE 1976, EPA
                  304-VI.</title> Predlog zakona je objavljen na spletni strani Državnega zbora v
               Poročevalcu dne, 16. 1. 2015. Mnenje Zakonodajno-pravne službe ste prejeli.
               Pričenjamo <title>drugo obravnavo</title> predloga zakona o kateri bomo opravili razpravo
               in glasovanje o predlogu zakona.</p>
               <p>Želi predlagatelj zakona podati dopolnilno obrazložitev? Izvolite. Prosim, da se
               predstavite.</p>
            </sp>
            <sp xml:id="SDT7-OZZP-redna-13-2015-01-21.sp50">

               <speaker>ŽARKO PREGELJ:</speaker>

               <p>Žarko Pregelj, Ministrstvo za infrastrukturo, Sektor za pomorstvo.</p>
            </sp>
            <sp xml:id="SDT7-OZZP-redna-13-2015-01-21.sp51">

               <speaker>PREDSEDNIK JOŽEF HORVAT:</speaker>

               <p>Hvala lepa. Izvolite.</p>
            </sp>
            <sp xml:id="SDT7-OZZP-redna-13-2015-01-21.sp52">

               <speaker>ŽARKO PREGELJ:</speaker>

               <p>Mi smo sicer vsebinski predlagatelj,  formalni je pa Ministrstvo za zunanje zadeve kot vse ratifikacije o
               mednarodni konvenciji.</p>
               <p>Gre za dolgoletno zgodbo glede ratifikacije konvencije o omejitvi odgovornosti za
               pomorske terjatve iz leta 1976 in protokola iz leta 1996, ki to konvencijo spreminja.
               Zaradi sprejete direktive leta 2009, ki je vse evropske članice zavezala, da
               sprejmejo protokol in spoštujejo nove vrednosti omejitve odgovornosti po protokolu,
               je tudi Slovenija bila dolžna ratificirati protokol, vendar zaradi naše notranje
               zakonodaje, ko je treba najprej konvencijo in potem protokol, ki to konvencijo
               spreminja ali pa dopolnjuje, smo dolžni spreminjati tudi konvencijo. Zgodba o tem je
               kar dolga. Posledica določenih teh naših pravnih neskladij, kot ste jih ravnokar
               omenil, pa tudi sprememb vlade v zadnjih letih in spremembe odborov, ki so opravljale
               določene redakcijske in druge pravne ureditve tega akta.</p>
               <p>Sedaj v kolikor bi bila kakšna bolj podrobna vprašanja, pa lahko še odgovorim.</p>
            </sp>
            <sp xml:id="SDT7-OZZP-redna-13-2015-01-21.sp53">

               <speaker>PREDSEDNIK JOŽEF HORVAT:</speaker>

               <p>Hvala lepa gospod Žarko Pregelj.</p>
               <p>Prehajamo na razpravo in glasovanje o posameznih členih predloženega zakona.
               Predlagam, da po končani razpravi glasujemo o vseh členih skupaj, razen če kdo temu
               nasprotuje. Nihče.</p>
               <p>Besedo dajem poslankam in poslancem. Kolega Simon Zajc.</p>
            </sp>
            <sp xml:id="SDT7-OZZP-redna-13-2015-01-21.sp54">

               <speaker>SIMON ZAJC (PS SMC):</speaker>

               <p>Hvala za besedo.</p>
               <p>Jaz imam eno kratko vprašanje. Zaradi zagotovitve višjih zneskov omejitve
               odgovornosti za pomorske terjatve, je od konvencije odstopilo že 8 držav članic. Me
               zanima, če mogoče veste kakšni bolj podrobni so bili njihovi razlogi za odstop od te
               konvencije?</p>
            </sp>
            <sp xml:id="SDT7-OZZP-redna-13-2015-01-21.sp55">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Gospod Pregelj.</p>
            </sp>
            <sp xml:id="SDT7-OZZP-redna-13-2015-01-21.sp56">

               <speaker>ŽARKO PREGELJ:</speaker>

               <p>Hvala za vprašanje.</p>
               <p>Žal vam ne morem prav konkretno odgovoriti kateri so bili razlogi. Večinoma pa v
               pomorstvu velja načelo, da tista država, ki ima veliko floto, se pravi, vi se morate
               zavedati, da država zastave pomeni odgovornost tudi za državo, ne samo za ladjarja.
               Ta konvencija sicer določa možnost ladjarju, da omeji svojo odgovornost za škodo, ki
               jo povzroča tako potnikom kot tovoru kot tudi tretjim osebam, recimo če poškoduje
               pristanišče ali kaj podobnega. Vsa ta pravila so dokaj zapletena, ključno pa je, da
               so se s protokolom bistveno dvignile te možnosti za omejitev škode oziroma tudi sama
               škoda se je v bistvu dvignila, ker so se pač razmere spremenile, čeprav se vse skupaj
               obračuna po obračunski enoti IMF, to je SDR, ki je zdaj trenutno 0,82 evra in glede
               na tonažo ladje. Tako da, države recimo kot je Grčija, ki imajo veliko floto pa
               podobne, seveda imajo pri tem težave. Slovenija teh težav nima več, ker naša flota je
               šla pod drugo zastavo že davno, že pred petindvajsetimi leti. Sedaj smo tudi
               praktično lastnik našega ladjarja je tujec, tako da mi smo, ko država zastave tukaj
               nismo odgovorni. Potniška plovila, ki jih imamo oziroma ladje, so manjše kot 300 ton
               in ne padejo direktno pod to konvencijo. Je pa tukaj ena določena težava tudi za nas,
               kajti škoda lahko ravno tako nastane za potnike, če se karkoli zgodi in verjetno bomo
               prej ali slej se morali odločiti v Sloveniji, da pa na podlagi te konvencije za ta
               manjša plovila predpišemo svoj pravni red oziroma svoje omejitve odgovornosti, kajti
               to lahko predstavlja veliko omejitev za ladjarja, ki želi izvajati to dejavnost.
               Tukaj smo sicer, imamo možnost, da drugače uredimo, ampak za enkrat nismo, tako da
               veljajo ta splošna določila oziroma za nas sploh ne veljajo, ker imamo premajhne
               ladje, da bi prišlo v poštev za to konvencijo. Tako da, na splošno države, tiste ki
               menijo, da jim je ugodneje poslovati po konvenciji, so pač ostale na konvenciji, ki
               je imela nižje vrednosti. Kajti ta sistem kdo komu kaj priznava, je dokaj zapleten.
               Sicer kdor pristopi k protokolu, je zavezan k višjim zneskom. Tisti pa, ki ne, pa ne,
               ampak glede, odvisno s katero državo ima potem spor. Poglejte, to je dokaj, na dolg
               način vam bi lahko še razlagal, ampak je dokaj zapleteno. V glavnem za Slovenijo to
               nima nekega pomena, ker nimamo tako velikega ladjarja. Za velike pomorske države pa
               ima lahko pomen.</p>
               <p>Hvala.</p>
            </sp>
            <sp xml:id="SDT7-OZZP-redna-13-2015-01-21.sp57">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Še kakšno vprašanje? Marko Ferluga, izvolite.</p>
            </sp>
            <sp xml:id="SDT7-OZZP-redna-13-2015-01-21.sp58">

               <speaker>MARKO FERLUGA (PS SMC):</speaker>

               <p>Jaz bi vprašal gospoda Pregla samo po tem. Kakšen smisel ima potem, da mi to
               podpisujemo, če nimamo,  nisem razumel potem to, če lahko ostanemo na protokolu,
               ki ga že imamo, kakor razumem, da gremo potem na, to mi ni bilo jasno, če nimamo
               nekega ladjarja in če ste sami povedali, da imamo pač manjšo, ker oba sva iz obale,
               oba veva, kako je, da imamo mi samo manjše barke, bom rekel. Ne vem, kakšen smisel
               je, da gremo mi v neke take zadeve, ne da bi uredili ta status teh manjših, kar je za
               nas verjetno pomembneje in bi bila po mojem to bolj prioriteta, da bi to uredili, kot
               da gremo zdaj na neke protokole mednarodne, ki, nimamo, kot ste že rekel, ladjarja,
               ne velikih bark, mednarodnih, tako da ne vem. Tako, da ne vem, to mi povejte, to bi
               rad vedel. Hvala.</p>
            </sp>
            <sp xml:id="SDT7-OZZP-redna-13-2015-01-21.sp59">

               <speaker>PREDSEDNIK JOŽEF HORVAT:</speaker>

               <p>Hvala lepa kolega Ferluga. Gospod Pregelj.</p>
            </sp>
            <sp xml:id="SDT7-OZZP-redna-13-2015-01-21.sp60">

               <speaker>ŽARKO PREGELJ:</speaker>

               <p>Prvi čisto osnovni odgovor je, da smo zavezani implementirati direktivo 2009/2020
               Evropskega sveta in direktiva določa, da morajo članice EU pristopiti h protokolu
               mednarodne konvencije. Mi smo želeli samo protokol ratificirati, potem pa zaradi
               naših internih zakonodajnih zahtev, zakonodajna služba vlade je to zahtevala, smo pač
               morali še konvencijo. Tako, da smo zdaj v bistvu komplet s tem zakonom, komplet vse
               ratificiramo, odgovornost imamo pa po direktivi. Tukaj se pa ne moremo izogniti.
               Tudi, če bi mi sami, tudi, če na naše interese ne vpliva, če bomo mogli za svoj
               potrebe še karkoli določiti v svoji interni zakonodaji, tudi za carinsko plovbo vas
               moram opozoriti. Imamo kar veliko luknjo in na ministrstvu letos nameravamo
               pripraviti spremembo Zakona o plovbi po carinskih vodah, kjer bi tudi te odškodnine,
               kajti po Ljubljanici, po Dravi plujejo kar velika plovila, z lahko več deset potniki,
               kar preseže tisti minimum, ko še ni potreba nobenih takih posebnih zavarovanj. In
               tista nesreča pred nekaj leti na Blanci nam je dala zelo misliti. Tako, da mi bi to
               že vse pripravili, ampak žal, glejte, kadrovsko ne zmoremo hitreje kot je. Najprej
               moramo pomorski zakonik uskladiti z direktivami in konvencijami, takoj za tem pride
               pa zakon o carinski plovbi, ko bomo poskušali tudi ta del urediti, ki je sedaj, bom
               rekel, neurejen in za uporabnike nevaren, ker ni zaščiten niti z osnovnimi
               zavarovanji, razen nekih splošnih zavarovanj, ki so pa tako minimalne, da te škode ne
               odtehtajo. Tako, da kar se tiče konvencije smo dolžni jo ratificirati, protokol, ker
               tako zahteva direktiva, zaradi našega notranjega reda, pa moramo še konvencijo.</p>
               <p>To je zdaj glejte, stališče zakonodaje je bilo tako.</p>
            </sp>
            <sp xml:id="SDT7-OZZP-redna-13-2015-01-21.sp61">

               <speaker>PREDSEDNIK JOŽEF HORVAT:</speaker>

               <p>Hvala lepa za pojasnilo. Še kakšno vprašanje? Ugotavljam, da ne. Zato razpravo
               zaključujem in prehajamo na glasovanje o vseh členih predloga zakona. Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Členi so sprejeti.</p>
               <p>Ker k predlogu zakona ni bil sprejet noben amandma, Odbor za zunanjo politiko
               predlaga Državnemu zboru, da predlog zakona obravnava v predloženem besedilu in ga
               sprejme. Iščemo prostovoljca poročevalca. Ga ni. Pardon. Gospod Marko Ferluga. Hvala
               lepa gospod Marko.</p>
               <p>S tem zaključujem to točko dnevnega reda.</p>
               <p>Prehajamo na <title>4. TOČKO DNEVNEGA REDA – POBUDA ZA SKLENITEV SPORAZUMA MED VLADO
                  REPUBLIKE SLOVENIJE IN VLADO REPUBLIKE ARMENIJE V MEDNARODNEM CESTNEM PREVOZU
                  POTNIKOV IN BLAGA, EPA 267-VII.</title> Gradivo k tej točki ste prejeli 17. 12. 2014.
               In nato še dopolnitev 22. 12. 2014. Sprašujem, če želi predlagatelj podati dopolnilno
               obrazložitev? Gospod Bogdan Potokar, vodja sektorja za cestne prevoze na Ministrstvu
               za infrastrukturo.</p>
            </sp>
            <sp xml:id="SDT7-OZZP-redna-13-2015-01-21.sp62">

               <speaker>BOGDAN POTOKAR:</speaker>

               <p>Hvala lepa gospod predsednik. Menim, da dodatna obrazložitev ni potrebna, ker ste
               obrazložitev prejeli v gradivu. Gre namreč še za enega v nizu sporazumov, s katerim
               Republika Slovenija urejuje odnose na področju mednarodnih cestnih prevozov z
               državami bivše Sovjetske zveze. Hvala.</p>
            </sp>
            <sp xml:id="SDT7-OZZP-redna-13-2015-01-21.sp63">

               <speaker>PREDSEDNIK JOŽEF HORVAT:</speaker>

               <p>Hvala lepa gospod Potokar. Odpiram razpravo. Razpravo zaključujem. Predlagam, da
               glasujemo o naslednjem predlogu sklepa: Odbor za zunanjo politiko potrjuje podano
               pobudo.  Glasujemo.
               Glasovanje teče. Glasovanje zaključujem.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Sklep je torej sprejet.</p>
               <p>Zaključujem to točko dnevnega reda.</p>
               <p>Prehajamo na <title>4.A TOČKO DNEVNEGA REDA,</title> to je <title>POBUDA ZA PRISTOP REPUBLIKE SLOVENIJE K METRSKI KONVENCIJI, EPA
               309-VII.</title>
               </p>
               <p>Gradivo k tej točki smo prejeli 20. 11. 2014.</p>
               <p>Prosim predlagatelja da poda dopolnilno obrazložitev. Prosim, če se predstavite. Dr.
               Samo Kopač, direktor Urada Republike Slovenije za meroslovje.</p>
               <p>Izvolite, gospod Kopač.</p>
            </sp>
            <sp xml:id="SDT7-OZZP-redna-13-2015-01-21.sp64">

               <speaker>DR. SAMO KOPAČ:</speaker>

               <p>Hvala lepa za besedo. Se opravičujem, ker sem tako malo daleč, ampak bi rad povedal
               zelo na kratko, bi povzel gradivo. Metrska konvencija je ena izmed najstarejših
               mednarodnih konvencij, podpisana je bila leta 1875 in sicer na pobudo 17 držav, ki so
               bile takrat najbolj gospodarsko razvite. Namen konvencije je pravzaprav zagotoviti
               enotno uporabo enotnih merskih enot po celem svetu in tudi zagotoviti merjenja, ki so
               primerljiva med sabo. To zelo enostavno pomeni, da je meter v Sloveniji enak metru v
               ZDA ali kjerkoli drugje po svetu. Iz tega naslova je bil že leta 1875 ustanovljen
               mednarodni urad za uteži in mere, ki je v Parizu. Verjetno se spomnite, da še vedno
               hrani prakilogram v Parizu v Sevresu. Skratka, Slovenija ima v tem trenutku status
               pridružene države k generalni konferenci, to je en poseben status, vendar že zelo
               aktivno sodeluje z metrsko konvencijo s člani, nima pa seveda vseh pravic, ker le s
               polnopravnim članstvom, se pravi z ratifikacijo dobimo tako pravice sodelovanja v
               določenih mednarodnih primerjavah meroslovnih, s katerimi zagotavljamo ustrezen
               meroslovni sistem tudi v Republiki Sloveniji. Poleg tega dobimo tudi pravice do
               nekaterih brezplačnih kalibracij naše opreme na najvišji ravni v Parizu. Zaradi tega
               smo tudi ocenili, da bi bilo to konvencijo treba ratificirati in vlada je seveda na
               zadnji seji dala to pobudo, ki je zdaj tukaj pred vami.</p>
               <p>Hvala lepa.</p>
            </sp>
            <sp xml:id="SDT7-OZZP-redna-13-2015-01-21.sp65">

               <speaker>PREDSEDNIK JOŽEF HORVAT:</speaker>

               <p>Hvala lepa, gospo Kopač.</p>
               <p>Odpiram razpravo. Če smem samo par besed. Mi bomo z veseljem podprli to podano
               pobudo, celotna Poslanska skupina Nove Slovenije na seji Državnega zbora. Moram reči,
               da sem mislil, da smo že davno nekako polnopravna članica in da je pravzaprav od
               povabila mednarodnega urada za uteži in mere že minilo kar nekaj časa. Slovenija je
               dobila povabilo od omenjenega urada že leta 2010. Zdaj, pravzaprav podpis te
               konvencije oziroma nekako vstop Slovenije v to organizacijo, bo pravzaprav pomenil,
               po našem razumevanju, tudi nek prihranek.</p>
               <p>Ali lahko kaj več o tem poveste gospod Kopač.</p>
               <p>Izvolite.</p>
            </sp>
            <sp xml:id="SDT7-OZZP-redna-13-2015-01-21.sp66">

               <speaker>DR. SAMO KOPAČ:</speaker>

               <p>Ja, hvala lepa.</p>
               <p>V tem trenutku oziroma v letu 2010 ko smo dobili povabilo, pridruženo članstvo je
               namenjeno predvsem državam, na nek način, ki razvijajo svoje meroslovne sisteme. V
               letu 2010 ko smo dobili povabilo za sodelovanje oziroma za ratifikacijo je bila
               članarina recimo 10% polne članarine. Članarina pridruženih članic je bila 10% polne
               članarine, ampak seveda v letu 2011 je generalna konferenca za uteži in mere sprejela
               sklep, da se vsem pridruženim članicam postopoma zviša ta članarina na 90%. Tako, da
               v tem trenutku ugotavljamo, da polna članarina pride okrog 56 tisoč evrov in če
                   ugotovimo,
               prištejemo še tiste prihranke, ki jih bomo imeli z brezplačnim kalibriranjem v Parizu
               in tako naprej, bomo prihranili, saj niso ne vem kakšni denarji, tam ene 5 tisoč
               evrov na leto, z vsem skupaj. Tako, da definitivno se to splača. Prej pa so bili ti
               prihranki, vsaj za urad, kar nekaj, okrog 40 tisoč evrov smo manj plačevali in
               dejansko ta razkorak da v nekaterih interkomperacijah nismo mogli sodelovati, ni bil
               tako pereč, kot se zdaj izkazuje. In seveda, tudi z ratifikacijo dobimo vse pravice
               glasovanja in tako naprej, ki jih zdaj nimamo. Zaradi tega, sicer je en čas trajalo,
               tako da bomo prišli v letošnjem letu, mislim da na 70 ali 80% članarine in bodo ti
               prihranki zdaj seveda se začeli poznati.</p>
               <p>Hvala.</p>
            </sp>
            <sp xml:id="SDT7-OZZP-redna-13-2015-01-21.sp67">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Sam sem pričakoval, da so ti prihranki nekoliko večji, ker se mi tudi pojavlja
               vprašanje zakaj mednarodni Urad za uteži in mere bo pravzaprav izvajal brezplačne
               kalibracije nacionalnih etalonov samo za štiri področja. To so: masa, elektrika,
               ionizirajoče sevanje in kemija. Zakaj ne tudi na drugih področjih?</p>
            </sp>
            <sp xml:id="SDT7-OZZP-redna-13-2015-01-21.sp68">

               <speaker>DR. SAMO KOPAČ:</speaker>

               <p>Ja, mednarodni meroslovni sistem je organiziran zdaj malo drugače, kot je bil v letu
               1875 ali pa konec 19. stoletja. Dejansko so v začetku imeli vse mednarodne etalone
               spravljene v Parizu na BIPM-u in zdaj temu ni več tako. Samo na teh področjih, ki so
               našteta, ki ste jih našteli gospod predsednik, še vedno vzdržuje etalone, vzdržuje
               BIPM v Parizu, medtem ko na ostalih, za ostale veličine so pa specializirani drugi
               meroslovni inštituti, nacionalni meroslovni inštituti po drugih državah. Na primer,
               NIZD v ZDA, PTB v Nemčiji, NPL v Veliki Britaniji in tako naprej, tako da na drugih
               področjih moramo zagotavljati sledljivost preko teh drugih nacionalnih inštitutov,
               pač pa BIPM organizira mednarodne primerjave interkomperacije med vsemi temi
               nacionalnimi inštituti tako, da je zadeva usklajena tudi na mednarodni ravni. Ne
               zagotavlja pa samih kalibracij.</p>
            </sp>
            <sp xml:id="SDT7-OZZP-redna-13-2015-01-21.sp69">

               <speaker>PREDSEDNIK JOŽEF HORVAT:</speaker>

               <p>Zaključujem razpravo s tem, da izražam željo, da bi enkrat tudi morda Slovenija
               opravljala takšne mednarodne kalibracije za kakšno področje, ali morda to počenja. Ne
               vem. No, krasno, pa vas prosim, gospod Kopač, da to pojasnite, da bomo malo boljše
               volje.</p>
            </sp>
            <sp xml:id="SDT7-OZZP-redna-13-2015-01-21.sp70">

               <speaker>DR. SAMO KOPAČ:</speaker>

               <p>Ja, ja, hvala lepa.</p>
               <p>Mi, tukaj v gradivu imate sicer našteto, nisem hotel iti tako v detajle, ampak od
               leta 2003 smo sodelovali že na mednarodni ravni v 25-ih ključnih primerjavah
               interkomperacije. Se pravi, člani našega meroslovnega sistema delno nacionalno telo
               nahranimo pri nas na uradu, delno pa nekatere javne institucije, predvsem
               znanstvenoraziskovalne, ki imajo kapacitete in smo sodelovali v 25-ih ključnih
               primerjavah, v 9-ih podpornih primerjavah in imamo tudi v tej centralni bazi, skratka
               Slovenija vpisanih v tem trenutku okrog 200 t.i. CMC, ki so kalibracijske sposobnosti
               naših laboratorijev za naše gospodarstvo in za naše uporabnike. Skratka, mi smo
               aktivni tam in to nam je bilo omogočeno s tem, da smo pridruženi člani, ampak seveda
               lahko pa sodelujemo samo na povabilo ne pa tako, da si izberemo ključne komparacije,
               kjer bi želeli sodelovati. To je zdaj razlika.</p>
            </sp>
            <sp xml:id="SDT7-OZZP-redna-13-2015-01-21.sp71">

               <speaker>PREDSEDNIK JOŽEF HORVAT:</speaker>

               <p>Hvala lepa, gospod Kopač.</p>
               <p>Če ni več vprašanj, razpravo zaključujem in predlagam, da glasujemo o naslednjem
               predlogu sklepa: Odbor za zunanjo politiko potrjuje podano pobudo. Glasujemo.
               Glasovanje teče. Glasovanje zaključujem.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Zaključujem to točko dnevnega reda.</p>
               <p>Prehajamo na <title>5. TOČKO DNEVNEGA REDA – MEDNARODNA DEJAVNOST DRŽAVNEGA ZBORA.</title>
               </p>
               <p>Imamo vlogo skupine prijateljstva z Madžarsko za odobritev povratnega uradnega obiska
               delegacije skupine madžarsko-slovenskega prijateljstva, pod vodstvom njenega
               predsednika Jánosa Halasa v Sloveniji v jeseni 2015. Predlagam, da glasujemo o naslednjem predlogu
               sklepa: Odbor se strinja z izvedbo povratnega obiska.</p>
               <p>Je kakšna obrazložitev glasu? Ne, potem glasujemo o predlogu sklepa. Glasovanje teče.
               Glasovanje zaključujem.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklepa sprejet.</p>
               <p>Obravnavali bomo tudi vlogo in v odločanje dajem vlogo Odbora za kmetijstvo,
               gozdarstvo in prehrano za odobritev obiska v Republiki Ciper, ki bi potekal v tednu
               od 16. do 20. marca 2015. Naj pojasnim, da smo v odločanje prejeli omenjeno vlogo, v
               kateri Odbor za kmetijstvo, gozdarstvo in prehrano predlaga, da kljub določbi 9.
               člena Pravilnika o mednarodni dejavnosti Državnega zbora, ki določa, da obiski v
               evropskih državah trajajo največ 3 delovne dni, 2 nočitvi, delegaciji Odbora za
               zunanjo politiko izjemoma odobri 3 nočitve. Dodatni dan pa utemeljujejo predvsem z
               dolžino potovanja, zaradi neugodnih letalskih povezav. Ob tem Odbor za zunanjo
               politiko seznanjajo, da so bile tri nočitve izjemoma odobrene že ob obisku odbora
               2009, ko je veljal še stari pravilnik.</p>
               <p>Odpiram razpravo.</p>
               <p>Gospod Simon Zajc.</p>
            </sp>
            <sp xml:id="SDT7-OZZP-redna-13-2015-01-21.sp72">

               <speaker>SIMON ZAJC (PS SMC):</speaker>

               <p>Jaz bi pri tej točki rad samo poudaril, da Odbor za kmetijstvo je, kar se tega tiče,
               mogoče malenkost specifičen. Namreč, na teh obiskih se srečanja ne dogajajo le v
               zaprtih prostorih, ampak si člani odbora ogledajo tudi teren. In zaradi tega, ker je
               Ciper tako oddaljen, v bistvu dva dni izgubimo za potovanja in v enem dnevu, ko bi
               zares lahko opravili obisk, vsega ne bo možno opraviti, zato je tudi naslovljena ta
               prošnja za to izjemo, da bomo lahko dva dni delali in ne enega.</p>
               <p>Samo toliko. Tako, da predlagam, da podpremo.</p>
            </sp>
            <sp xml:id="SDT7-OZZP-redna-13-2015-01-21.sp73">

               <speaker>PREDSEDNIK JOŽEF HORVAT:</speaker>

               <p>Ja, prosim.</p>
               <p>Naj pojasnim, kolega Simon Zajc je tudi podpredsednik Odbora za kmetijstvo.</p>
            </sp>
            <sp xml:id="SDT7-OZZP-redna-13-2015-01-21.sp74">

               <speaker>SIMON ZAJC (PS SMC):</speaker>

               <p>Tako.</p>
               <p>Treba se je tudi zavedati, da s tem ne nastanejo za nas dodatni stroški, ker to vse
               plača ciprska stran. Namreč, gre za povratni obisk in potem ko bodo Ciprčani prišli k
               nam, bo to pač naš strošek. Pri tem je spet treba poudariti, da Slovenija pošilja po
               tri, Ciper in ostale pa pač vsaj pet. tako, da v tem smislu stroškov za nas ne
               bo.</p>
            </sp>
            <sp xml:id="SDT7-OZZP-redna-13-2015-01-21.sp75">

               <speaker>PREDSEDNIK JOŽEF HORVAT:</speaker>

               <p>Hvala, kolega Zajc.</p>
               <p>Še kakšna razprava? Gotovo razumete, kolegice in kolegi, da moram dati na glasovanje
               predlog sklepa, ki je v skladu s pravilnikom o mednarodni dejavnosti Državnega zbora,
               zato, če ni več razprave, razpravo zaključujem in predlagam, da glasujemo o
               naslednjem predlogu sklepa: Odbor se strinja z izvedbo obiska v skladu s pravilnikom
               o mednarodni dejavnosti Državnega zbora. Obrazložitev glasu? Ni. Potem glasujemo.
               Glasovanje teče. Glasovanje zaključujem.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>S tem zaključujem to točko dnevnega reda in 13. sejo odbora in vam želim uspešen dan
               še naprej.</p>
               <p>Iskrena hvala vsem za korektno sodelovanje, hvala tudi strokovnim službam. <stage type="time">Seja
                  se je končala 21. januarja 2015 ob 10.49.</stage>
               </p>
            </sp>
         </div>
      </body>
   </text>
</TEI>
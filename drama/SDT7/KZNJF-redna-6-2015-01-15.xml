<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-KZNJF-redna-6-2015-01-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">29A99A4AA53F334CC1257D93002C668A</idno>
               <idno type="custom" subtype="day">71B9A220946ADCD9C1257DCF0034E7E0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=71B9A220946ADCD9C1257DCF0034E7E0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-KZNJF-redna-6-2015-01-15.KZNJF" n="6">
               <name>redna seja</name>
               <date when="2015-01-15"/>
            </setting>
         </settingDesc>
         <particDesc>
            <listOrg>
               <org xml:id="SDT7-KZNJF-redna-6-2015-01-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-KZNJF-redna-6-2015-01-15.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOMISIJA ZA NADZOR JAVNIH FINANC</stage>
            <stage type="session">1. nadaljevanje 6. seje</stage>
            <stage type="date">(15. januar 2015)</stage>
            <stage type="chairman">Sejo je vodil mag. Andrej Šircelj, predsednik komisije.</stage>
            <stage type="time">Seja se je začela ob 9.02.</stage>


            <sp xml:id="SDT7-KZNJF-redna-6-2015-01-15.sp1">

               <speaker>PREDSEDNIK MAG. ANDREJ ŠIRCELJ:</speaker>

               <p>Spoštovane kolegice in kolegi, spoštovani predstavniki Vlade oziroma Ministrstva za
               okolje in prostor, spoštovani predstavniki Računskega sodišča! Nadaljujemo 6. sejo
               Komisije za nadzor javnih financ. Gre za nadaljevanje, eno točko smo obravnavali pred
               novim letom oziroma še v letu 2014, medtem ko bomo točko glede učinkovitosti uporabe
               evropskih sredstev za zaščito pred poplavami obravnavali danes.</p>
               <p>Obveščam vas, da se seje ne morejo udeležiti naslednji član komisije: gospod Matjaž
               Nemec. Na seji kot nadomestni član sodeluje gospod Miha Kordiš namesto gospoda Luke
               Mesca. </p>
               <p>Prehajamo na <title>2. TOČKO DNEVNEGA REDA – REVIZIJSKO POROČILO RAČUNSKEGA SODIŠČA
                  REPUBLIKE SLOVENIJE, UČINKOVITOST UPORABE EVROPSKIH SREDSTEV ZA ZAŠČITO PRED
                  POPLAVAMI.</title>
               </p>
               <p>Revizijsko poročilo je bilo objavljeno na spletni strani Državnega zbora s sklicem
               seje. Naknadno, to je 27. novembra 2014, smo vam posredovali še opomnik za razpravo,
               ki ga je pripravilo Računsko sodišče. Na sejo smo k tej točki povabili gospo Ireno
               Majcen, ministrico za okolje in prostor, ki se je opravičila. Z Ministrstva za okolje
               in prostor sodeluje gospa državna sekretarka mag. Tanja Bogataj, gospod Leon Behin,
               v.d. generalnega direktorja Direktorata za vode in investicije. Upam, da nisem koga
               izpustil. Agencijo Republike Slovenije za okolje zastopa gospod Gregor Sluga,
               namestnik generalnega direktorja. Kot predstavnika Računskega sodišča pa pozdravljam
               gospoda  Tomaža Vesela,
               predsednika Računskega sodišča, s sodelavcem. Vsi lepo pozdravljeni!</p>
               <p>V uvodu bi rad povedal, da sem zaradi aktualnosti teme to točko vključil na sejo,
               kljub temu, da je bilo šele izdano revizijsko poročilo. Porevizijsko poročilo še ne
               more biti pripravljeno, pač glede na roke, ki so določeni. Vendar se mi zdi pomembno,
               da o poplavni varnosti in sredstvih za to, da preprečimo poplave, razpravljamo čim
               prej, predvsem zato, ker so zadnji dogodki pokazali, da obstajajo številne
               pomanjkljivosti na tem področju, ki bi jih bilo treba čim prej odpraviti in tako
               zagotoviti večjo poplavno varnost za ljudi in premoženje. In tu je seveda eden izmed
               virov, ki se pri tem lahko uporabijo, kar so vsekakor tudi evropska sredstva. Glede
               na aktualnost te teme bi prosil, da smo čim bolj aktualni, tudi v smislu, kako
               zagotoviti, s katerimi ukrepi zagotoviti večjo poplavno varnost tudi sicer, ne samo
               glede na revizijsko poročilo, ki pa je, lahko rečem, precej eksaktno in dejansko daje
               vpogled v obdobje, kaj se je na tem področju naredilo v zadnjih 8, 9 letih, od 2007
               do 2014, kar se mi zdi izredno pomembno oziroma ima neko dodatno vrednost, ne glede
               na to, katere vlade so v tem obdobju bile na oblasti. Opozoril sem vas tudi, da bomo
               to revizijsko poročilo obravnavali na klasičen način, se pravi, v skladu s
               poslovnikom lahko obravnavamo določeno revizijsko poročilo na klasičen način, lahko
               na tako imenovan angleški način, to vam bom od zdaj naprej tudi vedno vnaprej
               povedal. Razpravo bomo torej opravili tako, da bodo najprej predstavniki Računskega
               sodišča predstavili svoje ugotovitve iz revizije, nato bom prosil predstavnike
               oziroma predstavnico Ministrstva za okolje in prostor ter Agencije za okolje, da
               povedo nekaj o aktivnostih, ki jih načrtujejo, nekaj glede popravljalnih ukrepov, ki
               jih bodo izvajali oziroma verjetno je ta zadeva že v teku, in kako bodo izvajali
               priporočila, ki jih je v revizijskem poročilu navedlo Računsko sodišče. Potem bomo
               prešli na razpravo članov komisije, na koncu bom predlagal tudi ustrezne sklepe, ki
               jih boste dobili na mizo.</p>
               <p>Prosim predsednika Računskega sodišča, gospoda Tomaža Vesela, da predstavi revizijo,
               ki jo je opravilo Računsko sodišče.</p>
            </sp>
            <sp xml:id="SDT7-KZNJF-redna-6-2015-01-15.sp2">

               <speaker>TOMAŽ VESEL:</speaker>

               <p>Hvala lepa, gospod predsednik.</p>
               <p>Kot ste že sami omenili, obravnava po tako imenovanem klasičnem načinu, s tem da vam
               je Računsko sodišče kljub temu pripravilo opomnik za razpravo po tako imenovanem
               angleškem načinu, zato lahko temu rečemo mešani način obravnave. Kakorkoli že, res
               je, odzivno poročilo Računskemu sodišču še ni bilo predstavljeno, tudi še ni potekel
               rok za predložitev odzivnega poročila, s katerim je Računsko sodišče zahtevalo
               določene popravljalne ukrepe. Pričakujemo ga sredi februarja in takrat se bo Računsko
               sodišče tudi bolj natančno opredelilo do izvedenih popravljalnih ukrepov, deloma tudi
               do priporočil, kajti priporočila so tista, ki bodo realizirana na daljši čas. Z
               odzivnim poročilom Računsko sodišče od ministrstva in agencije, ki sta bila
               revidiranca, pričakuje izkazan načrt aktivnosti za spremembo predpisov, kajti opazili
               smo v tej reviziji, da so ravno predpisi tisti, kjer je problematično, namreč,
               njihova usklajenost in jasnost pojmov ter določil, ki se nanašajo nekatere temeljne
               institute oziroma instrumente, kot so poplavna območja, območja, ogrožena zaradi poplav, kar smo na
               nek način dokazali, da je v preteklosti in tudi sedaj problem. Obenem mora
               ministrstvo izkazati načrt aktivnosti, v katerem bo opredelilo, kako in do kdaj bo
               doseženo zavarovanje pomembnejših območij, ki bi bila namenjena zadrževanju voda na
               ravni posameznih porečij, kar ocenjujemo, da je velik problem. In izdelati terminski
               ter organizacijski načrt, seveda z roki in izvajalci, priprave in izvedbe tistih
               projektov, ki jih namerava realizirati z evropskimi sredstvi programskega obdobja do
               leta 2020. Seveda smo podali tudi vrsto priporočil. Ukvarjali smo se namreč z
               učinkovitostjo porabe evropskih sredstev, prav namensko za zaščito pred poplavami, v
               obdobju od začetka leta 2007 do 7.3.2014, in sicer z namenom, da bi preverili, kako
               učinkovito Slovenija črpa ta sredstva. Namreč, imeli smo na razpolago kar nekaj
               informacij, da v tem delu izvedbe operativnega programa razvoja okoljske in prometne
               infrastrukture za obdobje do 2013 Slovenija ni bila najbolj učinkovita. Obenem pa je
               Slovenija močno izpostavljena škodljivemu delovanju voda v obliki poplav, kar ne
               nazadnje dokazujejo tudi številne poplave prav v zadnjem času, pa tudi vse od leta
               1991. Kot revidirance smo določili ministrstvo, ki je bilo takrat pristojno za
               okolje, torej Ministrstvo za okolje in prostor, in kasneje Ministrstvo za kmetijstvo
               in okolje ter Agencijo Republike Slovenije za okolje.</p>
               <p>Kaj Računsko sodišče ugotavlja. Najprej ugotavljamo, da ministrstvo ob pripravi tega
               operativnega programa leta 2007 nikakor ni imelo izdelanih programskih in strokovnih
               podlag, ki bi omogočale izbor takšnih projektov, ki bi največ prispevali k
               zmanjševanju poplavne ogroženosti. Po letu 2007 je ministrstvo sicer pripravilo več
               podzakonskih predpisov za področje poplavne varnosti, vendar pa določila in pojmi v
               teh predpisih med seboj niso usklajeni in niso usklajeni tudi do sedaj. Ministrstvo
               je v operativnem programu leta 2007 vključilo večino porečij v Republiki Sloveniji,
               ne da bi zanje prej določilo konkretne investicije. Razpolagajo le s podatki, da so
               bili na teh porečjih sprejeti ali pa so bili v pripravi nekateri prostorski akti za
               izvedbo ukrepov zagotavljanja poplavne varnosti. Leta 2010 je glede na verjetnost
               porabe razpoložljivih sredstev do konca leta 2013 za izvedbo določilo tri projekte.
               En projekt predstavlja nadgradnjo spremljanja vodnega okolja v obliki nove merilne
               infrastrukture, torej ni v celoti neposredno povezan s poplavno ogroženostjo, deloma
               pa gotovo. Dva projekta pa sta zgolj – ta <q>"zgolj"</q> morda ni na mestu, pa vendar se je
               skozi revizijo to pokazalo kot problem -, zgolj zbir lokalnih investicij za poplavno
               varnost na porečjih Savinje in Drave. Ker pa ministrstvo ni imelo izdelanih celovitih
               hidroloških študij porečij, se nekateri ukrepi izvajajo tudi na območjih, ki jih
               programski dokumenti na področju zagotavljanja poplavne varnosti ne navajajo kot
               območja z največjim številom ogroženih prebivalcev oziroma se ukrepi v vseh primerih
               ne nanašajo na območja pomembnega vpliva poplav, kar nas je nekoliko presenetilo.
               Agencija za projekt nadgradnje spremljanja vodnega okolja v delu, ki se nanaša na
               poplavno varnost, ni predstavila podatkov o zmogljivosti obstoječega sistema in
               zmogljivosti sistema po izvedbi projekta, zaradi česar Računsko sodišče ni moglo
               podati ocene o vsebinski učinkovitosti porabe sredstev v tem delu. Okvirna vsebina in
               terminski načrt za izvedbo sta bila ob uvrstitvi projektov v ta operativni program
               leta 2007 znana le za en projekt, in sicer nadgradnjo spremljanja vodnega okolja.
               Računsko sodišče je torej ugotovilo, da je pasivni pristop ministrstva v obdobju od
               leta 2007 do 2009 povzročil ključno zamudo pri izvajanju prednostnih usmeritev.
               Ministrstvo ni pripravilo organizacijskega in terminskega načrta za pripravo
               projektov in je zelo pozno začelo s pripravo investicijske dokumentacije. Število
               zaposlenih na ministrstvu, ki so bili zadolženi za pripravo projektov, pa je bilo
               glede na razpoložljiva sredstva nesorazmerno majhno. V sedmih letih od devetih je
               tako država pri Evropski komisiji certificirala izdatke v višini zgolj 22,5%
               razpoložljivih evropskih sredstev za zmanjševanje škodljivega delovanja voda. V
               primerjavi s programskim obdobjem 2007-2014 ima ministrstvo sedaj za izbor projektov za novo programsko obdobje na
               voljo več programskih in strokovnih podlag. Vendar te še vedno ne dajejo celovite
               informacije o tem, katera so tista področja in predvsem s katerimi ukrepi jih je
               treba urejati, da bi z vloženimi sredstvi najbolj zmanjšali poplavno ogroženost.
               Ministrstvo pri določitvi projektov sicer namerava upoštevati območja, ki jih je
               prepoznalo kot območja pomembnega vpliva poplav, in je s tem izkazalo napredek v
               primerjavi s prejšnjim programskim obdobjem. Izbor projektov pa bo še vedno temeljil
               predvsem na izvedljivosti v posameznem programskem obdobju in ne nujno na največje
               možne vplive in učinke v določenih porečjih. Bistvenega pomena pri preprečevanju
               škode zaradi poplav so po našem mnenju tudi omejitve poseganja v prostor na poplavnih
               območjih. Država pri tem ukrepu ne deluje najbolj smotrno, saj na večini poplavnih
               območij še ni prepoznala lokacij, ki bi lahko bile namenjene naravnemu in umetnemu
               zadrževanju voda, kar se je v teh in prejšnjih poplavah izkazalo kot posebej velik
               problem. Računsko sodišče zatorej ocenjuje, da bi se poplavna varnost lahko pomembno
               izboljšala, če bi država koncept preprečitve vnosa novega škodljivega potenciala na
               poplavna območja prepoznala kot pomemben preventivni ukrep tudi v praksi. To seveda z
               odzivnim poročilom pričakujemo, predvsem pa z odzivnim poročilom pričakujemo
               definicijo tistih projektov, in terminski načrt za izvedbo teh projektov, ki bi v
               največji meri lahko prispevali k temu, da učinkovito počrpamo vsa sredstva, ki so na
               razpolago. Ta sredstva pa so seveda za urejanje poplavne ogroženosti izjemnega
               pomena, zato je tudi Računsko sodišče izvedlo to revizijo. Hvala lepa, gospod
               predsednik.</p>
            </sp>
            <sp xml:id="SDT7-KZNJF-redna-6-2015-01-15.sp3">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod Vesel.</p>
               <p>Gospa državna sekretarka mag. Tanja Bogataj, dajem vam besedo, izvolite.</p>
            </sp>
            <sp xml:id="SDT7-KZNJF-redna-6-2015-01-15.sp4">

               <speaker>MAG. TANJA BOGATAJ:</speaker>

               <p>Hvala lepa. Lepo pozdravljeni!</p>
               <p>Ministrstvo za okolje in prostor je ugotovitve Računskega sodišča preučilo in
               pripravilo odzivno poročilo, kot je bilo tudi naročeno. In tudi priporočila, ki jih
               je Računsko sodišče predlagalo, priporočilo, smo v določeni meri že upoštevali pri
               pripravi tako imenovanega akcijskega načrta interventnih del zaradi poplav, ki so se
               zgodile v zadnjih mesecih leta 2014. Preostala bomo upoštevali pri pripravi drugih
               ukrepov, ki so v pripravi, in načrta aktivnosti, ki jih pripravljamo na ministrstvu z
               vidika zagotavljanja srednjeročne, predvsem pa dolgoročne poplavne varnosti. V tem
               času sprejetja akcijskega načrta je bilo že izvedenih nekaj aktivnosti. Predvsem je
               Vlada odločila, da pristopimo k pripravi srednjeročnih in dolgoročnih ukrepov za
               celostno urejanje področja in zagotavljanja poplavne varnosti. Temu do sedaj ni bilo
               tako, posamezna področja so bila urejana, posamezne podlage pripravljene, sedaj
               posamezne aktivnosti povezujemo in na tak način bo pripravljen tudi program ukrepov
               in posameznih aktivnosti, časovnica in nosilci.</p>
               <p>Drugo je bilo priporočilo glede porabe vodnega sklada. V tem času je Vlada že
               sprejela sklep in vodni sklad preoblikovala v namenski proračunski sklad. Ministrstvo
               pa je pripravilo predlog štiriletnega programa vodnega sklada, tu sodelujemo z
               Ministrstvom za finance. Vlada je sprejela tudi sklep, da se področje voda celovito
               reorganizira. Ministrstvo pripravlja ukrepe, ki gredo v smeri celostnega upravljanja
               voda, ne samo urejanja. Na tak način lahko zagotovimo javni interes ali pa več njih
               na tem področju. Tako da bo poročilo pripravljeno v rokih, kot nam je bilo naloženo.
               Težko pa že danes predstavim posamezne konkretne ukrepe, glede na to, da jih Vlada še
               ni dokončno obravnavala in sprejela odločitve glede tega.</p>
               <p>V nadaljevanju, če bodo posamezna vprašanja glede posameznih kohezijskih projektov
               oziroma tudi priprave na naslednjo finančno perspektivo, pa bi tudi v tem delu
               prosila, če bi lahko gospod Behin podal odgovore, če bodo vprašanja na to temo. Za
               naslednjo finančno perspektivo smo tudi upoštevali priporočila Računskega sodišča, in
               sicer v delu, da smo formirali ekipo in tudi celostno obravnavamo to področje  in tudi določili smo
               kriterije na kakšen način bodo lahko taki projekti umeščeni v perspektivo oziroma
               program aktivnosti. Toliko.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-6-2015-01-15.sp5">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Želi še predstavnik Agencije Republike Slovenije za okolje še kaj <stage>/ nerazumljivo/</stage>
               glede…</p>
            </sp>
            <sp xml:id="SDT7-KZNJF-redna-6-2015-01-15.sp6">

               <speaker>MAG. GREGOR SLUGA:</speaker>

               <p>Mislim, da v tem trenutku ni potrebno, ker tesno sodelujemo z ministrstvom, tako da,
               vse ukrepe skupaj predstavljamo.</p>
            </sp>
            <sp xml:id="SDT7-KZNJF-redna-6-2015-01-15.sp7">

               <speaker>PREDSEDNIK MAG. ANDREJ ŠIRCELJ:</speaker>

               <p>Prehajam na razpravo članov komisije, ostalih prisotnih.</p>
               <p>Želi kdo besedo? Izvolite gospod Kordiš.</p>
            </sp>
            <sp xml:id="SDT7-KZNJF-redna-6-2015-01-15.sp8">

               <speaker>MIHA KORDIŠ (PS ZL):</speaker>

               <p>Najlepša hvala za besedo.</p>
               <p>Gospod predsedujoči, omenili ste, da se bomo na tej seji mogoče tudi kaj pogovorili o
               prihodnosti zadevnega področja, ampak najprej mi dovolite, da pokomentiram tole
               poročilo, ki smo ga dobili, zaradi tega ker sem bil kratko malo zaprepaden glede na
               to pač kaj piše o njem. Če se za začetek samo sprehodim skozi povzetek in izpostavim
               nekaj poudarkov. Namreč kaj je problem s katerim se soočamo pri tem revizijskem
               poročilu. To je mogoče ena tistih redkih točk, pri katerih lahko tudi v socialistični
               združeni levici izpostavimo, da ne gre za idejno politična razhajanja, ampak da gre
               za golo nesposobnost neodvisno od politične barve in politične ideologije. In zdaj,
               če se sprehodim malo čez ta povzetek in nekaj poudarkov. Ministrstvo leta 2007 ni
               imelo izdelanih programskih in strokovnih podlag. Poplavna območja niso bila
               sistematična določena in ovrednotena glede na škodni potencial. Po letu 2007 je
               ministrstvo pripravilo več podzakonskih predpisov za področje poplavne varnosti,
               vendar pa določila in pojmi o teh predpisih med seboj niso usklajeni. Ministrstvo je
               leta 2007 vključilo večino porečju v Sloveniji ne da bi zadnje prej določilo
               konkretne investicije. Potem leta 2010 smo dejansko prišli do nekih treh projektov,
               pa od tega sta bila dva v resnici samo zbrane lokalne investicije za poplavno varnost
               na porečjih Savinje in Drave, skratka ničesar celostnega, neke
               gasilsko-administrativno grupiranje. Ministrstvo ni imelo izdelano celovitih
               hidroloških študij porečij. Nekateri ukrepi se izvajajo tudi na območjih, ki jih
               programski dokumenti na področju zagotavljanja poplavne varnosti ne navajajo kot
               območja z največjim številom ogroženih prebivalcev. S pripravo vsebine dveh projektov
               je ministrstvo začelo šele v letu 2010, oblikovana, potrjena sta bila šele leta 2012
               oziroma 2013 in govorimo pa o razdobju črpanja sredstev od 2007 do 2013, se pravi, to
               je čisto na koncu za mišji rep. Ministrstvo ni pripravilo organizacijskega in
               terminskega načrta za pripravo projektov. Pozno je pričelo s pripravo investicijske
               dokumentacije. Potem pa pridemo do končnega rezultata in do češnjice. V sedmih letih
               od devetih je tako država pri evropski komisiji certificirala izdatke v višini 22,5%
               razpoložljivih evropskih sredstev za zmanjševanje škodljivih delovanja voda. Ponovim
               številko, 22,5%. Kjer se pa stvari še za prihodnost nekoliko zapletejo, je pa en
               stavek proti koncu. Priprava projektov za novo programsko obdobje 2014-2020 pa ni
               potekala bistveno bolj učinkovito kot v preteklem programskem obdobju. Omenjeni
               poudarki so precej zgovorni sami zase, ampak mi dovolite še, da jih zelo na kratko
               pokomentiram. Kot rečeno, tokrat problem ni idejno, ideološko razhajanje, ampak gola
               nesposobnost, nemarnost, da ne rečem kar šalabajzerija. Odgovornost zanjo glede na
               to, da se pogovarjamo o razdobju od leta 2007 do leta 2013, nosijo prav vsi politični
               akterji. Delno je mogoče tukaj izvzeta le stranka Mira Cerarja. Sedaj eni zato, ker
               ste podpirali in predlagali očitno popolnoma nesposobne ljudi. Spet ne govorimo o
               politični barvi, govorimo o goli sposobnosti tega, da nekdo opravlja z nekim
               področjem, ki mu je poverjeno. Drugi zato, ker ste jim v takšnih in drugačnih
               koalicijah krili hrbet. 
               In jasno je, da se je o tem primeru javna korist brez najmanjšega zadržka kratkomalo
               in brez slabe vesti žrtvovala za to, da so se posamezni akterji, posamezne koalicije
               obdržale na oblasti, da so lahko eskadrirali svoje ljudi po takšnih in drugačnih
               stolčkih, itn. In ne vem kaj je večji problem. To, da so bili na mesta imenovani
               ljudje, ki jim niti približno niso dorasli, da so očitno sodeč po tem revizijskem
               poročilu popolnoma nesposobni ali to, da ste jim zaradi lastnih riti pri tej njihovi
               nesposobnosti krili hrbet. Ne vem. Res ne vem katera od teh zadev je slabša. Kar pa
               vemo je, da je kratko potegnila poplavna varnost Slovenije in državljanke in
               državljani, njihova življenja in njihova imovina. Toliko za začetek.</p>
               <p>Hvala za besedo.</p>
            </sp>
            <sp xml:id="SDT7-KZNJF-redna-6-2015-01-15.sp9">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam gospod <stage>/ nerazumljivo/</stage>.</p>
               <p>Želi še kdo besedo? Gospa Alenka Bratušek. izvolite.</p>
            </sp>
            <sp xml:id="SDT7-KZNJF-redna-6-2015-01-15.sp10">

               <speaker>MAG. ALENKA BRATUŠEK (PS ZaAB):</speaker>

               <p>Najlepša hvala.</p>
               <p>Jaz pa bom pogledala naprej, ker ne glede na to, da stvari, dejstvo, so se dogajale
               nekoliko narobe, nam takšni nastopi kot smo ga bili deležni, sedaj ne bodo pomagali
               stvari spremeniti, so pač populistični nastopi za javnost. Jaz bi se na
               reorganizacijo, ki ste jo omenila, osredotočila. Vem, da je Vlada še ni sprejela
               oziroma ste tudi povedala, da jo še ni, ampak vseeno me zanima v kakšni smeri
               razmišljate in glede na to, da je bilo omenjeno tudi pomanjkanje oziroma premajhno
               število ljudi, me zanima ali razmišljate ob vse splošnem varčevanju in zniževanju, da
               bi tukaj zagotovili tudi nekaj dodatnega kadra.</p>
            </sp>
            <sp xml:id="SDT7-KZNJF-redna-6-2015-01-15.sp11">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala za vprašanja, mnenja, gospa Bratušek. Želi še kdo?</p>
               <p>Jaz bi dejansko vprašal, prvo vprašanje, črpanje evropskih sredstev je dejansko do
               leta 2013 izredno nizko, v bistvu 16 milijonov. To potem nakazuje tudi ta odstotek,
               ki je bil tukaj omenjen s strani gospoda Kordiša. Kaj se bo naredilo še v tem
               obdobju, če se še kaj da oziroma v obdobju 2014-2020? To je eno vprašanje.</p>
               <p>Drugo vprašanje. Glede na to, da smo v zadnjem obdobju v letu 2014 priča številnim
               poplavam, glede na to, da statistični podatki kažejo, da se je dejansko število
               poplav in povezano s tem v zvezi tudi škode, ki tukaj nastanejo, izredno povečujejo,
               enostavno, kakšno reorganizacijo načrtujete v Ministrstvu za finance, se opravičujem,
               v Ministrstvu za okolje in prostor, in seveda tudi vseh ostalih služb, agencije,
               javnih zavodov, itn., da bo enostavno poplavna varnost učinkovitejša oziroma, da bo
               učinkoviteje izvedena. Sedaj številni so primeri, ki so bili podani tudi v javnosti.
               Jaz sicer tukaj nimam teh člankov oziroma teh oddaj ali kakorkoli že, ko kaže na to,
               da enostavno zaradi tega, ker neko dovoljenje ni bilo izdano, je prišlo do
               neurejenosti na poplavnem območju. Ali pa zaradi tega, ker določene službe enostavni
               niso delovale in glede na statistične podatke o tem koliko škode povzročajo poplave,
               neurja, če zraven dodamo še veter, točo in sušo, potem imam jaz tukaj podatek, da je
               to 80% škode in kakšna je, glede vseh naravnih nesreč v Sloveniji, na kakšen način se
               boste enostavno od začetka lotili tega, ne mislim samo sedaj, kako se boste odzvali
               na revizijsko poročilo, ampak kaj boste storili za to, da bodo ljudje poplavno varni,
               ker pač situacija je taka, da se narava prebuja v neko smer, ki jo, kot kaže, ne
               obvladujemo več v Sloveniji. Toliko.</p>
               <p>Gospa Bogataj, gospod <stage>/ nerazumljivo/</stage>… Ja, tudi mislim, da vprašanj ni več, zaradi
               tega prvi krog smo nekako naredili.</p>
               <p>Izvolite, gospod Vesel.</p>
            </sp>
            <sp xml:id="SDT7-KZNJF-redna-6-2015-01-15.sp12">

               <speaker>TOMAŽ VESEL:</speaker>

               <p>Jaz bom seveda, na vaše vprašanje ne morem odgovoriti, bi pa poslanke in poslance
               opozoril še na nek  neko
               drugo dimenzijo problema, ki nikakor ni zanemarljiva, ker prva dimenzija problema je
               seveda naša učinkovitost ali pa neučinkovitost črpanja evropskih sredstev. Mi iskreno
               upamo, da se identična situacija v novem programskem obdobju enostavno ne bo ponovilo
               oziroma se ne more ponoviti. Moram reči, da bomo nad tem bdeli zaradi tega ker smo
               ocenili, da tukaj priprava v prvih dnevih, mesecih ali pa letu mojega programskega
               obdobja ni bistveno boljša od prejšnjega programskega obdobja. Se mi pa zdi popolnoma
               nesprejemljivo, da ponovimo iste napake, ki jih poznamo, čeprav to seveda tudi za nas
               ni neka posebna redkost. Bi vas pa opozoril na drugo dimenzijo problema, ki je sicer
               v tem revizijskem poročilo omenjena, nekoliko več pa v drugi reviziji, ki ste jo tudi
               obravnavali in sicer revizija zakona o vodah. Problematika vodnega sklada, kajti to
               pa je naš domač instrument urejanja voda in vzdrževanje infrastrukture in ne nazadnje
               gradnje elektrarn, kajti vodni sklad pa se financira iz koncesijskih dajatev, vodnih
               poročil in drugih virov, ki jih tudi ne pobiramo učinkovito. Pri revizijah izvajanja
               Zakona o vodah smo namreč ugotovili, da je zaradi ali ne podpisanih koncesijskih
               pogodb MOP v letu 2005 do 2011 ni zaračunavala vodnih pravic, recimo v višini okoli 8
               milijonov in ni pobrala 16 milijonov koncesijskih dajatev od proizvajalcev pijač ter
               uporabe termalnih voda, sredstev vodnega sklada pa so se pomembno znižala, ta
               sredstva pa so seveda pomembna za regulacijo voda, so se pomembno znižala tudi zaradi
               tega, ker je država dopustila HSE, Holdingu slovenskih elektrarn prenos koncesije na
               spodnji Savi na hčerinsko družbo HSE, kjer ta prodaja električno energijo HSE po
               transfernih cenah, se je neposredno zaradi nižje obračunske osnove pomembno zmanjšal
               tudi sredstva razpoložljivo vodnemu skladu, po naši oceni mesečno tako izgubimo vsaj
               350 tisoč evrov, poleg tega kar je izrazito problematično gre v saj 60% koncesijskih
               dajatev za izkoriščanje voda občinam, ki pa ta sredstva porabijo za druge namene in
               ne za zaščito pred poplavami in ta del, na ta del bomo posebej pozorni tudi pri
               revizijah lokalne samouprave in na to seveda vedno opozarjamo, žal pa tudi z našimi
               opozorili nismo najbolj učinkoviti. Poleg tega pa se nekatere občine pa dejansko
               imajo zelo nizko poplavno ogroženost, kljub temu, da dobivajo te koncesijske dajatve,
               ERGO je razumljivo, da jih seveda niti učinkovito tovrstno ne more porabiti. Zato
               menimo, da bi moralo priti resno do diskusije oziroma na nek način prevrednotenje
               vodnega sklada in smo zadovoljni, da ministrstvo v tej smeri razmišlja. Ob tem velja
               omeniti, da se sredstva, dajatev po ZIPRS po spremembah, ki so bile v Zakonu o
               izvrševanju proračuna Republike Slovenije namenijo v vodni sklad samo v višini 75%,
               ostali del gre namreč v integralni nenamenski del proračuna, če smem tako reči. Od
               vseh teh sredstev, ki pa se že nekako zberejo v vodnem skladu, pa se jih vsaj
               polovico porabi za urejanje spodnje Save, povprečno 14 milijonov evrov letno, v
               okviru vodnega sklada pa se na nazadnje financira delovanje Inštituta za vode
               Republike Slovenije v povprečni vrednosti 2,2 milijonov evrov letno in velik del za
               pripravo dokumentacij in študij. Kljub temu, da jasnim evidentnim potrebam po
               regulaciji voda v Republiki Sloveniji pa se sredstva vodnega sklada kakorkoli že
               izbrana in kamorkoli pač že gredo, v obdobju leta 2007 do 2012 so bila ne porabljena
               v različnih letih seveda različno, od najmanj 4,4 milijone evrov do največ 31
               milijonov evrov letno, torej ostanejo neporabljena in se prenašajo v naslednja leta.
               Vodni sklad je torej treba po našem mnenju krepko reformirati.</p>
               <p>Hvala lepa.</p>
            </sp>
            <sp xml:id="SDT7-KZNJF-redna-6-2015-01-15.sp13">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam gospod Vesel.</p>
               <p>Izvolite gospa Bogataj.</p>
            </sp>
            <sp xml:id="SDT7-KZNJF-redna-6-2015-01-15.sp14">

               <speaker>MAG. TANJA BOGATAJ:</speaker>

               <p>Hvala lepa.</p>
               <p>Ste pravi stvari izpostavili, naslovili in to je kar, z gospodom Behinom imava bolj
               ali manj cel urnik zapolnjen s temi temami. Ja, tudi koncesijske pogodbe, veliko
               aktivnosti ni bilo sprocesirano ali ne v zadostni meri ali ne pravočasno ali ne, pač
               da niso naloge zaključene. To probamo sedaj s projektnim načinom, glede na to, da
               kadrovski primanjkljaj je pa očiten na tem področju, rešiti  in rešujemo sproti. Seveda pa prihaja do
               časovnih zamikov. Stvari bi morale biti že realizirane v skladu z zakonodajo. Jih
               rešujemo.</p>
               <p>Kar se tiče zagotavljanja poplavne varnosti in v katero smer pripravljamo ukrepe,
               katere že izvajamo, tiste, ki sodijo na samo ministrstvo ali organe v sestavi,
               ministrstvo oziroma inštitucije, ki so z nami povezane in pa širše.</p>
               <p>Glede kadrovskega primanjkljaja ugotovitev drži in je glede na naloge, ki jih je
               potrebno izvesti in glede na resnost področja, prioritetnost le tega res močno
               oslabljeno. Več razlogov za to je v preteklosti bilo. Kadrov je premalo, iščemo
               rešitve znotraj državne uprave s prerazporeditvami. V dogovoru smo z Ministrstvom za
               javno upravo, da išče možnosti in želimo se reorganizirati na način, ker vodarsko
               področje … več aktivnosti, več razlogov je vodilo do tega, da se je stroka razpršila.
               Imamo omejeno število strokovnjakov s tega področja, ki pa so razpršeni, če tako
               rečem, in zato je tudi učinkovitost manjša. S to reorganizacijo želimo povezati
               znanje, povezati stroko, predvsem okrepiti ministrstvo v delu, ki oblikuje politiko,
               vodi politiko in tudi upravlja tako s finančnim virom kot pripravlja in izvaja druge
               ukrepe. To je prva prioriteta ministrstva.</p>
               <p>Drugo sledi seveda reorganizacija nekako v povezavi z organom v sestavi. To je
               trenutno Agencija za okolje. V njem je Urad za upravljanje z vodami. In drugo so
               potem Inštitut za vode, kjer je različni profil kadrov. Del, ki lahko okrepi delo na
               ministrstvu, del, ki lahko okrepi le delo, ki je sedaj na agenciji in del, ki je
               čisto raziskovalne narave, kar pomeni, da je na pravem mestu. Medtem ko je kadrovsko
               močen inštitut.</p>
               <p>V teh danih okvirih prepovedi zaposlovanja, seveda je vlada tudi odobrila, da se to
               področje res prioritetno obravnava in naredi ustrezne prerazporeditve, zato
               pripravljamo ustrezne podlage, da si lahko javni uslužbenci predstavljajo kako bomo
               to naredili. Seveda ne morem biti dosti bolj konkretna, ker to pripravlja in bo vlada
               o tem odločala. Se pa iščejo zelo aktivno te rešitve, ker brez tega… naloge so jasne,
               jasno je kaj je potrebno narediti, na kakšen način, znanje je, če tako rečem,
               potrebno ga je povezati in da zagotovimo, da bo v najkrajšem možnem času to tudi
               izvedeno in organizacija gre v ta del, da okrepimo, da vzpostavimo sistem, da bomo
               celostno opravili s področjem voda. Ne samo urejanje. Tako kot imamo recimo oddelek,
               ki je zdaj na Agenciji za okolje z izpostavami urejanja vodotokov, kljub temu, da je
               bilo premalo pozornosti temu dane in premalo poudarka. To želimo okrepiti in tudi tu
               je vlada že sprejela ukrep, da se išče rešitve in jih dejansko iščemo. Tukaj je
               ključno seveda Ministrstvo za finance tudi, s katerim iščemo možnosti dodatnega
               financiranja za zagotovitev rednega vzdrževanja in to kar je bilo v preteklosti
               premalo vloženega, da bi bili ti vodotoki vzdrževani. Ključen del, ki je bil
               izpostavljen pa potem nekako deluje, da je organizacija neučinkovita, so tudi te
               normativne ureditve, kjer je veliko enih administrativnih ovir, bremen, ki jih <stage>/
               nerazumljivo/</stage> analiziramo prakse, ki so se uveljavile v vsem tem času in pripravljamo
               nabor ukrepov, da bi to odpravili. Ni vse samo o Zakonu o vodah ali pa o večjih
               predpisih, ki zahtevajo daljši čas za popravo ampak gre tudi za način izvajanja že
               samo s pojmi, recimo tolmačenje. To smo že vse evidentirali in tudi nekatere stvari,
               tako kot je vlada določila, da do konca februarja ministrstvo pripravi nabor teh
               rešitev, bodo nekatere lahko že tudi takrat izvedene, druge bodo pa pač predlagane na
               kakšen način izvesti. Hočem reči, da en del, ja, normativno, velik del, drugo pa
               morda tudi en del manjka, ne samo da se popravi, drugi del je pa način izvajanja. To
               želimo poenotiti in to je tudi naloga ministrstva, da v najkrajšem času zagotovi. V
               pripravi so tudi vsi trije načrti, ki so povezani: načrt zmanjševanja poplavne
               ogroženosti, načrt upravljanja z morskim okoljem in načrt upravljanja z vodami. Vsak
               ima svoj namen. En poplavno varnost, en zagotavljanje pitne vode, en trajnostno
               upravljanje z morskim okoljem. Vsi načrti morajo biti v letošnjem letu pripravljeni
               in jih intenzivno delamo. Morajo biti pa povezani, da bo ta sistem dejansko
               funkcioniral. Temu moramo pa seveda  zagotoviti tudi organizacijo, da bo lahko to izvedla. Tukaj so kadri
               ključna zadeva in tudi finance, da to lahko potem izvajamo. Vse to je podlaga ali pa
               močna podlaga za bolj učinkovito izvajanje samih investicij. Tudi ta investicijski
               del, ne samo ob ugotovitvah računskega sodišča, tudi ob analizah ministrstva ali pa
               vodstva ministrstva, je v temeljitem pregledu. Tukaj smo recimo šibki kadrovsko, da
               velike investicije kadrovsko pomanjkljivo vodimo in ta del želimo tudi ustrezno
               okrepiti. In iščemo rešitve, to kar se tudi prepleta. Eno je res prostorski gradbeni
               del, priprava dokumentacije, umeščanje v prostor in potem tudi črpanje denarja, ta
               finančni del. To se nam zdi, zdaj ko smo skupno ministrstvo, okolje in prostor, da
               lahko tudi, in tudi aktivnosti, ki se peljejo na prostorskem delu, to je prenova
               zakonodaje, odprava administrativnih ovir, prav s tem namenom, da bi bolj učinkovito
               umeščali v prostor, da bi bila dokumentacija pregledna, jasna, tudi z informacijsko
               podporo zagotovljena, to je pač nadaljevanje več aktivnosti preteklih vlad in zdaj je
               v fazah realizacije. Menimo, da vse to so pravi ukrepi, da prispevajo k temu. Tudi
               realizacija teh priporočil računskega sodišča. In v zaključni fazi bo morala imeti
               bolj transparenten sistem upravljanja in bolj pravilno vodenje investicij in tudi na
               koncu rezultat, kar pa je, da tam kjer so najbolj poplavno ogrožena območja, večje
               število ljudi in premoženja, da zagotovimo to varnost. V pregledu so, če tako rečem,
               državne investicije in nabor prioritetnega seznama, kar je ključno tudi za naslednje
               finančne perspektive in sodelovanja z Ministrstvom za finance kako finančno
               konstrukcijo za te investicije pripravimo in aktivirano dodatno sodelovanje z
               občinami. Imamo dobre primere praks poplavne varnosti, ni vse slabo ali pa da ne
               delamo dobro tako, da želimo ta del tudi okrepiti, povečati in mislim, da tudi s tem akcijskih načrtom
               in številnimi poplavnimi dogodki, predvsem jeseni in konec leta 2014, da smo dodatno
               aktivirali sodelovanje z lokalnimi skupnostmi, dobili velik interes občin, da bi svoj
               del tukaj aktivno oddelale tudi več. Tudi znanje je nekje lokalno bolj prisotno ali
               pa lažje zagotoviti izvedbo. To vse imamo v mislih ko pripravljamo organizacijske
               spremembe in tudi posamezne ukrepe: vsebinske, organizacijske in tudi ostale.</p>
               <p>Drugo kar je bilo pa še izpostavljeno glede konkretnih projektov in črpanja evropskih
               sredstev. Da ne bom polovično povedala, bi prosila, če lahko vd direktor, gospod
               Behin pojasni, ko dnevno iščejo rešitve skupaj s Službo vlade za razvoj in kohezijsko
               politiko, kako izboljšati posamezne projekte ali kaj se da še narediti s tem, pa tudi
               za v prihodnje.</p>
            </sp>
            <sp xml:id="SDT7-KZNJF-redna-6-2015-01-15.sp15">

               <speaker>PREDSEDNIK MAG. ANDREJ ŠIRCELJ:</speaker>

               <p>Vsekakor, to je eno izmed vprašanj. Izvolite gospod Behin.</p>
            </sp>
            <sp xml:id="SDT7-KZNJF-redna-6-2015-01-15.sp16">

               <speaker>LEON BEHIN:</speaker>

               <p>Leon Behin, Ministrstvo za okolje in prostor. Lep pozdrav tudi v mojem imenu.
               Nadaljeval bi tam, kjer je tudi končala naša državna sekretarka, pri črpanju
               evropskih sredstev v finančni perspektivi 2007-2013 na področju poplavne varnosti.
               Treba je tukaj mogoče povedati takoj na začetku, da je za kompletno področje
               izboljšanja stanja voda, kot ena od prednostnih usmeritev oziroma področij v
               operativnem programu kohezijske politike 2007-2013 bilo namenjenih približno 77
               milijonov evrov evropskih sredstev tako da vemo v kakšnem obsegu sredstev govorimo.
               Skupaj je pa praktično vsa okoljska infrastruktura, ki zavzema tudi odvajanje in
               čiščenje in pa vodooskrbo, je pa tistih 548,5 milijona evrov evropskih sredstev in
               teh 77 milijonov je sestavni del in k temu je treba prišteti še lastno udeležbo.
               Treba je takoj povedati, da so ti projekti, ki so vsi trije, ki se izvajajo v tej
               finančni perspektivi 2007-2013 na področju izboljšanja stanja voda v večini zelo
               visoko sofinancirani s strani evropskih sredstev zaradi tega, ker je bilo možno
               uveljaviti tudi relativno visok dežel upravičenih stroškov, nekoliko nižje
               sofinanciranje samo na poplavnih <stage>/ nerazumljivo/</stage> Drave iz čisto enostavnega vzroka,
               ker na koncu več teh sredstev, 77 milijonov, je zmanjkalo, da bi se ta sredstva lahko
               v večjem obsegu namenila za ta projekt, zato so tudi na porečju Drave omejeni ukrepi,
               ki bodo v nadaljevanjih seveda tudi v naslednji finančni perspektivi, glede na to, da
               gre za celovit in pa večfazni projekt, ki je bil tudi jasno predstavljen  ob sami prijavi tega projekta v
               finančno obdobje 2007-2013. Kot je bilo že danes povedano, da je dejansko prišlo do
               realizacije teh projektov zelo pozno, ministrstvo praktično, tudi tisti, ki smo
               kasneje prišli na to ministrstvo smo padli v to zadevo dejansko zelo nepripravljenih
               projektov. Tu je treba biti odkrit z izjemo projekta Savinje, ki pa je bil v tistem
               projektnem delu celovitost pripravljen, zelo dobro projektno, predvsem zaradi
               delovanja lokalnih skupnosti. In je potem prešel v državni projekt izvedbe. Projekt
               je zelo velik projekt in za izvedbo je bilo takrat možno pripraviti tako imenovane
               lokalne ukrepe. Ker pa ime lokalni ukrepi ne sme zavesti v smislu, da gre samo za
               reševanje nekih lokalnih zadev, ki celostno ne vpliva na Savinjo, v kolikor bi šlo v
               takem primeru zato evropska sredstva niti ne bi bila upravičena. Lokalni ukrepi so
               zaradi tega, ker dejansko ni predstavljen kompleten projekt, kajti niso bile za
               kompleten projekt Savinje predstavljeni hidravlične, hidrološke študije in se je
               začelo z urejanjem projekta na najbolj kritičnem delu, to je na spodnjem delu
               Savinje, ne toliko na samem zgornjem delu. Je pa ta projekt predviden tudi v
               naslednji finančni perspektivi oziroma v finančnem obdobju, ki se je že začel
               2014-2020, kot nadaljevanje tega projekta zaradi tega, da bi se projekt zaključil in
               je ko takšen tudi naveden v operativnem programu kohezijske politike za obdobje
               2014-2020.</p>
               <p>Kar se tiče črpanja še, da dokončam ta del, v obdobju 2007-2013 dejansko poskušamo
               narediti vse, da se uspešno zaključi projekt Savinja kot največji kohezijski projekt
               s področja poplavne varnosti, za katerega je odobreno približno 35 milijonov evrov
               sredstev, kar pomeni praktično polovico vseh sredstev, če prištejemo še 27 milijonov
               evrov za projekt, tako imenovani projekt BOBER, ki poteka na ARSO za ugotavljanje
               stanja voda. Ta dva projekta skupaj pomenita nekje 62 milijonov evrov oziroma na
               hitro preračunano več kot 80% vseh razpoložljivih sredstev od tistih 77 milijonov,
               kot jih imamo na razpolago, za preostanek pa predvidevamo, da bo ta sredstva počrpalo
               poplavno ureditev porečja Drave. V nobenem primeru ne mislimo, da bi lahko prišlo do
               izgube sredstev s tega področja. Kajti, to področje poplavne ureditve se nahaja
               skupaj v prednostni usmeritvi za področje voda, kar pomeni, da ni čisto jasnih določb
               in glede na izkazane potrebe in tudi sprejetje tako imenovane overcommitment 1
               oziroma dodatne pravice porabe na področju vodooskrbe in odvajanja in čiščenja bi
               moralo to področje voda, ki ima praktično več kot 390 milijonov evrov evropskih
               sredstev, tudi biti uspešno realizirano in aktivnosti gredo pač v to smer. Seveda za
               samo izvedbo, proti koncu, glede na to, da se je vse skupaj začelo relativno pozno,
               ko gremo proti koncu se ta realizacija izboljšuje. Zelo je vidna tudi že do konca
               2014, kjer bomo kmalu predstavili približno v tem tednu predstavili rezultate kakšno
               je bilo točno črpanje do konca leta 2014, je pa veliko večja, tako da na področju,
               lahko rečem kar okoljske kohezije, se ta procent krepko dvignil, če smo ga še imeli
               prej nekje na višini 32, 33%, se je črpanje teh sredstev v zadnjem letu praktično
               izvedlo v slovenski in evropski udeležbi preko 230 milijonov evrov, kar pomeni, da je
               samo evropskega deleža 200 milijonov in je pač ta znesek črpanja sicer že na koncu
               oziroma v tistem podaljšku perspektive prvih let presegel 60%. Še vedno pa je zelo
               veliko za narediti, daleč od tega, da bi bili od tega zadovoljni oziroma da bi
               zmanjševali. Kar se tiče pa izvedbe finančne perspektivi 2014-2020 je situacija
               dejansko tako, kot je tudi samo Računsko sodišče ugotovilo, da vseh zamujenih
               aktivnosti v periodi 2007-2011, kakor tudi na področju določanja prioritet oziroma na
               področju voda v celoti v Slovenijo se sigurno ne da nadomestiti v enem letu, to tudi
               mi ne bomo nadomestili v enem letu, ampak bo potrebno začeti s pripravo projektov, ki
               že potekajo in s črpanjem ne v letu 2014, ker je izgubljeno, tudi v letu 2015 v
               določenem obsegu zelo težko, tudi glede na usmeritve in dokumentacijo, ki jo imamo in
               vse sprejete predpise na področju črpanja kohezijskih sredstev generalno v Sloveniji,
               tako da bi se povečane aktivnosti sigurno lahko začele izvajati z letom 2016 in v
               kasnejših letih. Bistvena razlika mogoče od preteklosti je v tem, da ta operativni
               program 2014-2020 veliko bolj jasno določa kriterije oziroma  katere so prednostne usmeritve za zagotavljanje
               poplavne varnosti s področja uporabe evropskih kohezijskih sredstev, kjer je pa treba
               povedati, da je predviden razrez glede na celotno zmanjšanje kohezijskih sredstev v
               obdobju 2014-2020 glede na perspektivo 2007-2013, samo 53 milijonov iz evropskega
               kohezijskega sklada in k temu se dogaja potem še 30 milijonov iz tako imenovanega
               regionalnega sklada, kjer so pa vsebine lahko malenkostno drugačne, ne samo za tiste
               infrastrukturne kot se pač prioritetno namenijo koheziji, kar pomeni, da v tem
               razrezu sredstev bo obseg sredstev kot je že sedaj predviden za poplavno varnost v
               kolikor ne pride do spremembe, nekoliko nižji. In tukaj smo napisali, da za nas
               igrajo prednostno kriteriji tisti projekti, ki so glede na število prebivalcev in
               vložek, ki ga dajemo za izboljšanje poplavne varnosti prebivalcev, absolutni
               kriterij. In v ta namen so bili tudi identificirani samo štirje projekti navedeni, ki
               so v teh porečjih. Dva sta praktično nadaljevanje posameznih <stage>/ nerazumljivo/</stage> Savinje
               in Drave, ki že potekata v tej finančni perspektivi in, tako je bilo rečeno, sta
               potekala v fazah in se bosta tudi nadaljevala. Druga dva projekta pa sta projekta za
               zagotavljanje izboljšanje poplavne varnosti na delu Sore, kjer imamo Železnike tako
               imenovano pač, da bo lažje predstavljeno, in pa na <stage>/ nerazumljivo/</stage>. Seveda so potem
               dopuščene možnosti v kolikor bi prišlo do česa glede nasilne potrebe, ki jih imamo na
               tem področju, da se uvrstijo tudi drugi projekti glede na pomembnost teh projektov in
               pripravljenost. Kajti, nenazadnje je treba vedeti, da v evropski kohezijski politiki
               pripravljenost projektov za črpanje sredstev vsekakor je zelo pomemben moment in
               kriterij, ne absolutno prvi, ampak eden od zelo pomembnih kriterijev. Bi se pa lahko
               vključili tudi še posamezni drugi projekti, ampak samo v kolikor gre za celovite
               projekte, ki ustrezno rešujejo in zagotavljajo določene cilje, ki smo jih tudi notri
               zapisali. Iz tega vidika mi smatramo za določen napredek, daleč od tega, da bi bili s
               to zadevo zadovoljni. Ključen nam bo pa tisti dokument, ki ga je tudi omenila državna
               sekretarka, to je pa načrt zmanjševanja poplavne ogroženosti, ki mora biti do konca
               leta 2015 narejen. To je pa za tisto področje drugo, ko govorimo o ureditvi poplavne
               varnosti v Sloveniji, ne samo po porabi evropskih kohezijskih sredstev, kjer bo za
               teh 61 območij tako imenovanega posebnega pomena oziroma na katerih želimo
               zmanjševati poplavno ogroženost in katere je tudi pač v svojem poročilu Računsko
               sodišče se dotaknilo, na katere je potrebno v prihodnosti fokusirati svoje
               aktivnosti, kajti ta območja so določena dejansko na podlagi največjega števila
               prebivalcev, največjega števila industrije oziroma drugih kriterijev in potencialnega
               rizika poplavne ogroženosti. Tako, da bi vsa sredstva za teh 61 območij, nekje se
               ocenjuje zelo groba ocena v nekaterih naborih pravi okoli 600 milijonov evrov bi bilo
               potrebno, da bi na teh območjih približno kolikor toliko ustrezno zagotovili poplavno
               varnosti, ampak daleč še ne pomeni tega, da bodo ta območja vedno in povsod poplavno
               varna, ampak da bi se škode o katerih je bila danes tudi beseda, bistveno bistveno
               zmanjšale zelo dobra ocena kaže, tudi v primerljivih evropskih državah, da je to v
               kolikor zmanjšamo za 50% ta riziko potem smo zelo uspešno sanirali in zmanjšali
               poplavno ogroženost.</p>
               <p>Za zaključek, da ne bom predolg, samo še dve besedi o reviziji zakona o vodah, ki je
               bila tu omenjena in se seveda tiče v pogledu sklada za vode, zelo ključno, enega od
               ključnih virov financiranja področja urejanja in pa tudi upravljanja voda kot veliko
               širšega, kajti o organizaciji govorimo o upravljanju, ki je veliko širše. Tu imamo
               tudi vodne vire za življenje in ne samo o urejanju, ki vključuje izgradnjo
               infrastrukture in upravljanja infrastrukture. Vodni sklad oziroma sklad za vode, kot
               se imenuje je osrednji in ključni finančni vir za nemoteno delovanje infrastrukture
               oziroma za delovanje same organizacijske strukture na področju urejanja in
               upravljanja voda v prihodnje. V ta namen je bilo že, tako kot rečeno, v spremembah
               zakona o izvrševanju proračuna za leto 2015 vzpostavljen poseben namenski proračunski
               sklad, kar je razlika in omogoča veliko bo zanesljivo in mi upamo tudi reševanju vseh
               tistih anomalij, ki so bile izpostavljene, od tega koliko je denarja v vodni sklad
               prišlo. Kar se tiče samih prenos nerealiziranih sredstev v prihodku v vodnem skladu,
               res je, v preteklosti je bilo tega zelo veliko. Od leta 2014 naprej teh sredstev
               praktično ni več, 
               prenos iz 14 v 15 je v višini 7,4 milijone evrov, če se ne motim, ampak okoli 7
               milijonov evrov. To je vedno namenjen prenos, zaradi tega, da se lahko izvajajo
               tekoče aktivnosti v mesecu januarju, februarju in marcu, ko še ni prilivov v takem
               obsegu vodni sklad in je potrebno zagotoviti likvidnost in poslovanje vodnega sklada,
               zaradi prevzemanja večletnih obveznosti. Kar pomeni, da do določenega prenosa
               sredstev vedno bo prihajalo, ampak ne v tistem smislu kot je bilo opozorjeno, da
               dejansko so pritoki v vodni sklad bili niso pa se uporabljali oziroma so se
               porabljali v več kot polovičnem delu za izgradnjo spodnje savskih elektrarn. Naša
               želja tudi je, zato tudi smo dali program dela vlada, določene spremembe zakonov o
               vodah, ki bi te anomalije tudi rešile tako z vidika koncesnin.</p>
               <p>Kajti, potrebno se je zavedati, da tam kjer gremo z ureditvami tudi na Spodnji Savi s
               protipoplavno ureditvijo se poplavna varnost drastično zboljša in je potreba po
               uporabi teh tako imenovanih dela koncesnin od energetskih objektov za poplavno
               zaščito v takem primeru veliko manjša kot drugje, kjer pa teh objektov enostavno ni
               pa je poplavna nevarnost zelo visoka. Hvala.</p>
            </sp>
            <sp xml:id="SDT7-KZNJF-redna-6-2015-01-15.sp17">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam. Gospa Alenka Bratušek.</p>
            </sp>
            <sp xml:id="SDT7-KZNJF-redna-6-2015-01-15.sp18">

               <speaker>MAG. ALENKA BRATUŠEK (PS ZaAB):</speaker>

               <p>Bom kratka. Hvala za izčrpna pojasnila.</p>
               <p>Ne vem, če se mi zdi čisto korektno, da smo sedaj bom rekla prikazali kot da so glih
               na tem področju zaposleni najbolj nesposobni ljudje v državni upravi, zato imam za
               predsednika Računskega sodišča vprašanje.</p>
               <p>Ker vemo, da črpanje evropskih sredstev je bil problem praktično na vseh področjih
               ali to področje z napakami, nepravilnostim, pomanjkanjem pripravljenosti projekta
               bolj izstopa kot ostala področja? Ne zdi se mi korektno, tako kot je bilo uvodoma
               povedano, kot da so na tem področju zaposleni sami nesposobni ljudje, ki so vse
               stvari do sedaj delali narobe. To seveda ne pomeni, da se stvari ali pa to pomeni
               kljub temu pomeni, da se stvari morajo spremeniti na bolje, ampak vseeno mogoče
               primerjava, če je tukaj stvar tekla bistveno slabše. Nekaj je bilo že povedano o
               Zakonu o vodah, da razmišljate o reviziji to verjetno pomeni tudi o spremembi Zakona
               o vodah in ali razmišljate o tem, da bi se namen porabe tega denarja bistveno
               spremenil, čeprav vemo, da s tem naredimo probleme pa na nekaterih drugih področjih.
               Glede na to, da naj bi bil rebalans proračuna za leto 2015 priprava tega dokumenta
               tako rekoč tik pred koncem in glede na to, da se ob vsakih poplavah pogovarjamo kaj
               vse bi bilo potrebno narediti, da do takih poplav ne pride več me zanima, če boste v
               letu 2015 zagotovili, mislim da je bilo govora o približno 70-ih milijonov evrov
               letno, da bi bilo potrebno za to, da bi lahko to poplavno ravno v relativno normalnem
               časovnem okvirju spravilo Slovenijo na nivo, ki bi ga potrebovali, če ta denar bo v
               rebalansu zagotovljen?</p>
            </sp>
            <sp xml:id="SDT7-KZNJF-redna-6-2015-01-15.sp19">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala, gospa Bratušek. Gospod Kordiš, izvolite.</p>
            </sp>
            <sp xml:id="SDT7-KZNJF-redna-6-2015-01-15.sp20">

               <speaker>MIHA KORDIŠ (PS ZL):</speaker>

               <p>Hvala. Sedaj sem se prijavil k besedi iz enega samega izključnega razloga.</p>
               <p>Vaše inicialne diskreditacije, gospa Bratušek, sem preslišal v korist neke tvorne
               diskusije tudi, da se pomenimo naprej, kakšne so naše perspektive, kaj se načrtuje,
               kaj se bo izvedlo, ampak ste še kar naprej natolcevali, pa natolcevali.</p>
               <p>Prva stvar. Nisem se spravil na neke zaposlene kako so nesposobni itd., jasno sem
               izpostavil tukaj politično odgovornost, izpostavil sem odgovornost ministrstev itd.,
               ker je pač politika ljudi odgovorne za ta področja imenovala, krila jim je hrbet in
               ob očitno slabem performansu tudi ni intervenirala iz oportunih razlogov, drugih se
               niti ne znam predstavljati.  Druga zadeva. V zadnje čase se po naših medijih zelo
               pogosto množijo označbe o pocenskem populizmu, kar serijsko letijo na Združeno
               levico. V tem konkretnem primeru bi rad samo izpostavil, da to, da se je počrpalo
               22,5 % razpoložljivih sredstev, da eden kup stvari ni bilo urejenih o katerih smo
               danes že govorili in da za to nosijo politično odgovornost praktično vsi politični
               akterji. So bile raznorazne vlade, raznorazne koalicije. Ni neki pocenski populizem,
               ampak preprosto dejstvo. Verjamem pa, da bi ga marsikdo rad odpravil kot pocenski
               populizem preprosto, zaradi tega, ker je kosmat v tem primeru. Hvala. Prosim, če se
               lahko posvetimo naprej tej diskusiji.</p>
            </sp>
            <sp xml:id="SDT7-KZNJF-redna-6-2015-01-15.sp21">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala. Jaz imam, gospa državna sekretarka, tudi še nekaj vprašanj.</p>
               <p>Tukaj morate računati dve stvari. Jaz sem jih že omenil. Eno je seveda, da boste vi
               odgovorili na revizijo računskega sodišča, da boste sprejeli popravljalne ukrepe, da
               boste pripravili vse načrte itd. Mene seveda zanima neka vaša splošna ocena, kdaj se
               bo poplavna varnost tudi glede na trende, ki napovedujejo, žal, več naravnih nesreč,
               predvsem poplav v Sloveniji izboljšala in kako bo to dejansko vplivalo na prebivalce?
               Kaj se bo v tej povezavi naredilo? Drugo me nekoliko skrbi oziroma vaše izjave glede
               kadrovske podhranjenosti. Jaz verjamem, da obstaja kadrovska podhranjenost, vi ste
               omenili institucije – institut za vode, agencijo za okolje, urad za vode z
               izpostavami itd., agencija vse to ima itd. – kot vemo pač neki splošni trend v javni
               upravi je, da se število zaposlenih povečuje ne glede na ukrepe, ki so sprejeti v
               katerikoli vladi že od leta 2007 – 2008. Zaskrbljujoče je to, da vi pač zelo
               velikokrat omenite kot neki omejevalni dejavnik in navsezadnje jaz mislim, da tukaj,
               me dejansko morda zanimajo tudi kakšne številke, kaj to dejansko pomeni, agencija za
               okolje, jaz mislim da, ne vem ali je kadrovsko podkrepljena ali ne? Ali je premalo
               ljudi, ali je preveč ljudi, ali so na napačnih mestih? Verjetno se to da narediti v
               nekaj dneh, tednih in verjetno se to da tako zorganizirati, da ne bi vedno pač vedno
               govorili o kadrovskem primanjkljaju precej, ker ste ga omenili kot glavno zavoro, da
               se tudi ne da nič narediti.</p>
               <p>Jaz mislim, da ta sredstva, evropska sredstva, in tukaj je omenjeno v tem poročilu
               dejansko, da je bilo samo od 76 milijonov 16 milijonov koriščenjih. Vi ste omenjali
               pač, sedaj te podatki nekoliko več, da bo to 60 % koriščeno, 80 %. Mene zanima kateri
               projekt se bo prvi financiral iz nove finančne perspektive 20014 -2020 in do kdaj?
               Kateri je tisti projekt, ki je ali pa prvi trije projekti, ki bodo dejansko
               financirani, kohezijski projekt iz tega? Navsezadnje to že obstaja, jih imamo, so
               pripravljeni in kaj se bo dejansko s tem zgodilo?</p>
               <p>Tukaj bi vsekakor opozoril na to, da tako kot pri drugih projektih tudi tukaj se ni
               črpalo zadostno in kakšni bodo ukrepi, da se bo, sedaj imamo posebno službo, itd.?
               Hočem povedati nekaj. Sama služba še ne zagotavlja nič v državni upravi, to da
               zaposliti še več ljudi tudi ne pomeni nič v državni upravi.</p>
               <p>Kaj se bo naredilo na področju postopkov? Kot vemo ti postopki za različna dovoljenja
               različnih agencij, različnih institutov trajajo tudi med ministrstvi zelo dolgo, tudi
               po nekaj let? Ne vem, dobimo informacijo nekaj letni ni bilo izdano neko dovoljenje.
               To so splošne informacije in tako prepričanje tudi velja. Kaj se bo tukaj dejansko
               zgodilo.  Mislim, kaj
               se bo zgodilo to, da bo poplavna varnost za ljudi večja. Ker kot kažejo zadnji
               podatki in zadnje naravne nesreče, katastrofe poplavna varnost ni zadovoljujoča.
               Toliko morda z moje, zelo konkretno. Izvolite, gospa Bogataj.</p>
            </sp>
            <sp xml:id="SDT7-KZNJF-redna-6-2015-01-15.sp22">

               <speaker>MAG. TANJA BOGATAJ:</speaker>

               <p>Hvala lepa. Konkretne ocena ali pa mojega mnenja, kdaj bo poplavna varnost
               zagotovljena, vam danes ne morem dati, če ne bodo eni predpogoji izpolnjeni, zato sem
               prej pač posamezne segmente izpostavila. Kadrovska podhranjenost tega področja je pa
               realnost več let, ki jo to področje, ni imelo pač zadostne podlage, kjerkoli, pač na
               ministrstvu. Nisem pa želela izpostaviti, da se nič ne da narediti. Že to, kar smo
               naredili v preteklih mesecih, mislim, da kaže, da se da z malo kadra narediti veliko.
               Kar je pa tudi podlaga, da bomo lahko ene ocene dajali take, ne ene pavšalne, ampak
               take, da bomo res lahko gradili na tem, pa mislim, da je treba, ne dokument, ampak
               strategijo povezanosti teh posameznih aktivnosti pripraviti in tudi to pripravljamo
               aktivnosti z enimi jasnimi ukrepi, s časovnico, z nosilci, zato da lahko to
               spremljamo in sistematično pridemo do poplavne varnosti in da se tudi sčisti, kje je
               še težava in kaj moramo še boljše narediti. Mislim, da ni treba kar nekoga
               zaposlovati, mislim pa, da smo šibki na ministrstvu do sedaj bili pri vodenju
               investicij. Tukaj želimo okrepiti in tukaj iščemo in to je tudi vlada odobrila, da se
               s prerazporeditvami ta del okrepi, bolj zato, da bomo bolj učinkoviti pri samem
               vodenju. Lahko tudi rečem glede ustreznosti samega kadra za izvajanje tovrstnih
               nalog.</p>
               <p>Drugo, kjer smo šibki, koliko je bilo ljudi na samem ministrstvu na področju poplavne
               varnosti, oblikovanja izvajanja politike in ta del je ključen tudi za okrepiti, ne
               rečem, da dodatne zaposlitve, ampak ustrezne prerazporeditve, kjer so te kadri in to
               zdaj delamo. Omenila sem agencijo, seveda, agencija je velika, ni samo ta del, ki se
               nanaša na vode. Omenili pa ste tudi dovoljenja, dolgotrajne postopke. Zdaj, začnejo
               se te dolgotrajni postopki umeščanja v prostor, koliko imamo strokovnih podlag,
               kakšne strokovne podlage zahtevamo. Ali so jasna pravila igre in ta del želimo, to je
               tudi ena od ključnih prioritet tega ministrstva, pa tudi vlade, ni pa nič drugačno od
               prejšnjih in si tudi osebno želim, da bi bili bolj učinkoviti pri tem, pri odpravi
               administrativnih ovir in da pripravimo in to tudi delamo enotirni postopek, zato da
               ni toliko nosilcev urejanja prostora, ki sodelujejo v teh postopkih, ne, da lahko
               vsak nosilec prostora, urejanja prostora neodvisno od ostalih poda ene odločitve,
               dodatne zahteve sredi postopka, ampak da so pravila igre jasna. Temu trenutno ni tako
               in v tem delu sem omenjala normativne spremembe, nadgradnje sistema, ključno pa
               izvajanje in zato je velik del namenjen, da pripravimo ustrezne podlage za poenotenje
               prakse, zato da vsi z zakonodajo odločevalci enako razumejo, da se podobno, da se
               enako tolmači v postopkih odločanja in s tem tudi pospešimo določene postopke, ker,
               saj sem rekla, imamo določene dobre prakse, imamo pa veliko tudi slabih praks. In ta
               del delamo v več segmentih in tudi različni deli ministrstva. Več aktivnosti je, ki
               so med seboj prepletene in na tak način mislim, da bomo lahko šele, če bomo te
               oddelali, da bomo lahko tudi govorili, da poplavna varnost, da je boljše sistem
               vzpostavljen in urejen. Gre pa za konkretne aktivnosti vendar niso še sprejete. Saj
               pravim, so v programu dela vlade, se pripravljajo na ministrstvu in bodo tudi v tem
               letu predvidoma realizirana in takrat bo tudi lažje govoriti, kateri del smo že
               uredili, kateri del je še odprt.</p>
               <p>Spremembe, to, kar je bilo z vidika sprememb Zakona o vodah izpostavljeno, en del,
               zagotovo, če bo potreben, glede reorganizacije, drugi del glede namenskosti sredstev,
               vodni sklad se za več namenov lahko uporablja. Mi bi si želeli, da so prioritete tudi
               na področju upravljanja z vodami, določeni projekti so bili prepoznani kot strateški,
               odločeni in jih pač izvajamo, pravne podlage obstajajo, da je treba tudi financiranje
               za njih zagotoviti. Med tem, ko je bilo premalo poudarka ali pa zagotovila, da bi
               izvedli pa tudi vse, že odobrene, določene nujne aktivnosti z vidika učinkovitega
               opravljanja z vodami in tudi v tem kontekstu poplavne varnosti. Strokovne podlage, ki bodo oziroma te
               načrti, ki bodo zagotovili podlago, kdaj bomo imeli … <stage>/ nerazumljivo /</stage> to je v
               letošnjem letu program sprejet. In je tudi podlaga, da bo jasno videno, na katerih
               mestih so prioritetne aktivnosti za reševanje poplavne varnosti. Mislim, da, zdaj
               januarja težko rečem, da s tem že zagotavljamo poplavno varnost, so pa ukrepi, ki jih
               moramo zagotoviti, da bomo to lahko zagotavljali v prihodnje ustrezneje.</p>
            </sp>
            <sp xml:id="SDT7-KZNJF-redna-6-2015-01-15.sp23">

               <speaker>PREDSEDNIK MAG. ANDREJ ŠIRCELJ:</speaker>

               <p>Želi še kdo besedo? Gospod Vesel, izvolite.</p>
            </sp>
            <sp xml:id="SDT7-KZNJF-redna-6-2015-01-15.sp24">

               <speaker>TOMAŽ VESEL:</speaker>

               <p>Dolžan sem odgovor gospe poslanki. Če sem prav pravilno razumel vprašanje, gre seveda
               za iskanje razlogov, zakaj je ta revizija in zakaj izpostavljanje, nenazadnje ljudi,
               ki so delali na teh projektih in oceno njihove sposobnosti oziroma nesposobnosti za
               vodenje teh projektov oziroma kadrovskih potencialov, ki jih je mogoče locirati.
               Težko je pa dati oceno, koliko je bil nekdo sposoben, ker pravzaprav ni imelo veliko
               ljudi priložnost pokazati te svoje sposobnosti. Izrazito smo kritični do tega, da je
               namreč do leta 2010 tako ministrstvo, kot agencija sploh še nista pričela z izvedbo
               nobenega projekta. Prav tako nista bili pripravljeni terminski ali organizacijski
               načrti izvedbe teh projektov. Recimo v letu 2010 je organ upravljanja objavil tako
               imenovano vmesno poročilo o vrednotenju operativnega programa, v katerem je bilo kar
               pet projektov, ki so bili seveda inicialno prijavljeni kot tisti, ki bi lahko imeli
               največje učinke označenih za neizvedljive. V letu, do konca 2010 je na projektu
               črpanja evropskih sredstev v višini kot smo ugotovili, delalo manj kot en človek, 20
               % enega zaposlenega bi imel neke vrste dodatno nalogo spremljanja tega področja,
               kljub temu, da je bilo takrat na ministrstvu, pa bodimo natančni zaposlenih 289 oseb
               na Ministrstvu za okolje in prostor, kasneje se je priključil še sodelavec oziroma
               dva kasneje, takrat pa je bilo na Ministrstvu za kmetijstvo in okolje v istem času pa
               zaposlenih 330 oseb. Poleg tega je na Inštitutu za vode, ki se posredno in neposredno
               financira iz vodnega sklada, zaposlenih vsaj nekaj 10 strokovnjakov iz vodnega
               področja, preko vodnega sklada pa seveda financiramo tudi delovanje, nekaj pogodbenih
               sodelavcev v tem delu. Ugotovimo samo lahko, da v času vodenja ministrstva, v času
               vodenja ministrstva 2007-2010, kjer sta jasni odgovorni osebi, temu enostavno ni bilo
               dodane nobene politične ali vsebinske prioritete - črpanje teh sredstev oziroma
               vodenje tega področja. To so dejstva, ki jih je mogoče dokazati tudi iz nekaterih
               drugih številk, šele po letu 2010 lahko beležimo prvi premik in nenazadnje tudi nekaj
               več aktivnosti. Res pa je, da se v celotnem programskem obdobju je bilo precej
               fluktuacije kadrov, precej menjavalo kadri, ki bi pa vendarle vsebinsko morali dati
               neke vrste napotila oziroma navodila, kako se tega vprašanja lotiti. Izrazito pa smo
               takrat v tem obdobju financirali študije za eventualno obvladovanje poplav. Nič pa
               izvedbo seveda teh. Zakaj je Računsko sodišče naredilo to revizijo, tudi na to bi rad
               odgovoril, predvsem zaradi tega, ker je v to področje, prvič, ima neposredno lahko
               zelo blagodejne oziroma izrazite učinke pri porabi teh sredstev in pa da tudi zaradi
               tega, ker je bila stopnja realizacije teh evropskih sredstev tukaj izrazito nizka.
               Hvala lepa.</p>
            </sp>
            <sp xml:id="SDT7-KZNJF-redna-6-2015-01-15.sp25">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam. Gospod Koriš.</p>
            </sp>
            <sp xml:id="SDT7-KZNJF-redna-6-2015-01-15.sp26">

               <speaker>MIHA KORDIŠ (PS ZL):</speaker>

               <p>Jaz imam eno vprašanje, ki ni toliko tehnično, mislim, ki se dotika danega področja,
               ampak mogoče ni toliko zelo neposredno vezano nanj. Zdaj niti ne vem, koliko ste pač
               pristojni in da potem to komentirate oziroma odgovarjate. Kje stojimo s podnebno
               strategijo, s podnebno zakonodajo in tako naprej. S tem ste tudi vi kaj ukvarjali, to
               mislim, velik del poplavne varnosti je stvar, tudi tega tekom diskusije, sem se pač
               domislil, da bi postavil to vprašanje.</p>
            </sp>
            <sp xml:id="SDT7-KZNJF-redna-6-2015-01-15.sp27">

               <speaker>PREDSEDNIK MAG. ANDREJ ŠIRCELJ:</speaker>

               <p>Gospa Bogataj. Tukaj so pač podatki, ki jih je dal predsednik Računskega sodišča o
               zaposlenosti in o koriščenju pač teh sredstev, bom rekel, zelo simptomatičnih. Skratka, veliko analiz,
               veliko študij je bilo narejenih, malo pa udejanjenih teh študij, če so bile seveda
               koristne te študije. Tako da tu ljudje od teh študij nimajo nič. Ljudje, ki so na
               ogroženih vodnih območjih, nimajo od teh študij verjetno nič, zaradi tega, ker so te
               študije - tudi ko boste naslednje študije delali, gospa državna sekretarka,
               priporočam, da najprej pogledate vse, kaj je bilo že narejenega, da vam ne bodo še
               enkrat prodali iste študije za več denarja, z mogoče samo malo novelacije za kakšno
               leto.</p>
               <p>Imam pa še vprašanje v zvezi s tem, ali s proizvajalci pijač – ali od njih pobirate
               koncesijske dajatve oziroma zaračunavate oziroma ali ste sklenili pogodbe o
               koriščenju vode. To je že neko stalno vprašanje. 16 milijonov tukaj po podatkih
               Računskega sodišča obstaja.</p>
               <p>Drugo, ali imate pripravljen podzakonski akt za določanje kriterijev za določitev
               višine, načina in roka plačila za vodno pravico, pridobljeno z vodnim dovoljenjem.
               Ali se je ta dajatev začela obračunavati?</p>
               <p>To so pač neke obveznosti iz preteklosti. Upam seveda, da so vas seznanili z vsem tem
               in da to danes deluje. Izvolite, gospa državna sekretarka.</p>
            </sp>
            <sp xml:id="SDT7-KZNJF-redna-6-2015-01-15.sp28">

               <speaker>MAG. TANJA BOGATAJ:</speaker>

               <p>Hvala.</p>
               <p>Bom prosila še gospoda Behina, da bo malo s časovnico opredelil te naloge. Ja, to je
               ena zatečena naloga, ki ni bila realizirana v preteklosti.</p>
            </sp>
            <sp xml:id="SDT7-KZNJF-redna-6-2015-01-15.sp29">

               <speaker>PREDSEDNIK MAG. ANDREJ ŠIRCELJ:</speaker>

               <p>Katera to?</p>
            </sp>
            <sp xml:id="SDT7-KZNJF-redna-6-2015-01-15.sp30">

               <speaker>MAG. TANJA BOGATAJ:</speaker>

               <p>V kombinaciji, proizvajalci pijač in koncesijske dajatve, podzakonski akti. Zadevo
               projektno rešujemo. To je eden od sklopov aktivnosti, ki niso bile pravočasno ali
               zadostno urejene v preteklosti. Ta del pripravljamo. Gospoda Behina bom prosila, da
               bo predstavil, na kakšen način in kakšne so časovnice ter način sodelovanja. Je pa to
               prioritetna aktivnost, tega se zavedamo, sem seznanjena. To, kar ste izpostavili,
               tudi število študij ni edino področje, ki se je na tak način obvladovalo več let ali
               pa kar je bilo samo izvedeno. Tu je absoluten poudarek zdaj, da gremo od papirjev v
               izvedbo. In ta del se nanaša na to, kar sem govorila, da povezujemo to, kar je bilo
               že narejeno, združujemo, in to bo podlaga za ukrepe, ki jih predlagamo, jih bomo
               predlagali Vladi, in kar bomo izvajali. Tako da, ja, poudarek je, ne dodatnih študij,
               ne dodatnih papirjev in tudi ne samo dodatna zakonodaja, dodatne norme, ampak na
               izvajanju. To pa zahteva svoj proces, glede na to, da je treba prakse spremeniti.</p>
               <p>Glede podnebne strategije, sklada. Tu vidimo zadeve nekoliko drugače, kot so bile v
               preteklosti vodene, glede na to, da so bili na temo podnebnih sprememb samo do ene
               faze ali pa, ne vem, da so bile strategije v nekih fazah pripravljene, ustavljene.
               Vidimo jih v širšem kontekstu prehoda na zeleno gospodarstvo in tudi povezave vseh
               treh skladov, s katerimi upravlja naše ministrstvo, to je eko sklad, podnebni sklad
               in vodni sklad. In na ta način tudi podnebni sklad je podlaga z vidika prilagajanja
               podnebnim spremembam, je ključno tudi z vidika poplavne varnosti. Tako da te programe
               med sabo povezujemo. Za to skrbimo tudi zdaj ob tem, ko pripravljamo rebalans
               proračuna, toliko, kot bo možno v danih razmerah za 2015, z vizijo v naslednjih
               letih, da te procente drugače postavimo za prioritetne aktivnosti, zato da bo
               napredek, ne samo, recimo, pri energetski sanaciji stavb, kjer smo, lahko ocenjujemo,
               do neke mere uspešni pri porabi ali izvajanju tega ukrepa, so pa še drugi in tudi
               druge prioritetne politike tega ministrstva. Zato zdaj to delamo v povezavi, ne
               dodatne strategije, podnebne, ampak konkretne ukrepe in povezavo ukrepov, ki jih
               imamo, in finančnih virov, ki jih imamo za izvajanje le-tega.</p>
               <p>Gospoda Behina prosim glede koncesij, da morda še pojasni.</p>
            </sp>
            <sp xml:id="SDT7-KZNJF-redna-6-2015-01-15.sp31">

               <speaker>PREDSEDNIK MAG. ANDREJ ŠIRCELJ:</speaker>

               <p>Preden dam besedo gospodu Behinu. Saj ni problem, jaz bi samo rad zelo jasen in
               kratek odgovor. Glejte, priprava nekega pravilnika ni nek velik projekt. Se opravičujem.</p>
            </sp>
            <sp xml:id="SDT7-KZNJF-redna-6-2015-01-15.sp32">

               <speaker>MAG. TANJA BOGATAJ:</speaker>

               <p>Želela sem samo povedati, da se strinjam, da se pridružujem ugotovitvam, da zadeve
               niso bile izvedene. Podzakonski akti so pripravljeni, ni pa bistvo samo v
               podzakonskih aktih, ampak v koncesijskih aktih. Zato sem za ta del želela, da poda
               pravo informacijo…</p>
            </sp>
            <sp xml:id="SDT7-KZNJF-redna-6-2015-01-15.sp33">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja, saj bom dal besedo, samo tako, dajem pač samo to pripombo, da to ni nek velik
               projekt, strateški projekt, ki bi moral celo leto trajati in tako naprej. Pa podpis
               pogodb tudi ni nek velik projekt, ker se to verjetno lahko naredi v nekaj dneh, če se
               morajo še kaj stranke dobiti, ali pa v nekaj urah. Pa res prosim kratko, no, ker gre…
               Mislim, da smo tudi tu že to večkrat obravnavali, pa se še nič ni zgodilo.</p>
            </sp>
            <sp xml:id="SDT7-KZNJF-redna-6-2015-01-15.sp34">

               <speaker>LEON BEHIN:</speaker>

               <p><stage>(Leon Behin.)</stage> Bom kratek, sem tudi razumel namig.</p>
               <p>Dejansko je tako, kot je povedala državna sekretarka, lotili smo se te zadeve. V letu
               2014 so skladu z intervencijskim zakonom, ki je bil takrat, novela Zakona o vodah, ki
               je določal povprečnine za izračun vodne pravice za ta dovoljenja, ki niso bila izdana
               v preteklih letih. Za nazaj so dejansko te aktivnosti bile izvedene in prvi obroki so
               bili že plačani v letu 2014 do konca, ostalo bo prišlo, tako kot je tudi dogovorjeno
               glede na pravico rabe vode v toliko letih, za poravnavo naprej. Hkrati je pa treba
               povedati, tisti, ki so plačevali, bodo seveda zdaj manj plačevali, zaradi tega, ker
               se tudi za njih v tistih poročilih upošteva malo drugačen izračun.</p>
               <p>Druga zadeva je pa še tisto, kar ste tudi sami navedli, podzakonski predpisi, tudi za
               rabo pijač in vsega ostalega. Res je, pripravljamo odredbo o višini za leto 2015.
               Enako pripravljamo 66 koncesijskih uredb, ki morajo biti sprejete na Vladi zaradi
               tega, da se potem lahko koncesijske pogodbe podpišejo. In pripravljamo tudi vse
               ostale dokumente za vmesno obdobje, ki je nastalo brez zaračunavanja. Tako da bomo v
               celoti pokrili predvidoma nekje do marca meseca zaostanke, vse, kar je bilo za nazaj
               neizvedenega, v tekoče stanje, pa upam, da tudi še za tiste rabe, ki v preteklosti
               niso bile, to so pa za razna školjčišča, ribogojstvo in tako naprej, male
               hidroelektrarne in tisto, kar je še zmanjkalo, pa nekje do poletja oziroma do
               priprave načrta upravljanja z vodami, ki bo določal točno ceno za rabo vode za celo
               koncesijsko obdobje, kjer do zdaj tega nismo imeli. Tako da je to glavna prioriteta
               in tako smo tudi odgovorili na revizijo Računskemu sodišču. Se opravičujem.</p>
            </sp>
            <sp xml:id="SDT7-KZNJF-redna-6-2015-01-15.sp35">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Gospa Alenka Bratušek.</p>
            </sp>
            <sp xml:id="SDT7-KZNJF-redna-6-2015-01-15.sp36">

               <speaker>ALENKA BRATUŠEK (PS ZaAB):</speaker>

               <p>Sicer sem pozorno poslušala, vendar tistega odgovora na podnebne spremembe nisem
               zasledila. Res pa je, da ni seja danes namenjena izključno temu. Občine so bile
               omenjene, zato bi samo preverila, ali in na kakšen način nameravate zagotoviti, ker
               to pa je obveznost, da se sredstva namensko uporabljajo za to, kar je treba. Skratka,
               govorimo o teh 60% koncesijske dajatve za izkoriščanje energetskega potenciala vode,
               ker vemo, da občine pridejo bolj redko na vrsto pri Računskem sodišču, da bi lahko
               pri – ne, pridejo, vendar imamo tudi občine, ki v celotnem obdobju svojega obstoja še
               niso bile revidirane. Nimam prav? Se opravičujem, no, ampak vsako leto prav gotovo
               ne. Tako da, na kakšen način bi tu lahko zagotovili, da se zakon upošteva, kar bi
               moralo biti samo po sebi umevno sicer.</p>
            </sp>
            <sp xml:id="SDT7-KZNJF-redna-6-2015-01-15.sp37">

               <speaker>PREDSEDNIK MAG. ANDREJ ŠIRCELJ:</speaker>

               <p>Želite odgovoriti, gospa Bogataj?</p>
            </sp>
            <sp xml:id="SDT7-KZNJF-redna-6-2015-01-15.sp38">

               <speaker>MAG. TANJA BOGATAJ:</speaker>

               <p><stage>/Brez mikrofona!/</stage> Zelo težko… Se opravičujem, če lahko gospod Behin pomaga, no, da
               bomo konkretni, glede koncesijskih aktov ali pa to, kar je bilo izpostavljeno.</p>
            </sp>
            <sp xml:id="SDT7-KZNJF-redna-6-2015-01-15.sp39">

               <speaker>PREDSEDNIK MAG. ANDREJ ŠIRCELJ:</speaker>

               <p>Glede občin tudi, kako boste zagotovili ta denar oziroma namenskost. Če ne morete
               zdaj odgovoriti eksaktno, potem lahko daste tudi pisno.</p>
            </sp>
            <sp xml:id="SDT7-KZNJF-redna-6-2015-01-15.sp40">

               <speaker>LEON BEHIN:</speaker>

               <p>Če lahko, bi kar ustno, ker bomo težko tudi karkoli pisno bolj eksaktno, glede na
               pristojnosti Ministrstva za okolje in prostor na tem področju.</p>
               <p>Dejstvo je, da imamo namenskost določeno, da je pa tu zopet gre za namenskost
               proračunskih sredstev lokalne skupnosti in vsega ostalega v integralnem proračunu
               lokalne skupnosti in uporabe teh sredstev točno za ta namen. Mi neposredno seveda te
               zadeve nimamo, to so pač drugi kontrolni organi, tako kot pri drugih namenskih
               sredstvih. Ampak ravno zaradi tega, kar ste rekli sami, in zaradi vsega tega, kar se
               mi danes pogovarjamo, je naše razmišljanje o tem, koliko in komu sploh  te namenskosti iz
               koncesijskih dajatev v resnici tudi dati, kajti ne govorimo samo tukaj o
               hidroelektrarnah, tukaj govorimo tudi za druge rabe vode, kjer so in tudi naša
               ugotovitev je, da glede na to kdaj so bile te koncesije komu podeljene, so tudi
               razmerja koliko pripada lokalnim skupnostim zelo različna, kar spravlja lokalne
               skupnosti v povsem neenakopraven položaj. Zaradi tega bomo mi predlagali v spremembi
               Zakona o vodah povsem drugačno razdelitev te zadeve zato, da se za naprej poenotijo
               stvari in ne več tako kdo je kdaj kaj dobil.</p>
            </sp>
            <sp xml:id="SDT7-KZNJF-redna-6-2015-01-15.sp41">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Še kakšno vprašanje? Mnenja? Če ne, zaključujem razpravo. Predlagam sprejem
               naslednjih sklepov. Sedaj najprej, želite pisne sklepe ali je dovolj, da preberem?
               Preberem, dovolj. Je dovolj, da preberem tako kot vi včeraj… <stage>/ glas iz ozadja/</stage>.</p>
               <p>Komisija za nadzor javnih financ ugotavljam, da je bilo v reviziji učinkovitost
               uporabe evropskih sredstev za zaščito pred poplavami ugotovljeno, da Slovenija na tem
               področju evropska sredstva ne uporablja učinkovito. Komisija poziva Ministrstvo za
               okolje in prostor, Agencijo Republike Slovenije za okolje, da pri pripravi
               popravljalnih ukrepov in realizacije priporočil Računskega sodišča posvetita največjo
               pozornost. Komisija bo po prejemu porevizijskega poročila o popravljalnih ukrepih
               Ministrstva za okolje in prostor in Agencija za okolje po potrebi ponovno
               obravnavala. Komisija za nadzor javnih financ predlaga predsedniku Državnega zbora,
               da ne dnevni red prve naslednje seje Državnega zbora vključi naslednjo točko dnevnega
               reda. Predlog sklepa v zvezi z neučinkovitostjo uporabe evropskih sredstev za zaščito
               pred poplavami. Predlog sklepa, ki naj bi ga sprejel Državni zbor naj se glasi:
               Državni zbor zahteva od Vlade Republike Slovenije, da Državnemu zboru v roku 30 dni
               poda informacijo o vzrokih za neučinkovito, nesmotrno uporabo evropski sredstev
               operativnega programa razvoja okoljske in prometne infrastrukture namenjenih
               zmanjševanju škodljivega delovanja voda v programskem obdobju 2007-2013.</p>
               <p>Drugič. Sprejetih ukrepih za ugotavljanje odgovornosti za neučinkovito in nesmotrno
               uporabo evropskih sredstev namenjenih zmanjšanju škodljivega delovanja voda v
               programskem obdobju 2007-2013, sprejetih ukrepih za večjo vsebinsko in časovno
               učinkovitost pri pripravi projektov za novo programsko obdobje 2014-2020, že
               sprejetih ukrepih za zmanjšanje poplavne ogroženosti.</p>
               <p>Želi kdo razpravljati? Izvolite gospa Bratušek.</p>
            </sp>
            <sp xml:id="SDT7-KZNJF-redna-6-2015-01-15.sp42">

               <speaker>MAG. ALENKA BRATUŠEK (PS ZaAB):</speaker>

               <p>Samo eno vprašanje. Se strinjam s tem, se pa sprašujem koliko je to smiselno sedaj,
               dokler nimamo porevizijskega poročila. To je moj edini pomislek. Absolutno se pa s
               tem kar je tukaj bilo povedano, strinjam in glede na pomembnost problemov ne toliko
               nepravilnosti, ampak kako bomo naprej stvari zagotovili, da bodo tekle tako kot je
               treba, podpiram sklepe, ker jih je bilo kar nekaj, ki ste jih prebrali. Samo to se
               morate predsednik odločiti ali je to smiselno danes ali pa rečemo, ko dobimo
               porevizijsko poročilo.</p>
            </sp>
            <sp xml:id="SDT7-KZNJF-redna-6-2015-01-15.sp43">

               <speaker>PREDSEDNIK MAG. ANDREJ ŠIRCELJ:</speaker>

               <p>Jaz bom tako rekel, glede na roke… Ja, izvolite, še gospod Božič.</p>
            </sp>
            <sp xml:id="SDT7-KZNJF-redna-6-2015-01-15.sp44">

               <speaker>TILEN BOŽIČ (PS SMC):</speaker>

               <p>Tukaj se pridružujem gospe Bratušek, kot je povedala, predvsem zaradi tega, ker gleda
               na to, da odzivnega poročila še ni, mislim, da je to eden izmed predpogojev, se
               pravi, če bi že, potem eventualno prišlo do obravnave na seji v Državnem zboru, bi
               vsaj osebno rad videl, da v okviru te komisije dovolj celovito temo obdelamo. Se
               pravi, dovolj široko in dovolj natančno, da bo razprava v Državnem zboru, ki se bo
               tikala še številnih drugih poslancev in deležnikov, da bo lahko dovolj temeljita in
               dobra. Tako da, mislim da smo sedaj prišli do neke točke, smo še v procesu in ravno
               na podlagi tega odzivnega poročila se bo potem še videlo kako s tem postopati naprej.
               Hvala.</p>
            </sp>
            <sp xml:id="SDT7-KZNJF-redna-6-2015-01-15.sp45">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Poglejte, jaz… Izvolite gospa Kovačič.</p>
            </sp>
            <sp xml:id="SDT7-KZNJF-redna-6-2015-01-15.sp46">

               <speaker>MARIJA ANTONIJA KOVAČIČ (PS DeSUS):</speaker>

               <p><stage>/ izključen mikrofon/</stage> Tudi DeSUS se strinja s poročilom Računskega sodišča in
               pričakujemo, da se bodo  rezultati pokazali že tudi v tem odzivnem poročilu. Zato se strinjam s
               sedanjim predlogom, da počakamo na to, in da se potem učinkovitost tega presodi.</p>
               <p>Hvala.</p>
            </sp>
            <sp xml:id="SDT7-KZNJF-redna-6-2015-01-15.sp47">

               <speaker>PREDSEDNIK MAG. ANDREJ ŠIRCELJ:</speaker>

               <p>Gospod Vrtovec. Izvolite.</p>
            </sp>
            <sp xml:id="SDT7-KZNJF-redna-6-2015-01-15.sp48">

               <speaker>JERNEJ VRTOVEC (PS NSi):</speaker>

               <p>Najlepša hvala.</p>
               <p>Sedaj kar smo poslušali skozi celotno razpravo, je pač zaskrbljujoče in jaz bom
               sklepe podprl zaradi tega, ker tudi odzivnost poročila tega dejstva ne bo spremenilo,
               kar smo danes mi slišali. Sedaj lahko postopkovno mi to počakamo, ampak če mi
               postopkovno samo čakamo in čakamo in čakamo, med tem bi lahko že mi nekaj delali
               oziroma ta posledica je že odpravljena. Odzivnost poročila, poudarjam, dejstva ne bo
               spremenila, zaradi tega predlagam, da te sklepe podpremo, pa ne zaradi nas, ampak za
               dobro državljank in državljanov, ki so ogrožene.</p>
            </sp>
            <sp xml:id="SDT7-KZNJF-redna-6-2015-01-15.sp49">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala. Poglejte, jaz predvidevam oziroma mislim, da so tudi roki o katerih smo
               govorili, takšni da do naslednje seje Državnega zbora bo odzivno poročilo vsekakor
               pripravljeno. Jaz mislim, da tudi po vseh rokih mora biti dejansko pripravljeno.
               Naslednja seja Državnega zbora je konec februarja. Zadnji teden v mesecu februarju
               oziroma v začetku marca, celo v začetku marca. To je mesec in pol in jaz mislim, da v
               mesecu in pol bomo mi to vsekakor dobili. Tako, da mislim, da s tega zornega kota
               obravnava te teme na plenarni seji Državnega zbora ne bi smela biti kakorkoli
               vprašljiva. Tako da, mi seveda lahko zdaj zapletemo vso zadevo, lahko pa tudi, ne
               vem, jaz prevzamem nalogo, da bo pač predsednik Državnega zbora dal to na sejo
               takrat, ko bo dobil tudi odzivno poročilo, če se s tem strinjate.</p>
               <p>Potem prehajamo na glasovanje o prvem sklepu. Sedaj prvi sklep je ugotovitveni sklep,
               da še enkrat ponovim. Skratka o tem, da smo zaskrbljeni zaradi premajhne
               učinkovitosti evropskih sredstev, potem imamo pa še o tem drugem sklepu, skratka da
               se to pošlje na Državni zbor. Prehajamo na glasovanje o prvem sklepu. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Glasujemo o drugem sklepu, da se pošlje to na Državni zbor, celotno tematiko.
               Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem 2. točko in 6. sejo Komisije za nadzor javnih financ. Vsem se za
               sodelovanje najlepše zahvaljujem. <stage type="time">Seja se je končala 15. januarja 2015 ob 10.34.</stage>
               </p>
            </sp>
         </div>
      </body>
   </text>
</TEI>
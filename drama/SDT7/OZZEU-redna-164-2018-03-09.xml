<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZEU-redna-164-2018-03-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">C03A4E3071C80EBDC1258242004AC632</idno>
               <idno type="custom" subtype="day">418C0BF08DFE1F5EC125825D001D95D4</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=418C0BF08DFE1F5EC125825D001D95D4</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZEU-redna-164-2018-03-09.OZZEU" n="164">
               <name>redna seja</name>
               <date when="2018-03-09"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZEU-redna-164-2018-03-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZEU-redna-164-2018-03-09.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">164. redna seja</stage>
            <stage type="date">(9. marec 2018)</stage>
            <stage type="time">Seja se je začela ob 9.01 uri.</stage>
            <stage type="chairman">Sejo je vodil Kamal Izidor Shaker, predsednik Odbora za zadeve Evropske unije.</stage>


            <sp xml:id="SDT7-OZZEU-redna-164-2018-03-09.sp1">

               <speaker>PREDSEDNIK KAMAL IZIDOR SHAKER:</speaker>

               <p>Spoštovane kolegice, cenjeni kolegi, začenjam 164. sejo Odbora za zadeve Evropske
               unije in vas obveščam, da se je s te seje opravičil poslanec dr. Franc Trček in da
               poslanko gospo Ireno Grošelj Košnik na tej seji nadomešča gospod Simon Zajc, ki se
               nam bo pridružil morda malo kasneje.</p>
               <p>Obveščam vas, da so na sejo povabljeni poslanci evropskega parlamenta iz Republike
               Slovenije, predstavniki Vlade in Državnega sveta. Prav lepo pozdravljam državno
               sekretarko iz MRGT-ja in potem še vse ostale, ko se nam pridružijo z ekipo z
               ministrstva in vse ostale navzoče.</p>
               <p>Prehajam na določitev dnevnega reda seje odbora. S sklicem seje ste ga tudi prejeli.
               V poslovniškem roku nisem prejel predlogov za njegovo spremembo, zato je določen
               takšen dnevni red kot ste ga prejeli s sklicem.</p>
               <p>Prehajamo na <title>1. TOČKO DNEVNEGA REDA - ZASEDANJE SVETA EVROPSKE UNIJE ZA
                  KONKURENČNOST, BRUSELJ 12. 3. 2018.</title> Gradivo k tej točki smo prejeli od Vlade
               8. 3. 2018 na podlagi 8. člena Zakona o sodelovanju med Državnim zborom in Vlado v
               zadevah Evropske unije. Besedo dajem državni sekretarki na Ministrstvu za gospodarski
               razvoj in tehnologijo gospe Evi Štravs Podlogar, da nam predstavi ta izhodišča in
               stališča Republike Slovenije. Izvolite.</p>
            </sp>
            <sp xml:id="SDT7-OZZEU-redna-164-2018-03-09.sp2">

               <speaker>EVA ŠTRAVS PODLOGAR:</speaker>

               <p>Hvala lepa za besedo. Spoštovani predsednik, spoštovane poslanke in poslanci, dobro
               jutro. Želela bi vam predstaviti izhodišča, ki jih bo delegacija zastopala na
               zasedanju Sveta Evropske unije za konkurenčnost in rast, ki se bo prihodnji teden
               odvijalo v Bruslju.</p>
               <p>Na tokratnem zasedanju Sveta bodo ministri razpravljali o digitalizaciji
               gospodarstva. Pri tem se bodo osredotočili na zadevne reforme v okviru evropskega
               semestra. Nadalje bodo dokončno potrdili sklepe Sveta o prihodnji industrijski
               strategiji za konkurenčnost, rast in inovacije ter bodo opravili politično razpravo v
               zvezi s tem. Ministri bodo tudi obeležili 25. obletnico enotnega trga ter bodo v ta
               namen opravili tudi politično razpravo.</p>
               <p>V okviru redne točke o stanju realnega gospodarstva se bodo ministri osredotočili
               tudi na zunanje učinke zakonodaje s področja storitev na sektorju maloprodaje.</p>
               <p>V okviru točke Razno pa bo Evropska komisija poročala o konferenci na visoki ravni
               Industrijski dan, ki je potekala 22. in 23. februarja 2018 v Bruslju, prav tako pa bo
               predstavila nedavno objavljeno strategijo za plastiko. Predsedstvo bo poročalo o
               poteku konference Znanstvena integriteta, javna politika in boljša zakonodaja, ki je
               potekala 20. februarja 2018 v Bruslju.</p>
               <p>Nekaj besed sedaj o posameznih točkah dnevnega reda. Kot ena prvih in zanimivih
               izmenjava mnenj na temo Digitalizacija evropskega gospodarstva. Evropska komisija z
               različnimi ukrepi na celotnem horizontalnem področju spodbuja digitalizacijo
               gospodarstva. Digitalizacija je prepoznana kot eden izmed ključnih ciljev ukrepanja
               za povečanje produktivnosti in zaposlovanja, za rast gospodarstva na področju EU. Pri
               tej točki se bodo osredotočili tudi na nacionalne ukrepe za digitalno transformacijo
               gospodarstva Evropske unije. Ministri bodo iskali rešitve na to kako bolje
               osredotočiti nacionalne reforme v zvezi s tem ter na dilemo ali bi z ocenami
               posameznih strukturnih reform zagotovili učinkovito financiranje posameznih ukrepov.
               Slovenija se na indeksu digitalnega gospodarstva in družb v letu 2017 uvršča na 17
               mesto. Glede na leto 2016 je za eno mesto izboljšala svojo uvrstitev. Dosegla je
               znaten napredek pri vključevanju digitalnih tehnologij v podjetjih, s čimer se je
                   sedaj umestila nad
               povprečje Evropske unije. Izboljšala so se tudi digitalna znanja in spretnosti.
               Slovenci pa so v večji meri vključeni v različne spletne dejavnosti.</p>
               <p>Zanimiva je raziskava slovensko-nemške gospodarske zbornice o stanju digitalizacije
               slovenske industrije v letu 2017. Ta je pokazala, da kar 21 % slovenskih podjetij
               vidi digitalizacijo najmanj kot pomembno. V nekaterih podjetjih pa so se z majhnimi
               koraki že lotili tega. Prvič v treh letih so podjetja kot dodano vrednost
               digitalizacijo označila za zagotavljanje konkurenčnosti. Višje od preteklih let bodo
               tudi investicije v digitalizacijo, kar 20 % podjetij namreč načrtuje vlaganje v
               višini od 4 do 6 % njihovega prometa v naslednjih petih letih. Največjo oviro
               digitalizacije podjetja še vedno vidijo v kvalificiranih zaposlenih, visokih stroških
               in zaščiti podatkov. Tudi zato bodo omenjena sredstva za investicije pretežno
               namenjena izobraževanju zaposlenih ter digitalizaciji proizvodnje.</p>
               <p>Ministrstvo za gospodarstvo je prek javnega razpisa za elektronsko poslovanje MSP-jev
               sofinanciralo aktivnost razvoja kompetenc na področju digitalizacije in aktivnost
               elektronska izmenjava med partnerji, ki je prek avtomatizacije in digitalizacije
               dobavnih verig biznis to biznis pripomogla k digitalizaciji proizvodnje. Naše
               stališče in tudi intervencije na zasedanju Sveta za konkurenčnost bo šla v smeri, da
               je za večjo osredotočenost nacionalnih reform na področju digitalne transformacije
               gospodarstva potrebno upoštevati potrebe in pričakovanja podjetij.</p>
               <p>Na Svetu Evropske unije bomo prav tako zastopali stališče, da je z ocenami posameznih
               strukturnih reform možno zagotoviti učinkovito financiranje posameznih ukrepov, kar
               se je v Sloveniji potrdilo pri snovanju inovacijskih partnerstev, sepov?, ki so
               nastala v sodelovanju z različnimi deležniki.</p>
               <p>V točki 4 bodo ministri spregovorili o sklepih Evropske unije o industrijski
               strategiji za konkurenčnost, rast in inovacije. Najprej bo izmenjava mnenj med
               ministrstvi in Evropsko komisijo.</p>
               <p>Evropska industrija je namreč na veliko področjih še vedno v svetovnem vrhu in je
               gonilo investicij v raziskave in razvoj v EU in zaposluje 36 milijonov ljudi. Pri tej
               točki pa gre za odziv ministrov pristojnih za industrijo na komunikacijo Evropske
               komisije iz septembra 2017 z naslovom Prihodnja industrijska politika ter na
               prihodnje korake, ki so potrebni na ravni EU za pripravo celovite evropske
               industrijske strategije. Državne članice pa tudi industrijska združenja namreč
               Evropsko komisijo že nekaj mesecev pozivamo, da bi v najkrajšem možnem času vendarle
               pripravila celovito evropsko industrijsko strategijo, vključno z akcijskim
               načrtom.</p>
               <p>Naše stališče je in tudi intervencija bo šla v tej smeri, da je potreben temeljit
               razmislek kakšno industrijo sploh želimo imeti v Evropski uniji, temu pa potem
               prilagoditi cilje in določiti kazalnike za merjenje doseganja ciljev.</p>
               <p>Menimo tudi, da je krovni evropski cilj, to je 20 % delež industrije oziroma
               proizvodne dejavnosti v BDP-ju do leta 2020 še vedno aktualen, da pa je smiselno
               poleg tega upoštevati tudi rast storitvenega sektorja.</p>
               <p>Pri določanju ciljev industrijske politike bi bilo temu ustrezno potrebno upoštevati
               tudi človeški faktor oziroma socialni vidik v smislu zaposlovanja, pa tudi globalne
               izzive industrije.</p>
               <p>Kot že rečeno bodo ob 25. obletnici enotnega trga imeli ministri priložnost
               predstaviti svoje aktivnosti povezane s krepitvijo enotnega trga. Prav tako bodo
               razpravljali o srednjih in dolgoročnih vizijah za nadaljnji razvoj enotnega trga,
               zlasti v smeri digitalizacije o možnosti boljšega sodelovanja pri izboljšanju pravil
               enotnega trga ter o tem kako zagotoviti enakomerno porazdelitev koristi enotnega
               trga.</p>
               <p>Stališče Republike Slovenije je, da moramo biti države članice na tem področju
               aktivne, na področju digitalizacije predvsem proaktivne pri zagotavljanju koristi in
               ustreznega upravljanja hitro nastajajočih novih tehnoloških oblik poslovanja.</p>
               <p>Z vidika sodelovanja držav za izboljšavo pravil enotnega trga sodelovanje lahko
               postane pravi izziv v primerih, kjer se zahteva določeni vložek s strani držav z
               različnim družbenim okoljem in različnim  finančnimi in strateškim interesi.</p>
               <p>Ožjo bilateralno večstransko sodelovanje bi lahko bilo v pomoč, vendar pogosto niti
               to ne zadostuje, dokler se do problematike ne opredeli sodišče. In pogosto reševanje
               takšnih sporov na sodišču odvrača mikro in mala podjetja za nastop na tem trgu
               oziroma od vsakodnevnega poslovanja. Možnost hitrih postopkov pa po drugi strani in
               izvajanja pravil enotnega trga v določenih primerih bi pomenilo veliko možnosti
               izboljšav in tudi višje kazni za morebitne kršitelje.</p>
               <p>Na področju enakomerne in pravične razdelitve koristi in razumevanje ugodnosti
               enotnega trga je potrebna močna politična volja vseh. Na stanje enotnega trga je
               treba pogledati z vidika pridobitev, kajti vsem lahko enotni trg prinaša določeno
               dodano vrednost in zato si moramo države biti pripravljene to dodatno vrednost tudi
               pravičneje razdeliti.</p>
               <p>Pregled stanja na področju konkurenčnosti se bo pričel s predstavitvijo s strani
               komisije. Stališče Slovenije je, da pozdravljamo prizadevanja za pravilno in pravično
               izvajanje obstoječe zakonodaje in spoštovanje in cenimo reforme v primerih, da
               prinašajo zadostno dodano vrednost sprememb na bolje. Novi predlogi bi morali
               zagotavljati uravnotežene koristi za vse zainteresirane strani. Kjer so reforme
               potrebne, je treba pri oceni upoštevati tudi socialne, okoljske in potrošniške
               vidike, ki lahko tudi predstavljajo nov strošek, ki pa je upravičen.</p>
               <p>Maloprodajni sektor je v Sloveniji dokaj liberalen brez omejujočih ovir in ima tudi
               koristi od digitalnih procesov, ki proizvodnjo podpirajo. Vsekakor lahko ovire še
               obstajajo v nekaterih drugih državah.</p>
               <p>Pomembno je, da reforme odpravljajo zahteve, ki ovirajo produktivnost v maloprodajnem
               sektorju. Reforme bi morale imeti za cilj zmanjševanje birokracije, zagotavljati
               morajo zadostno mero dodatne vrednosti in za vse vključene deležnike. Seveda vse
               našteto velja tudi za storitveno področje zakonodaje.</p>
               <p>Upam, da nisem bila predolga, ampak pri točkah je bilo potrebno nekaj pojasnil. Hvala
               lepa.</p>
            </sp>
            <sp xml:id="SDT7-OZZEU-redna-164-2018-03-09.sp3">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa tudi vam. Gre za kar vsebinsko pester Svet za konkurenčnost in se mi zdi v
               redu, da ste povedali malo bolj na dolgo. Glede na to, da je kar nekaj pomembnih tem,
               se mi zdi še enkrat v redu, da je bilo to malo bolj predstavljeno. Sedaj pa odpiram
               razpravo poslank in poslancev. Kot prvi se je k besedi prijavil gospod Marko
               Pogačnik. Imate besedo. Izvolite.</p>
            </sp>
            <sp xml:id="SDT7-OZZEU-redna-164-2018-03-09.sp4">

               <speaker>MAG. MARKO POGAČNIK (PS SDS):</speaker>

               <p>Spoštovani predsednik, hvala za dano besedo. Spoštovana gospa sekretarka, ne glede na
               ta dnevni red, ki ga boste imeli v Bruslju 12. 3. 2018. Glede na včerajšnji dogodek v
               ZDA in podpis Donalda Trampa in uvedbi carin na jeklo in aluminij, sem prepričan, da
               se tej temi ne boste mogli izogniti. To pomeni precejšen udarec tudi za Evropsko
               unijo. Po nekaterih podatkih Evropska unija izvozi v Ameriko za približno 7,5
               milijard jekla in to pomeni izpad dohodka oziroma izpad dobička približno 2,4
               milijarde. Najbolj prizadete bosta dve državi Kitajska in pa Nemčija. Nemčija in
               Slovenija pa sta močno gospodarsko soodvisni in povezani.</p>
               <p>Sedaj me zanima kakšno je stališče Slovenije oziroma kakšno stališče bo slovensko
               Ministrstvo za gospodarstvo zastopalo in če ste mogoče že naredili kakšne izračune
               kaj to pomeni za slovensko gospodarstvo. Dejstvo je, da ta ukrep s strani Trampa ni
               prišel čez noč. Po eni strani je tudi nekako samoumeven glede na to, da ima Amerika
               deficit v zunanji trgovini za več kot 900 milijard dolarjev. Govori se o nekih
               protiukrepih, ki naj bi jih Evropska unija sprejela, to je dodatne carine na burbon
               viski in dodatne carine na uvoz Harley Davidson. Zanima me stališče Slovenije in kaj
               ta zadeva odpira. Hvala.</p>
            </sp>
            <sp xml:id="SDT7-OZZEU-redna-164-2018-03-09.sp5">

               <speaker>PREDSEDNIK KAMAL IZIDOR SHAKER:</speaker>

               <p>Še kakšna želja po razpravi? Glede na to, da je zelo aktualna tema,  se verjetno ne boste mogli izogniti in
               najverjetneje bo treba tudi sprejeti tudi kakšno stališče in tudi glede na to, da ni
               tema tega, bom izjemoma dopustil, da državna sekretarka pove. Absolutno se ne bomo
               mogli izogniti tej razpravi in debati, zato bom tudi besedo državni sekretarki.
               Izvolite.</p>
            </sp>
            <sp xml:id="SDT7-OZZEU-redna-164-2018-03-09.sp6">

               <speaker>EVA ŠTRAVS PODLOGAR:</speaker>

               <p>Hvala lepa. Hvala za besedo. Res je, da tudi mi ocenjujemo, da bo tekla beseda tudi o
               tem. Na Ministrstvu za gospodarstvo smo ravno v tem tednu že posredovali en dopis na
               Evropsko komisijo, da podpiramo eno skupno reakcijo, da vedo za stališče Slovenije,
               da smo zaskrbljeni, da je industrija jekla in aluminija pomembna za slovensko
               gospodarstvo. Ob tem, da se sicer zavedamo, da imamo veliko nišnih? produktov za
               katere še vedno obstaja sicer možnost, da se bodo naredile izjeme, ker jih pač v ZDA
               potrebujejo. Po drugi strani pa je tudi bojazen, da bi potem presežek jekla, za
               katerega tako že vemo, da je zelo velik na strani Kitajske, pa po drugi strani
               vplival tudi na cene tako po Evropi kot po vsem svetu. To bi po vsem svetu zniževalo
               cene.</p>
               <p>Uraden dopis na Evropsko komisijo, na komisarko Štromovo? je bil poslan v želji po
               skupnem, odločnem nastopanju. Kakšna pa bo takšna reakcija pa bo verjetno usklajena
               ravno na tem. Gre za povratne ukrepe. Ali se poskusi dobiti še izjeme ali pa mogoče v
               teh 15 dneh, kjer imajo še čas podpisa predsednika do realizacije, se dejansko še kaj
               spremeni.</p>
            </sp>
            <sp xml:id="SDT7-OZZEU-redna-164-2018-03-09.sp7">

               <speaker>PREDSEDNIK KAMAL IZIDOR SHAKER:</speaker>

               <p>Besedo ima gospod Jožef Horvat. Izvolite.</p>
            </sp>
            <sp xml:id="SDT7-OZZEU-redna-164-2018-03-09.sp8">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik. Lep pozdrav vsem, gospe državni sekretarki in drugim
               predstavnikom vlade. Vprašanje, ki ga je postavil mag. Marko Pogačnik, je zelo
               aktualno. To kar pričakujemo je pa najbrž tudi logično. In kaj pričakujemo?
               Pričakujemo, da če je in če bo Kanada in Kanada bo očitno izjema, potem bi morala
               biti izjema tudi Evropska unija, ampak mi o tem ne odločamo. Mi moramo v tej smeri
               delovati. Toliko sedaj glede tega zelo aktualnega vprašanja.</p>
               <p>Ko govorimo o konkurenčnosti. Na splošno te vsebine ocenjujem, da so izredno dobre,
               izredno zanimive. To je tista prava stvar, kjer se pogovarjamo o gospodarstvu, o
               konkurenčnosti, razvoju digitalizacije itd. Spremljamo razne lestvice, razne
               metodologije kako razni instituti, institucije merijo konkurenčnost držav. Slovenija
               je v letu 2017 ohranila 43 mesto. V raziskavi, ki jo dela mednarodni Institut za
               razvoj managementa <stage>(švicarski)</stage>, meri pa konkurenčnost v 63 državah. Se pravi 63
               držav, mi smo 2016, 2017 na 43. mestu. Seveda si vsi želimo, prizadevamo, da bi bili
               v zgornji polovici ne pa v spodnji polovici. To je gotovo dejstvo. Tega ne govorim
               zato, da bi bil kritizerski, to ni moj stil, pred obratno, da nekako mobiliziramo vse
               sile, ne glede na konec mandata, ampak da mobiliziramo vse sile, da dejansko se
               spravimo tja gor vsaj v prvo tretjino te lestvice. Še boljše pa bi bilo med prvih 10.
               Mislim, da imamo te možnost, da imamo ljudi, da imamo resurse, da pa se moramo znati
               boljše in hitreje organizirati.</p>
               <p>Gospa državna sekretarka, govorili ste o reformah. Pa sedaj morda ena politična
               izjava. Tisti politiki, ki ljudem ne upajo povedati, da so spremembe nujne, so
               strahopetci. To ni moja izmišljotina, to je povedal vnuk Conrada Adenaverja? enega
               izmed očetov Evropske unije.</p>
               <p>Pa gremo naprej. Digitalizacija. Ta isti institut za razvoj managementa je v lanskem
               letu mislim, da prvič začel meriti tudi digitalno konkurenčnost.  Tu pri digitalni konkurenčnosti pa smo na
               boljšem kot pri splošni konkurenčnosti smo na 34. mestu. To je tudi druga polovica
               med 63 državami, ampak je na generalno oceno boljša. Vedno si postavljam vprašanje,
               pa tudi kolegom predstavnikom Vlade. Mi se bomo morali enkrat zavezati, da bomo
               naredili informacijske avtoceste, da bomo naredili infrastrukturo. Naloga države je,
               da naredi avtoceste. Naloga države je, da naredi železnice. Kdo in kako se bo pa
               potem vozil, pa je drugo vprašanje. Ampak mi te informacijske infrastrukture, se
               gotovo strinjate, gospa državna sekretarka, nimamo. Nimamo infrastrukture, vsaj
               enotno po vsej državi ne, ki bi omogočala, da je Slovenija res lahko konkurenčna
               znotraj enotnega digitalnega trga EU.</p>
               <p>Enkrat se bomo morali odločiti ali je to sedaj naloga državnega podjetja. Predvsem pa
               mislim, da je to naloga države, vsaj tam, kjer ni komercialnega interesa. Nekje imajo
               ta razna telekomunikacijska podjetja, tudi državni Telekom, imajo interes. Tam pa,
               kjer je redkejša poseljenost, pa da sem konkreten v Prekmurju in Pomurju, pa tega
               interesa ni. Zato imamo tam sive lise. Res je, da so razpisi itd., ampak kljub vsemu
               ne dosegamo tega, kar je evropski cilj. To je sto megabitov na sekundo v vsako
               hišo.</p>
               <p>Zadnjič mi je pisal nek poslušalec, nek državljan. Rekel je, da to kar vi tu govorite
               v Državnem zboru sto megabitov, to je za mene znanstvena fantastika. Mi imamo doma
               dva megabita downlouda, in slab megabit aplouda?. Ne morete delati od doma, kar je
               danes tudi zelo aktualno. Ne morete, ker nimate infrastrukture, nimate avtoceste
               informacijske.</p>
               <p>Na tem področju bi bilo treba nekaj narediti. Morda sedaj, ko so razprave o novem
               večletnem finančnem okviru. Najbrž tudi, če želimo enotni digitalni trg, potem mora
               najbrž tudi Evropa, seveda tudi nacionalni proračun in tudi evropski proračun
               zagotavljati bodisi preko kohezijske politike ali kako drugače finančna sredstva, da
               se ta infrastruktura naredi. Drugače je ta razkorak med zelo razvitimi in manj
               razvitimi vedno večji. To pa potem seveda dela manj konkurenčno državo Slovenijo.</p>
               <p>Tukaj me zanima ali so bile na Vladi že razprave, ko govorimo o kibernetski varnosti.
               Ali bo to določeno ministrstvo za to skrbelo? Kako bo sploh organizirana ta
               kibernetska varnost, ki vemo, da je nekaj več kot samo informacijska varnost in je
               izjemnega pomena? Bolj smo digitalizirani, bolj smo izpostavljeni. In tukaj mora ta
               razvoj tehnologij vzporedno vleči za seboj tudi varnost. To me zanima, če mi lahko
               daste ta odgovor. Hvala lepa.</p>
            </sp>
            <sp xml:id="SDT7-OZZEU-redna-164-2018-03-09.sp9">

               <speaker>PREDSEDNIK KAMAL IZIDOR SHAKER:</speaker>

               <p>Sprašujem, če je še kakšna želja po razpravi. V kolikor ne, bi vas prosil, državna
               sekretarka, za odgovore in komentarje. Izvolite.</p>
            </sp>
            <sp xml:id="SDT7-OZZEU-redna-164-2018-03-09.sp10">

               <speaker>EVA ŠTRAVS PODLOGAR:</speaker>

               <p>Hvala lepa za besedo in hvala lepa za zelo primeren komentar. Zavedamo se tudi v
               smislu gospodarskega razvoja Slovenije kako pomembna je dejansko ta dostopnost do,
               kot ste rekli, avtocest povezanih z internetom. Žal, kot sem tudi izpostavila v
               uvodnem, zaznavamo tudi na Evropski komisiji na določenih področjih premalo
               ambicioznosti, pravzaprav si želimo, da bi se stvari odvijale hitreje in z večjo
               ambicijo. Eden od teh področij je vsekakor industrijska strategija, ki jo komisija ne
               prepozna za tako pomembno kot jo večina držav članic. Zato bomo tukaj še naprej
                  aktivni. Na samo temo
               digitalizacije in kibernetske varnosti mislim, da lahko rečem samo to – kolikor je
               meni poznano se absolutno zaveda kako pomemben del naše prihodnosti kibernetska
               varnost je, da se tudi pripravlja medresorska komisija na ravni ministrstev oziroma
               ministrov, ki bodo zelo iz prve roke skrbeli za to. Je pa dodatno zaskrbljujoče, da
               ob obiskih Vlade po terenu, na zadnjem obisku, ko smo bili v Katapultu? znanem star
               up podjetju, kjer imajo tudi tako imenovanega prijaznega hekerja oziroma hekerja, ki
               ga najamejo podjetja za to, da vidijo koliko so varna podjetja in pravi, da trenutno
               še ni bilo izziva v Sloveniji, ki mu ne bi bil kos. Na tem področju je treba res s
               skupnimi močmi narediti vse in ga vzeti zelo resno.</p>
               <p>Kot tako kot ste izpostavili bolj kot se bomo digitalizirali in to je naša
               prihodnost, večja je stopnja izpostavljenosti.</p>
            </sp>
            <sp xml:id="SDT7-OZZEU-redna-164-2018-03-09.sp11">

               <speaker>PREDSEDNIK KAMAL IZIDOR SHAKER:</speaker>

               <p>Mag. Bojan Kranjc, izvolite.</p>
            </sp>
            <sp xml:id="SDT7-OZZEU-redna-164-2018-03-09.sp12">

               <speaker>MAG. BOJAN KRANJC (PS SMC):</speaker>

               <p>Hvala za besedo. Lep pozdrav vsem, še posebej državni sekretarki. Najprej bi pohvalil
               gradivo, pripravljeno na način, da poleg tega, da govori o tem kaj bo vsebina Sveta
               navaja sploh pri točki v zvezi z evropskim semestrom, torej digitalizacijo tudi
               domače ukrepe. Želel bi si, da bi tudi ostale točke, pa ni to kakšna kritika, ampak
               neka želja in ostala gradiva ostalih ministrstev bila tudi pripravljena na tak način.
               V zvezi s tem in z stališčem, ki ga podajate pri točki 3 in iz tega samo en kratek
               izsek, da namreč izziv ostaja prehod med inovacijami in komercializacijo v povezavi z
               razpisom, o katerem govorite na strani 5 Ministrstva za šolstvo, znanost in šport in
               pri tem govorimo o domačih ukrepih Vlade Republike Slovenije oziroma ministrstev za
               zagotavljanje pogojev za uresničevanje digitalne strategije. Ne toliko o tem kaj
               Slovenija pričakuje od Evropske komisije na področju strategij in zakonodajnih
               ukrepov. Sprašujem ali je Ministrstvo za gospodarstvo in na kakšen način zadovoljno s
               predlogom zakona o razvojnoraziskovalni dejavnosti in ali ta zakon nagovarja ta
               prehod.</p>
            </sp>
            <sp xml:id="SDT7-OZZEU-redna-164-2018-03-09.sp13">

               <speaker>PREDSEDNIK KAMAL IZIDOR SHAKER:</speaker>

               <p>Gospod Ljubo Žnidar, izvolite.</p>
            </sp>
            <sp xml:id="SDT7-OZZEU-redna-164-2018-03-09.sp14">

               <speaker>LJUBO ŽNIDAR (PS SDS):</speaker>

               <p>Spoštovani, lep pozdrav. Sam bi samo na kratko še dodal glede te trgovinske
               informacije in povračil z dajatvami v ZDA. Zelo pomembno za Slovenijo je naslednja
               napoved. Vemo, da se napoved povečane dajatve za jeklo uresničila. Naslednja napoved
               je povečanje dajatev za avtomobile evropskega izvora. To je naslednja napoved, ki pa
               se bo po vsej verjetnosti uresničila. In vemo, da vsi največji izvozniki v Sloveniji
               temeljijo na nemški avtomobilski industriji. Ob dejstvu, da so dajatve za uvoz
               ameriških avtomobilov v Evropo 10 %, da so v Ameriki dajatve za uvoz v Ameriko
               evropskih avtomobilov 2,5 %. To je opazna razlika, ki jo bo Amerika sigurno
               izravnala. Menim, da, bi rekel, na tem zasedanju in tudi na Ministrstvu za
               gospodarstvo to zadevo vzamete maksimalno resno. Kajti to bo zelo prizadelo, če pride
               do te izenačitve dajatev, kar bo prišla, slovensko gospodarstvo izjemno udari. Samo
               toliko. To so jasne napovedi. Te razlike so zelo opazne in to je za slovensko
               gospodarstvo izjemno pomembno. Samo toliko.</p>
            </sp>
            <sp xml:id="SDT7-OZZEU-redna-164-2018-03-09.sp15">

               <speaker>PREDSEDNIK KAMAL IZIDOR SHAKER:</speaker>

               <p>Državna sekretarka, izvolite.</p>
            </sp>
            <sp xml:id="SDT7-OZZEU-redna-164-2018-03-09.sp16">

               <speaker>EVA ŠTRAVS PODLOGAR:</speaker>

               <p>Hvala lepa. Najprej, če lahko  podam še eno informacijo, ker so me kolegi obvestili oziroma opozorili
               dodatno, da Urad za varovanje tajnih podatkov dejansko že pripravlja novo strategijo
               kibernetske varnosti, v katero bomo vključena vsa ministrstva.</p>
               <p>Glede zakona o razvojnoraziskovalni dejavnosti lahko rečem, da s zadnjo verzijo še
               nismo čisto usklajeni. Pogovori potekajo. Na ministrstvu ocenjujemo, da je tematika
               zakona izjemno pomembna in da jo je treba do konca nekako doreči, da s prehitevanjem
               oziroma kaj na silo ne bi bil dosežen tisti željeni učinek samega zakona. Torej se
               pogovarjamo in smo v kontaktu oba ministrstva.</p>
               <p>Seveda se zavedamo res te, če lahko rečem, grožnje dodatnih omejevalnih ukrepov. S
               tem, kot je bilo res že poudarjeno, Amerika je že leta 2002 šla v neko to omejitev
               uvoza, če grem nazaj na jeklo, pa se tudi za njih ni dobro izšlo. Ni nekako prvi
               poskus zaščititi. Upajmo, da bo tudi pri predsedniku Trampu dozorela ta izkušnja, da
               z omejevanjem na koncu vsi zgubijo. Tudi ZDA. On gleda samo en vidik, kar je žal reči
               tako za predsednika, ampak očitno so te lekcije že sami dali skozi, tudi za njih niso
               bile v redu, ampak se pa zavedamo potenciala in kaj to pomeni za avtomobilsko
               industrijo, ki je v Sloveniji izjemno pomembna in zelo povezana v nemški verigi
               vrednosti.</p>
            </sp>
            <sp xml:id="SDT7-OZZEU-redna-164-2018-03-09.sp17">

               <speaker>PREDSEDNIK KAMAL IZIDOR SHAKER:</speaker>

               <p>Zaključujem razpravo in dajem na glasovanje naslednji predlog sklepa: »Odbor za
               zadeve Evropske unije se je seznanil z izhodišči za udeležbo delegacije Republike
               Slovenije na zasedanje Sveta Evropske unije za konkurenčnost, ki bi 12. 3. 2018 v
               Bruslju in jih podprl.«</p>
               <p>Začenjam glasovanje. Glasovanje poteka. Zaključujem glasovanje.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je bil sklep soglasno sprejet.</p>
               <p>Najlepša hvala, državna sekretarka za predstavitev in podane odgovore ter komentarje.
               Hvala tudi celotni ekipi Ministrstva za gospodarski razvoj in tehnologijo. S tem tudi
               končujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA – ZASEDANJE SVETA EVROPSKE UNIJE ZA
                  EKONOMSKE IN FINANČNE ZADEVE, BRUSELJ, 13. 3. 2018.</title> Gradivo k tej točki smo
               prejeli od Vlade 8. 3. 2018 na podlagi 8. člena zakona o sodelovanju med Državnim
               zborom in Vlado v zadevah Evropske unije. Besedo dajem mag. Mirandi Grof Ferjančič,
               državni sekretarki na Ministrstvu za finance, da nam predstavi ta izhodišča za ta eko
               fin.? Izvolite.</p>
            </sp>
            <sp xml:id="SDT7-OZZEU-redna-164-2018-03-09.sp18">

               <speaker>MAG. MIRANDA GROFF FERJANČIČ:</speaker>

               <p>Najlepša hvala za besedo. Spoštovane poslanke, spoštovani poslanci. Dovolite, da vam
               predstavim izhodišča za zasedanje Sveta eko fin, ki bo potekal prihodnji teden v
               torek v Bruslju. Slovensko delegacijo bo vodila ministrica za finance Mateja Vraničar
               Erman.</p>
               <p>Na dnevnem redu zasedanja so štiri glavne točke, in sicer: prva je Pravila o obveznem
               razkritju na davčnem področju, v nadaljevanju bodo ministri razpravljali o svežnju
               zakonodajnih predlogov s področja bančništva, tretja točka je razprava o evropskem
               semestru in zadnja izhodišča za zasedanje skupine G20, ki bo marca 2018 v Buones
               Sairesu.</p>
               <p>Pri prvi točki je namen razprave predlog Direktive o spremembi Direktive Sveta glede
               obvezne avtomatične izmenjave informacij na področju obdavčevanja v zvezi z
               čezmejnimi aranžmaji, o katerih se poroča. Tukaj je glavni namen, da se doseže
               političen dogovor. Finančni ministri so se s predlogom seznanili na zasedanju eko
               fina julija 2017, le nekaj tednov potem, ko je Evropska komisija predlog objavila, za
               tem pa je obravnava potekala na pristojnih delovnih telesih Sveta. O vsebini in
               stališču smo se na  tem
               odboru že pogovorili, zato bi rada samo spomnila na kratko, da predlog predstavlja
               odziv na razkritje Panamskih dokumentov in sledi ukrepu 12 iz akcijskega načrta OECD
               oziroma skupine G20 za preprečevanje erozije davčne osnove in preusmerjanja dobička,
               ki ga državam priporoča, in sicer da uvedejo režim obveznega razkritja agresivnih
               aranžmajev davčnega načrtovanja. Direktiva pa ne določa minimalnih standardov.
               Predlog direktive državam članicam nalaga, da v nacionalni zakonodaji uvedejo zahtevo
               za posrednike, da razkrijejo nacionalnim davčnim organom potencialno agresivne sheme
               davčnega načrtovanja s čezmejnim elementom ter uvaja zahtevo za države članice, da
               njihovi davčni organi te informacije tudi avtomatično izmenjujejo.</p>
               <p>Republika Slovenija podpira predlog in cilje ter predvideva rešitve, ki izhajajo iz
               predloga Direktive Sveta o spremembi Direktive Sveta 2011/16 glede obvezne
               avtomatične izmenjave informacij na področju obdavčenja. V pogajanjih o predlogu
               podpira rešitve, ki so sorazmerne s cilji predloga in katere bodo davčne
               administracije tudi sposobne izvajati. Menimo, da je usklajevanje in delo na besedilu
               napredovalo do te mere, da bi na tokratnem zasedanju pogajanja lahko zaključili.</p>
               <p>Pod drugo točko bodo ministri poizkušali doseči dogovor o splošnem pristopu Sveta do
               svežnja predlogov s področja EU bančne zakonodaje iz novembra 2016, na osnovi katerih
               bi lahko pričeli pogajanja z Evropskim parlamentom, ko bo le-ta izglasoval svojo
               pogajalsko pozicijo. Predlogi dopolnjujejo uredbo o bonitetnih zahtevah za kreditne
               institucije in investicijske družbe, uredbo o ustanovitvi enotnega mehanizma za
               reševanje, direktivo o kapitalskih zahtevah za kreditne institucije in direktivo o
               sanaciji in reševanju bank in predstavljajo enega od ključnih korakov za nadaljnje
               znižanje tveganj v bančni uniji. Pomembni pa so tudi zaradi implementacije
               mednarodnih računovodskih standardov.</p>
               <p>Glede dela paketa, ki zadeva hiearhijo bančnih upnikov, uveljavitev mednarodnega
               standarda računovodskega poročanja 9 in podaljšanje prehodnega režima za določbe o
               velikih izpostavljenostih je bil že dosežen političen dogovor z Evropskim
               parlamentom, in sicer oktobra lani. Besedilo je objavljeno v Uradnem listu EU. Glede
               glavnine paketa pa so ambicije držav članic bolj raznolike in pogajanja bolj
               dolgotrajna, zato bodo ministri tokrat poskušali premostiti ta razkorak. Pričakujemo,
               da bodo zadnje razprave osredotočene na kalibracijo minimalnih zahtev glede kapitala
               in kvalificiranih obveznosti ter stopnjo diskrecijo organov za reševanje pri
               določitvi le-te, kakor tudi časovne roke, o katerih bi banke morale izpolnjevati te
               zahteve. Odprte so tudi določbe povezane s temeljnim pregledom trgovalne knjige,
               usklajevanje o katerih poteka na ravni Baseljskega odbora za finančno stabilnost.
               Politična razprava bo tudi o izključitvi nekaterih razvojnih bank iz obsega uporabe
               Direktive o kapitalski ustreznosti kreditnih institucij.</p>
               <p>Pritiski za čimprejšnji dogovor o splošnem pristopu Sveta so veliki, saj je s tem
               povezan tudi napredek v razpravi o vzpostavitvi evropske sheme za jamstvo vlog, zato
               se pričakuje tukaj kar intenzivna pogajanja.</p>
               <p>Stališča Slovenije do bančnega svežnja je ta odbor tudi že obravnaval. Slovenija
               predloge načeloma podpira. V pogajanjih pa si prizadevamo za rešitve, ki ustrezno
               ščitijo interese komintentov bank ter prispevajo k finančni stabilnosti v Sloveniji
               in v bančni uniji.</p>
               <p>V izvornem predlogu Komisije je bilo za Slovenijo nekaj kar občutljivih določb, še
               posebej možnost opustitve izpolnjevanja bonitetnih in likvidnostnih zahtev na ravni
               hčerinskih bank v okviru čezmejno delujočih bančnih skupin. To bi lahko negativno
               vplivalo na finančno 
               stabilnost in fiskalni položaj držav gostiteljic teh skupin, zato smo bili do teh
               predlogov zadržani. Enako tudi večina drugih držav članic, zato je bilo besedilo v
               dosedanjih pogajanjih v tem delu ustrezno izboljšano.</p>
               <p>Drugi pomembnejši element zadeva kalibracijo minimalnih upravičenih obveznosti za
               kreditne institucije, ki je posledica integracije globalnega standarda v EU
               zakonodajo.</p>
               <p>Pod točko Evropski semester bo Svet ekofin obravnaval tri sklope, in sicer poročila
               po državah za leto 2018 ter poglobljeni pregledi, implementacija specifičnih
               priporočil za države članice s poudarkom na priporočilih, ki so povezani z rastjo
               produktivnosti in pa sklepe Sveta v zvezi s posebnim poročilom evropskega računskega
               sodišča v postopku makroekonomskih neravnovesij. Evropska komisija bo finančne
               ministre seznanila s poročili po državah za leto 2018 ter poglobljenimi pregledi, ki
               jih je objavila v sredo 7. 3. 2018. Širše razprave ne pričakujemo. Sklepi Sveta bodo
               pripravljeni za zasedanje Sveta ekofina, ki bo v maju.</p>
               <p>Veseli pa nas, da Evropska komisija po šestih letih ugotavlja, da Slovenija nima več
               makroekonomskih neravnovesij. Izpostavlja, da se javni dolg zmanjšuje, investicije
               rastejo, bančni sektor je okrepljen in gospodarstvo manj zadolženo. Ugotavlja tudi,
               da je Slovenija implementirala večino specifičnih priporočil. Na dolgi rok pa
               ostajajo izzivi zaradi povezave med javnimi financami, vzdržnostjo pokojninskega
               sistema, zdravstveno reformo in izzivi na trgu dela. Zato bo morala Slovenija
               posvetiti strukturnim reformam povezanimi z demografskimi tveganji ter nadaljevati z
               delom na področju produktivnosti in konkurenčnosti.</p>
               <p>Ministri bodo tudi izmenjali mnenja glede implementacije specifičnih priporočil za
               države članice, s poudarkom na priporočilih, ki so povezana z rastjo produktivnosti.
               Nekaj držav članic naj bi predstavilo tudi svoje izkušnje na tem področju.</p>
               <p>Ministri bodo tudi sprejeli sklepe Sveta v zvezi s posebnim poročilom Evropskega
               računskega sodišča o postopku makroekonomskih neravnovesij. Priporočilo je Evropsko
               računsko sodišče pripravilo na vzorcu štirih držav, in sicer Francija, Španija,
               Bolgarija in Slovenija za obdobje 2012-2017, objavljeno pa je bilo januarja
               letošnjega leta. Svet v sklepih načeloma podpira priporočila Evropskega računskega
               sodišča ter se seznanja z ugotovitvami sodišča, da je zakonodaja podlaga postopka
               ugotavljanja makroekonomskih neravnovesij na splošno dobro zasnovana, vendar samo
               izvajanje ni najbolj učinkovito, zato v skladu z ugotovitvami Evropskega računskega
               sodišča Komisiji tudi daje vrsto priporočil za izboljšanje, o čemer bo slednja morala
               poročati v letu 2019. Slovenija ta priporočila lahko podpre.</p>
               <p>Finančni ministri bodo tudi potrdili izhodišča EU zasedanja finančnih ministrov in
               guvernerjev centralnih bank skupine G20, ki bo marca letošnjega leta v Buenos
               Saiersu.</p>
               <p>Dan pred zasedanjem Svet ekofin se bodo sestali tudi ministri evro skupine, ki bodo
               obravnavali pripravo na marčevsko sejo evro vrha, ki bo namenjen poglabljanju
               evropske monetarne unije, reformo ESM-ja, instrumente fiskalne kapacitete, pregled
               stanja v Grčiji ter pripravo na spomladanska mednarodna zasedanja s poudarkom na
               inflaciji in razvoju menjalnih tečajev. Hvala.</p>
            </sp>
            <sp xml:id="SDT7-OZZEU-redna-164-2018-03-09.sp19">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa tudi vam, državna sekretarka. Naj vas sam seznanim, da se bo ta odbor
               podrobneje seznanil z evropskim semestrom prihodnji teden v petek, ko se nam bo
               pridružil vodja predstavništva Evropske komisije in nam to poročilo tudi predstavil.
               Poročilo prav za Slovenijo. 
               Verjamem, da bo prisoten tudi nekdo z Ministrstva za finance, tako da bomo o tem
               poročilu tudi na tem odboru lahko razpravljali.</p>
               <p>Sedaj pa odpiram razpravo poslank in poslancev. Kot prvi ima besedo gospod Jožef
               Horvat. Izvolite.</p>
            </sp>
            <sp xml:id="SDT7-OZZEU-redna-164-2018-03-09.sp20">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik. Se lepo zahvaljujem državni sekretarki mag. Mirandi
               Groff Ferjančič za predstavitev vsebin, ki bodo obravnava na ekofinu. Imam pa eno
               splošno vprašanje, a vendar izjemno aktualno in pomembno. Gospa državna sekretarka,
               ali je ekofin ali morda ožje evro skupina primeren forum, kjer bi Slovenija lahko ali
               morala odpreti vprašanje, ko neka banka izven evro sistema preko odločb nekega
               nacionalnega sodišča rubi premoženje banke v evro sistemu. Konkretno NLB. Ob tem pa,
               da sta kršena najmanj dva mednarodna sporazuma. Eden je sporazum o vprašanju
               nasledstva, drugi pa je memorandum iz Mokric, ki bo naslednji teden praznoval peto
               obletnico od kar je bil podpisan s strani premierjev slovenske in hrvaške vlade.
               Hvala lepa.</p>
            </sp>
            <sp xml:id="SDT7-OZZEU-redna-164-2018-03-09.sp21">

               <speaker>PREDSEDNIK KAMAL IZIDOR SHAKER:</speaker>

               <p>Mag. Bojan Kranjc, izvolite.</p>
            </sp>
            <sp xml:id="SDT7-OZZEU-redna-164-2018-03-09.sp22">

               <speaker>MAG. BOJAN KRANJC (PS SMC):</speaker>

               <p>Hvala za besedo. Spoštovana državna sekretarka, imel bi eno vprašanje povezano z mojo
               razpravo pri prejšnji točki. Bili ste že prisotni, ko sem pohvalil gradivo MGRT-ja v
               zvezi s slovenskimi ukrepi ali pa dosežki ali pa učinki v kontekstu stališča
               Republike Slovenije. Zanima me enako pri tem predlogu stališča, in sicer samo v zvezi
               s točko 2 z bančnim svežnjem. Stališče je kljub temu lahko rečem zelo dobro
               pripravljeno. Zanima pa me kaj to pomeni za finančne institucije v Republiki
               Sloveniji. Ali bi lahko pomenilo, če se predlogi direktiv in uredb uveljavijo tako
               kot je razvidno iz tega stališča? Če sem še bolj konkreten ali to pomeni povečanje
               kapitalskih zahtev za banke? Kaj to pomeni za upnike v okviru temeljnega mehanizma za
               reševanje, torej da morajo sodelovati pri reševanju bank pri Bel Inu? in na splošno,
               ali ima to kakšen vpliv oziroma ali bi lahko imel vpliv na javne finance v Republiki
               Sloveniji? Hvala lepa.</p>
            </sp>
            <sp xml:id="SDT7-OZZEU-redna-164-2018-03-09.sp23">

               <speaker>PREDSEDNIK KAMAL IZIDOR SHAKER:</speaker>

               <p>Še kakšna želja po razpravi? Ugotavljam, da ne. Državna sekretarka, izvolite.</p>
            </sp>
            <sp xml:id="SDT7-OZZEU-redna-164-2018-03-09.sp24">

               <speaker>MAG. MIRANDA GROFF FERJANČIČ:</speaker>

               <p>Hvala. Če dovolite bi šla kar po vrsti. In sicer glede vprašanja, ki ga je postavil
               gospod Horvat. Vlada Republike Slovenije in tudi Ministrstvo za finance v
               bilateralnih pogovorih z Evropsko komisijo na kršenje Hrvaške glede teh dveh
               sporazumov stalno opozarja. Včeraj ste obravnavali tudi predlog protiukrepov, ki jih
               bo Republika Slovenija glede teh kršitev mednarodnih pogodb izvedla. Menim pa, da sam
               ekofin ni najbolj primeren forum, kjer bi se te stvari obravnavale. Se pa to na ravni
               Komisije stalno izpostavlja, ker sta to dva pomembna mednarodna dokumenta. Sporazum o
               vprašanjih nasledstva je edina pogodba držav naslednic SFRJ in tako veliko kršenje
               tega sporazuma je nujno potrebno izpostaviti tudi na takih forumih. Se pa ministrica
               ob srečanju  Ekofina
               tudi s kolegi na to temo pogovarja in jim ta slovenski vidik predstavlja.</p>
               <p>Glede drugega vprašanja bančne zakonodaje. Namen tega svežnja ukrepa pa je ravno to,
               da bi se zmanjšalo tveganje za bodoče proračune v primeru bodočih finančnih kriz in
               kot sem že uvodoma izpostavila je Slovenija nasprotovala opustitvi nekaterih
               bonitetnih in likvidnostnih zahtev na posamični podlagi za čezmejno delujoče bančne
               skupine, ker bi to lahko ogrozilo stabilnost finančnega sistema v Sloveniji in pri
               tem nismo bili osamljeni, zato se je ta del besedila v direktivah tudi ustrezno
               spremenil. So pa te direktive še predmet usklajevanja in političnega dogovarjanja,
               zato je karkoli v tej fazi še težko reči. Tisto kar pa vemo, da bi lahko imeli
               težave, smo pa že v teku usklajevanja opozorili oziroma nasprotovali. Hvala.</p>
            </sp>
            <sp xml:id="SDT7-OZZEU-redna-164-2018-03-09.sp25">

               <speaker>PREDSEDNIK KAMAL IZIDOR SHAKER:</speaker>

               <p>Tudi vam. Ne vidim več želje po razpravi, zato jo tudi zaključujem in dajem na
               glasovanje naslednji predlog sklepa: »Odbor za zadeve Evropske unije se je seznanil z
               izhodišči za udeležbo delegacije Republike Slovenije na zasedanju Sveta Evropske
               unije za ekonomske in finančne zadeve, ki bo v Bruslju 13. 3. 2018 in jih
               podprl.«</p>
               <p>Odpiram glasovanje. Glasovanje poteka. Zaključujem glasovanje.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je bil sklep soglasno sprejet.</p>
               <p>Najlepše se zahvaljujem predstavnicama Ministrstva za finance in s tem tudi končujem
               2. točko dnevnega reda.</p>
               <p>Prehajamo na <title>3. TOČKO DNEVNEGA REDA – ZASEDANJE SVETA EVROPSKE UNIJE ZA
                  ZAPOSLOVANJE, SOCIALNO POLITIKO, ZDRAVJE IN VARSTVO POTROŠNIKOV (ZAPOSLVOANJE IN
                  SOCIALNA POLITIKA) BRUSELJ, 15. 3. 2018.</title> Gradivo k tej točki smo prejeli od
               Vlade 8. 3. 2018 na podlagi 8. člena zakona o sodelovanju med Državnim zborom in
               Vlado v zadevah Evropske unije. Besedo dajem državnemu sekretarju gospodu Petru
               Pogačarju z Ministrstvu za delo, družino, socialne zadeve in enake možnosti, da nam
               predstavi izhodišča. Izvolite.</p>
            </sp>
            <sp xml:id="SDT7-OZZEU-redna-164-2018-03-09.sp26">

               <speaker>PETER POGAČAR:</speaker>

               <p>Hvala za besedo, gospod predsednik. Lepo pozdravljeni. Spoštovane poslanke,
               spoštovani poslanci! Predstavil bom izhodišča za udeležbo zasedanja Sveta Evropske
               unije za zaposlovanje, socialno politiko, zdravje in varstvo potrošnikov 15. 3. 2018.
               Delegacijo bo vodila ministrica dr. Anja Kopač Mrak.</p>
               <p>Kar se tiče dnevnega reda bi opozoril, da bo pomembnejša točka dnevnega reda razprava
               na temo socialne Evrope po letu 2020, ko bodo na novo postavljeni tudi cilji te
               strategije in bo že vzpostavljen in delujoč nov večletni finančni okvir. Posebej bi
               izpostavil verjetno najpomembnejšo točko tega zasedanja, tako kot vsako leto marca,
               točka 4 evropski semester. V okviru evropskega semestra bo Svet ministrov sprejel
               dokumente iz sklopa spomladanskega svežnja evropskega semestra. To pomeni osnutek
               sklepov Sveta o letnem pregledu rasti in skupnem poročilu o zaposlovanju ter osnutek
               skupnega poročila o zaposlovanju. Evropska komisija pa bo tudi predstavila poročila o
               državah članicah za leto 2018.</p>
               <p>Kar se tiče poročila o Republiki Sloveniji na tem mestu ne bi šel v vsebino, ker
               mislim, da so točno danes teden na obisku predstavniki Evropske komisije, ki bodo
               tudi matičnemu odboru predstavili to poročilo o Sloveniji.</p>
               <p>Želel bi samo opozoriti, da v okviru skupnega poročila o zaposlovanju je zelo
               pomembno, da se področje zaposlovanja in socialne politike na ravni celotne EU
               izboljšuje. Sklepi Sveta pozivajo države članice, da v nacionalnih reformnih
               programih, ki so pripravljeni odrazijo prednostne naloge letnega pregleda rasti
               skupnega poročila o zaposlovanju ob upoštevanju nalog iz evropskega stebra socialnih
               pravic. Slovenija na 
               besedilo sklepov Sveta nima pripomb.</p>
               <p>V okviru točke skupnega poročila o zaposlovanju je pomembno poudariti, da se
               Slovenija – to pa je vendarle potrebno poudariti – v okviru večine kazalnikov uvršča
               v zgornjo uspešnejšo polovico razvrstitve držav članic. V kategoriji najboljših, če
               lahko uporabim ta izraz, se uvršča s kazalnikom razmerja dohodkovnih kertilnih<stage>(?)</stage>
               razredov ter osipništva iz izobraževanja in usposabljanja. Tukaj smo med najboljšimi
               v pozitivnem smislu med državami. Boljši od povprečja smo tudi pri kazalnikih vrzel
               med spoloma v zaposlovanju, stopnji tveganja revščine, stopnji NEET, se pravi tistih,
               ki niso vključeni v izobraževanje, zaposlenost in usposabljanje, učinkov socialnih
               transferjev za zmanjšanje revščine. Med povprečje držav članic se uvrščamo pri
               kazalnikih stopnje zaposlenosti, stopnje brezposelnih, število otrok mlajših od 3 let
               v formalnem varstvu in ravni osvojenih digitalnih veščin.</p>
               <p>Slovenija bo pri pripravi nacionalnega reformnega programa posebno pozornost namenila
               tistim kazalnikom, kjer nismo nad povprečjem Evropske unije. V času usklajevanja
               poročil na Odboru za zaposlovanje in Odboru za socialno zaščito se je Slovenija že
               opredelila tako kot večina drugih držav članic z izvzetje dveh tehnično nejasnih
               kazalnikov in razvrščanje držav na podlagi takšnih kazalnikov, ker menimo, da to ni
               ustrezno.</p>
               <p>Če lahko morda zaključim. Predvidene so še tri razprave, in sicer orientacijska
               razprava o prihodnosti socialne Evrope po letu 2020, orientacijska razprava o
               zmanjšanju vrzeli med plačami med ženskimi in moškimi ter prispevek k doseganju
               ciljev evropskega stebra socialnih pravic.</p>
               <p>Pred samim zasedanjem Slovenija nima odprtih vprašanj in sprejem dokumentov, kot so
               predloženi s strani bolgarskega predsedstva in pa Evropske komisije tudi podpira.
               Hvala.</p>
            </sp>
            <sp xml:id="SDT7-OZZEU-redna-164-2018-03-09.sp27">

               <speaker>PREDSEDNIK KAMAL IZIDOR SHAKER:</speaker>

               <p>Hvala tudi vam. Odpiram razpravo. In kot prvi ima besedo mag. Bojan Kranjc.
               Izvolite.</p>
            </sp>
            <sp xml:id="SDT7-OZZEU-redna-164-2018-03-09.sp28">

               <speaker>MAG. BOJAN KRANJC (PS SMC):</speaker>

               <p>Hvala lepa za besedo. Spoštovani državni sekretar, še en primer dobro pripravljenega
               gradiva v zvezi s stanjem v Sloveniji. Govorim o odstavku na četrti strani, kjer
               govorite o kazalnikih, ki ste jih ravnokar omenili. Seveda so zelo dobre novice v
               zvezi s tem, da se pri nobenem od kazalnikov ne uvrščamo na najnižjo kategorijo, da
               smo na splošno v uspešnejši polovici razvrstitve. Na tem mestu izražam kdo bo rekel
               preveč politično pohvalo ministrstvu, ki se ukvarja s socialno politiko, za vse kar
               je delalo v tem mandatu. Bi pa vendarle vprašal v zvezi z izzivi, ki jih imamo zaradi
               kazalnikov, ki nas uvrščajo v spodnjo polovico tabele, in sicer pri bruto
               razpoložljivem dohodku gospodinjstva.</p>
               <p>Prvo vprašanje v zvezi s tem je ali trend v zadnjih letih vendarle kaže izboljšanje
               na tem področju v Sloveniji. Drugo vprašanje v zvezi s tem pa je kaj je pravzaprav
               gonilna sila, ki povečuje razpoložljivi bruto dohodek gospodinjstva in kaj je tu
               treba bodisi na področju socialne politike ali na drugih politikah storiti, da bi ta
               prihodek bil večji. Hvala lepa.</p>
            </sp>
            <sp xml:id="SDT7-OZZEU-redna-164-2018-03-09.sp29">

               <speaker>PREDSEDNIK KAMAL IZIDOR SHAKER:</speaker>

               <p>Gospa Marinka Levičar, izvolite.</p>
            </sp>
            <sp xml:id="SDT7-OZZEU-redna-164-2018-03-09.sp30">

               <speaker>MARINKA LEVIČAR (PS DeSUS):</speaker>

               <p>Hvala, gospod predsednik, za besedo. Lepo pozdravljeni vsi! Pridružujem se pohvali,
               ki jo je izrazil mag. Kranjc. Pa tudi nekaj vprašanj imam. Predvsem sem si želela to
               pojasnilo, ki ga je tudi mag. Kranjc izrazil, sicer kateri so tisti kazalniki, to
               izvzetje dveh tehničnih nejasnih kazalnikov, če mi boste to pojasnili.</p>
               <p>Potem pa me v zvezi z vajeništvom zanima, ker naj bi razpravljali tudi o kakovostnem
               in učinkovitem vajeništvu. Slovenija je tukaj naredila kar pomemben korak, kot ste
               tukaj zapisali, s sprejemom zakona o vajeništvu. Sedaj pa me zanima v zvezi s
               vajeništvom, kateri bodo naslednji koraki, da bomo vajeništvo imeli še bolj
               učinkovito pri nas. Mislim, da je še vedno  kljub temu zakonu, ki pa ni še dolgo v veljavi, je v
               veljavi le krajši čas, nimamo takšnih rezultatov kot si jih želimo. Kaj namerava
               Slovenija narediti na tem področju, da bi imeli kakovostnejšo vajeništvo in da bi
               bilo tega vajeništva več na vseh možnih področjih.</p>
               <p>Pa tudi v zvezi s sedmo točko, ki govori o zmanjšanju vrzeli med plačami moških in
               žensk. Mislim, da je tukaj Slovenija tudi kar v dobri poziciji, čeprav še ni na
               takšni kot bi si želeli, da bi bilo torej plače žensk in moških popolnoma izenačene.
               V zvezi s tem me zanima bolj konkretno kateri so ukrepi, ker tukaj tudi piše v prvi
               alineji kateri ukrepi so se v praksi na nacionalni ravni izkazali kot najbolj
               učinkoviti za odpravljene plačne vrzeli na trgu dela. Mene konkretno zanima kateri so
               bili tisti ukrepi v Sloveniji, ki so bili že izvedeni in kaj Slovenija namerava še
               narediti na tem področju. Torej da bi bile še bolj odpravljene razlike med plačami
               moških in žensk. Hvala.</p>
            </sp>
            <sp xml:id="SDT7-OZZEU-redna-164-2018-03-09.sp31">

               <speaker>PREDSEDNIK KAMAL IZIDOR SHAKER:</speaker>

               <p>Besedo ima gospod Jožef Horvat. Izvolite.</p>
            </sp>
            <sp xml:id="SDT7-OZZEU-redna-164-2018-03-09.sp32">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik. Tudi sam se zahvaljujem državnemu sekretarju za
               predstavitev izhodišč. En del razprave je namesto mene že opravila gospa Marinka
               Levičar. Tudi sam se nekoliko najbolj osredotočil na šesto točko in pozdravljam, da
               bo Svet EU za zaposlovanje sprejel priporočila o evropskem okviru za kakovostna in
               učinkovita vajeništva. Se strinjam, da je Državni zbor sprejel zakon o vajeništvu.
               Vsaj kolikor imamo mi podatkov v glavnem iz medijev in tudi sicer, se očitno ta zakon
               na žalost ni prijel in najbrž nihče ni zadovoljen. Dobro je, da imamo zakonodajo, ki
               je potem tudi učinkovita in kakovostna kot bodo sedaj očitno ta priporočila o tem
               govorila. Če smo zelo srečni in zelo zadovoljni, mi pač nismo, če ugotavljamo, da
               imamo, sedaj res v neki pilotni fazi, če se ne motim, samo 53 vajencev danes v
               Sloveniji. Ali se, ker sedaj vi ta priporočila poznate, ki bodo sprejeta, kaj
               razmišlja, da bi šli v eventualno novelacijo zakona o vajeništvu? Niste sicer vi
               nosilec tega zakona. Ste pa Ministrstvo za delo. Če bi bilo po moje, potem bi ta
               zakon vam dal in bi morda bolje razumeli. Hvala lepa.</p>
            </sp>
            <sp xml:id="SDT7-OZZEU-redna-164-2018-03-09.sp33">

               <speaker>PREDSEDNIK KAMAL IZIDOR SHAKER:</speaker>

               <p>Hvala. Še kakšna želja po razpravi? Ugotavljam, da ne, zato dajem besedo državnemu
               sekretarju za komentarje in odgovore. Izvolite.</p>
            </sp>
            <sp xml:id="SDT7-OZZEU-redna-164-2018-03-09.sp34">

               <speaker>PETER POGAČAR:</speaker>

               <p>Najlepša hvala za besedo. Hvala tudi za to zelo konkretno razpravo. Bom skušal skozi
               vprašanja iti.</p>
               <p>Kar je omenil spoštovani poslanec mag. Kranjc glede samih podatkov, velja poudariti,
               da tudi po tistem kazalnikom, edinem kjer smo pod povprečjem Evropske unije, to pa je
               kazalnik bruto razpoložljivega dohodka gospodinjstva. Tukaj nas Evropska komisija
               nikakor ne uvršča v najnižjo kategorijo, ampak je edini kazalnik za Slovenijo, vsi
               ostali so nadpovprečni ali povprečni. Tukaj nas uvršča v kategorijo, kjer je potrebno
               pazlivejše spremljanje. Tukaj je posebna pozornost. Tukaj je več vprašanj. Nekaj se
               bo zagotovo izboljšalo že z zadnjimi predlogi, ki so bili sprejeti s področja
               socialnih transferjev. Gre za dvig minimalnega dohodka, gre za sprostitev varčevalnih
               ukrepov, ki jih je prinesel zakon za uravnoteženje javnih financ. To se meri na bruto
               razpoložljivem dohodku.</p>
               <p>Drugo pa je vprašanje, ki je ključno za razpoložljivi dohodek. To pa je predvsem
               vprašanje višine plač v Republiki Sloveniji. Tukaj je pristojnost politike, na nek
               način neposredna pristojnost politike, poslancev Državnega zbora ali pa Vlade bistveno omejena pa
               ljudje to včasih spregledajo. Edina pristojnost, ki jo poslanci na področju plač
               imajo je minimalna plača. Vse ostalo, rast plač, višina povprečne plače je posledica
               kolektivnih dogovarjanj med delodajalci in sindikatih, ker je to urejeno v
               kolektivnih pogodbah. Včasih je v javnosti, vem, precepcija, da če se plače ne
               dvignejo je kriva Vlada, kriv je Državni zbor, pa to seveda ni tako. Že z samo
               zadnjim dvigom minimalne plače, ki je bistveno presegel rast inflacije v lanskem
               letu, se bo tudi kar upamo, pomenilo pritisk na plačno lestvico navzgor, kar po spet
               pomenilo višji bruto razpoložljivi dohodek. Mislim, da je sicer prav, da nas je
               Komisija opozorila na pazljivejše spremljanje pomeni, da te opozarja, da bo v
               prihodnje tukaj biti pozoren kaj se tukaj dogaja z bruto razpoložljivim dohodkom
               posameznikov in gospodinjstev. Prepričan sem, da že zadnji ukrepi pa morda v tem
               poročilu še niso zajeti, bodo bistveno izboljšali sliko tudi še na tem edinem
               kazalniku, kjer nismo vsaj na povprečju.</p>
               <p>Kar se tiče vprašanja nejasnih kazalnikov, bi opozoril na to. Predvsem je šlo za to
               kakšen, to bo ključna razprava med državami članicami, ker na Ministrstvu za delo s
               strokovnimi službami zelo pozorno spremljamo kakšna je vsebina teh kazalnikov, ker
               kasneje, ko pridejo rezultati na podlagi tega kazalnika je bistveno težje
               odreagirati. Ampak ne samo Slovenija, tudi večina ostalih držav članic je imela
               težave s kazalnikom z definicijo kakšen delež brezposelnih oseb je vključenih v
               aktivno politiko zaposlovanja. Nekatere države so štele, da so vključeni v aktivno
               politiko zaposlovanja vsi tisti, ki prejemajo denarno nadomestilo, da je to tudi
               merilo, nekatere države pa štejemo samo tiste, ki so aktivno vključene v posamezen
               ukrep, zato da potem tudi lahko merimo učinek posameznega ukrepa; kakšen je bil izhod
               v zaposlitev, koliko časa je trajala ta zaposlitev. Države članice so to različno
               prikazovale. V bistvu, če vsaka članica drugače prikazuje, potem je tudi primerjava
               zelo težka, zato smo se pač zavzeli, da bodisi naj Komisija poenoti kazalnik za vse
               ali pa naj ga ne upošteva pri presoji doseganja kazalnikov.</p>
               <p>Hkrati pa je enako povezano s tem kakšen delež sredstev posamezna država članica
               namenja za programe aktivne politike zaposlovanja. Kaj se šteje v ta delež sredstev?
               Ali so to nadomestila za brezposelne. Slovenija jih do sedaj ni prikazovala, kot da
               so to neka sredstva za aktivno, ker mi štejemo, da je aktivna politika zaposlovanja
               tisto, ko človeka dejansko napotiš in usposabljaš za delo, ne pa takrat, ko mu
               izplačuješ nadomestilo iz zavarovanja in s tem zagotavljaš njegovo socialno varnost.
               Spet druge države članice, predvsem tukaj mislim, da Združeno kraljestvo, ki
               nadomestilo za brezposelnost plačuje iz proračuna, ne iz prispevkov iz zavarovanja
               kot Slovenija, to šteje kot sredstva za aktivno politiko zaposlovanja. Zato je bila
               naša zahteva in tudi drugih držav članic na Odboru za zaposlovanje in tudi delovnih
               skupinah že prej, naj Komisija ali določi enotna pravila za vse države članice ali pa
               naj tega kazalnika pač ne upošteva.</p>
               <p>Zelo zanimiva je razprava o vajeništvu, ki se odvija na ravni Evropske komisije. Jo
               bom sam povezal nekako s tem vprašanjem. Na ravni celotne Evropske unije se dogaja
               tako imenovani … na trgu dela. To se pravi, da trg dela oziroma gospodarstvo
               potrebuje kadre z nekimi znanji in kompetencami, ki jih obstoječi izobraževalni
               sistemi v državah članicah ne zagotavljajo. Temu je namenjeno vajeništvo. Tukaj ne
               gre za formalno pridobljeno znanje po učnih načrtih, gre za znanja in kompetence. S
               tem ima težave celotna Evropa, zato je posledica pomanjkanja delovne sile v
               gospodarski rasti. Ideja je, da bi se določil vseevropski okvir za kakovostna in
               učinkovita vajeništva. Pri nas gre tukaj za neko mešanico in tukaj je osnovna dilema
               med vsemi  kako imajo
               države to urejeno. Ali je sistem vajeništva del izobraževalnega sistema, ki se odvija
               na trgu dela, ali pa je del zapustitvenega sistema, ki sodeluje z izobraževanjem.
               Tukaj so te vrzeli.</p>
               <p>Slovenija je imela tu predvsem zadržek, ker je predvideno, da bi se ta okvir za
               vajeništvo, ko bi bil nekoč sprejet in tudi implementiran v vseh državah članic, sam
               menim, da bi bilo to ustrezno, zato da bi države nehale med seboj tekmovati za kadre,
               ker moramo vedeti, da danes tisti, ki ima znanja, tisti, ki ima kompetence s tega
               področja, je zaželen kader ne samo na trgu dela v Sloveniji, ampak na celotnem
               skupnem trgu Evropske unije. V Evropski uniji velja tudi prosti pretok trga dela.
               Tukaj se izpostavlja celo ideja, ki ji Slovenija ni naklonjena, da bi delodajalec
               imel obveznost, da vajenca napoti na vajeništvo v tujino. Tukaj se tudi malo jasno
               vidi interes držav, ki so se na ravni EU spustile v boj za usposobljeno delovno silo.
               Vsi vemo, da se evropska delovna sila stara. Demografski kazalniki bodo v prihodnje
               prinesli primanjkljaj delovne sile in sam večkrat povem, da če smo deset let nazaj
               govorili za prosto delovno mesto, bomo v prihodnosti govorili na ravni celotne
               Evropske unije, celotnega evropskega trga dela o boju za usposobljenega, ne
               kateregakoli delavca, ampak za usposobljenega delavca, delavca, ki ima ustrezna
               znanja. Vse države članice pa seveda imajo težave, ki se začnejo že v izobraževalnem
               sistemu. Koliko mladih se odloči za poklicne šole? Tu imajo probleme vse države,
               kljub temu, da so njihove zaposlitvene možnosti bistveno boljše kot v kakšni drugi
               smeri. Tako da mi bomo pozorno spremljali ta evropski okvir za kakovostna in
               učinkovita vajeništva, ki ga podpiramo. Nam pa že samo razprava na tem, ki se je
               začela, kaže na to kar ste vi pravilno opozoril, ključni izzivi trga dela na ravni EU
               v prihodnje.</p>
               <p>Upam, da sem odgovoril vse. Hvala.</p>
               <p>Se opravičujem, gospa poslanka. Glede plačne vrzeli med spoloma. Tukaj lahko z
               veseljem ugotovim, da je Slovenija tukaj že iz preteklosti in tudi v zadnjem obdobju
               naredila ogromen napredek. Smo ena od držav članic na svetu, ne samo na ravni EU,
               kjer je plačna vrzel med spoloma najmanjša, pa vendarle ta obstaja. To ni v redu. Kje
               so razlogi za to? Eden od razlogov zakaj je ta plačna vrzel tako nizka in na srečo
               tako nizka v primerjavi z drugimi državami, izhaja iz preteklosti. Tudi stopnja
               delovne aktivnosti žensk v Sloveniji je bila že zgodovinsko bistveno višja kot v
               kakšnih drugih državah članicah. Drugo je ta plačna enakost, ki velja v Sloveniji v
               primerjavi z drugimi državami članicami EU. Pa vendar ta plačna vrzel obstaja. To ni
               dobro. In mi moramo narediti vse, da se bo še zmanjšala oziroma da se bo tudi
               odpravila.</p>
               <p>Republika Slovenija je v zadnjih letih namenila posebno pozornost predvsem
               prepoznavanju in odpravljanju spolnih stereotipov, ki ženskam onemogočajo
               udejstvovanje vseh potencialov. Eno so stereotipi. Drugo kar se tiče plače, so ukrepi
               starševske politike. Delež žensk, ki se odloča za delo s krajšim delovnim časom, ki
               koristijo porodniški dopust, ki je še vedno višji kot pri moških kolegih in to vse
               skozi kariero rezultira bodisi že v tistem trenutku, bodisi tudi kasneje v nižjih
               plačah. Pa vendar. Tudi v mandatu te vlade so bili sprejeti kar nekaj projektov.
               Imamo projekt aktivni vsi, ki je bil  sofinanciran iz sredstev Evropske komisije, ki je
               spodbujal dejavno očetovstvo. Potem z namenom spodbuditi očete k večji vključenosti v
               skrbstveno delo oziroma vključenost v nego in varstvo otroka v najzgodnejšem obdobju.
               Bila je spremenjena zakonodaja v tem mandatu o očetovskem dopustu. Od 1. 1. 2018
               imajo očetje poleg 15 koledarskih dni plačanega očetovskega dopusta, ki ga morajo
               izkoristiti do šestega meseca otrokove starosti, še pravico do 15 koledarskih dni
               plačanega očetovskega dopusta, ki ga morajo izrabiti v strnjenem nizu. Se pravi prej
               je bila možnost, sedaj pa ga morajo izrabiti.</p>
               <p>Ravnokar je v Državnem zboru v obravnavi zakon o spremembah in dopolnitvah Zakona o
               enakih možnostih žensk in moških, ki predlaga določitev minimalnega deleža vsakega od
               spolov. To bo ministrica v svoji razpravi tudi opozorila, kljub temu, da je Slovenija
               država s praktično eno najnižjih plačnih neenakosti med spoloma, so bili sprejeti
               ukrepi in se bodo izvajali tudi v prihodnje. Hvala.</p>
            </sp>
            <sp xml:id="SDT7-OZZEU-redna-164-2018-03-09.sp35">

               <speaker>PREEDSEDNIK KAMAL IZIDOR SHAKER:</speaker>

               <p>Hvala lepa tudi vam. Ste vsi zadovoljni z odgovori? Morda ne čisto z rešitvami, ampak
               vse številke kažejo na to, da gre Slovenija v pozitivno smer, kar se tiče ukrepov, ki
               ste jih, državni sekretar, predstavili.</p>
               <p>Zaključujem razpravo in dajem na glasovanje naslednji predlog sklepa: »Odbor za
               zadeve Evropske unije se je seznanil z izhodišči za udeležbo delegacije Republike
               Slovenije na zasedanje Sveta Evropske unije za zaposlovanje, socialno politike,
               zdravje in varstvo potrošnikov, ki bo v Bruslju 15. 3. 2018 in jih podprl.«</p>
               <p>Pričenjam glasovanje. Glasovanje poteka. Zaključujem glasovanje.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep soglasno sprejet.</p>
               <p>Najlepša hvala predstavnikoma Ministrstva za delo, družino, socialne zadeve in enake
               možnosti. Tudi vam kolegice in kolegi, strokovnim službam in vsem ostalim navzočim
               želim lep sončen dan in prijeten vikend. S tem tudi zaključujem 3. točko dnevnega
               reda in 164. sejo Odbora za zadeve Evropske unije. <stage type="time">Seja je bila končana 9. marca
                  2018 ob 10.17 uri.</stage>
               </p>
            </sp>
         </div>
      </body>
   </text>
</TEI>
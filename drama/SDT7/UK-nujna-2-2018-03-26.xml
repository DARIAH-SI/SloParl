<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-UK-nujna-2-2018-03-26">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Ustavna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">0CC33F4593482530C12582570034E02D</idno>
               <idno type="custom" subtype="day">BC5664A35ABDF7C3C125825E001C1D5B</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=BC5664A35ABDF7C3C125825E001C1D5B</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-UK-nujna-2-2018-03-26.UK" n="2">
               <name>nujna seja</name>
               <date when="2018-03-26"/>
            </setting>
         </settingDesc>
         <particDesc>
            <listOrg>
               <org xml:id="SDT7-UK-nujna-2-2018-03-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-UK-nujna-2-2018-03-26.UK">
                        <orgName key="UK">Ustavna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR USTAVNA KOMISIJA</stage>
            <stage type="session">2. nujna seja</stage>
            <stage type="date">(26. marec 2018)</stage>
            <stage type="chairman">Sejo je vodil dr. Milan Brglez, predsednik Ustavne komisije.</stage>
            <stage type="time">Seja se je pričela ob 15.02.</stage>


            <sp xml:id="SDT7-UK-nujna-2-2018-03-26.sp1">

               <speaker>PREDSEDNIK DR. MILAN BRGLEZ:</speaker>

               <p> Vse članice in člane Ustavne komisije, vabljene ter ostale prisotne lepo
               pozdravljam. Pričenjam 2. nujno sejo Ustavne komisije. Obveščam vas, da imamo na seji
               nadomestne članice oziroma člane. Namesto poslanca Igorja Zorčiča je tukaj gospa
               Andreja Potočnik, namesto poslanca gospoda Janeza Janše pa gospod Bojan
               Podkrajšek.</p>
               <p>Sklic seje ste prejeli 21. 3. 2018. Ker do začetka seje nisem prejel predlogov za
               umik točk oziroma za razširitev dnevnega reda, bomo na današnji seji obravnavali, kot
               je bilo zapisano v sklicu 2. nujne seje, naslednjo točko: 1. Predlog za začetek
               postopka za dopolnitev Ustavnega zakona za izvedbo Temeljne ustavne listine o
               samostojnosti in neodvisnosti Republike Slovenije, tako imenovani UZITUL-B.</p>
               <p>Prehajamo k <title>1. TOČKI DNEVNEGA REDA, TO JE K OBRAVNAVI PREDLOGA ZA ZAČETEK
                  POSTOPKA ZA DOPOLNITEV USTAVNEGA ZAKONA ZA IZVEDBO TEMELJNE USTAVNE LISTINE O
                  SAMOSTOJNOSTI IN NEODVISNOSTI REPUBLIKE SLOVENIJE,</title>
               ki ga je 20. 3. 2018 vložila skupina poslancev s prvopodpisanim gospodom Jožetom
               Tankom. S tem je tudi nadomestila prvotno besedilo z dne 6. 3. 2018.</p>
               <p>Postopek sprejemanja je na podlagi 183. člena Poslovnika Državnega zbora smiselno
               enak kot pri sprejemanju predlogu za začetek postopka za spremembo oziroma dopolnitev
               Ustave. Vsekakor bi mogoče na tej točki rad poudaril, da je do tega hitrega sklica
               prišlo tudi zaradi tega, ker so se lahko politične oziroma poslanske skupine
               strinjale o smiselnosti tega in o tem, da se je treba usmeriti v prihodnost oziroma v
               prihodnje reševanje tega. Zraven tega bi dodal še eno zadevo, ki mi je tudi pomembna
               za današnjo razpravo, in to je, da mora najverjetneje vsebinska razprava o problemih
               potekati ločeno od ustavno-revizijskega postopka, kar bi bilo smiselno in
               državotvorno za to državo.</p>
               <p>Na sejo so k obravnavi te točke vabljeni: predlagatelji, skupina poslancev, ki jo
               predstavlja mag. Andrej Šircelj in Jožef Horvat, če pravilno razumem; Državni svet;
               Vlada; dr. Miro Cerar, predsednik vlade,  ki opravlja tekoče posle; gospod Karl Erjavec,
               podpredsednik vlade, ki opravlja tekoče posle; mag. Dejan Židan, podpredsednik vlade,
               ki opravlja tekoče posle; in mag. Mateja Vraničar Erman, ministrica za finance, ki
               opravlja tekoče posle; ter Zakonodajno-pravna služba.</p>
               <p>Začenjam z razpravo o predlogu, da se začne postopek za dopolnitev Ustavnega zakona
               za izvedbo Temeljne ustavne listine o samostojnosti in neodvisnosti Republike
               Slovenije.</p>
               <p>Želi besedo predstavnik predlagatelja?</p>
               <p>Besedo ima mag. Andrej Šircelj.</p>
            </sp>
            <sp xml:id="SDT7-UK-nujna-2-2018-03-26.sp2">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa, spoštovani predsednik. Spoštovani predsednik vlade, ministri, kolegi in
               kolegice.</p>
               <p>Prvo vprašanje, ki je tukaj postavljeno, je, zakaj sta dve poslanski skupini
               predlagali osnutek Ustavnega zakona o dopolnitvi Ustavnega zakona za izvedbo Temeljne
               ustavne listine o samostojnosti in neodvisnosti Republike Slovenije. Odgovor je zelo
               preprost – zato da dodatno zaščitimo premoženje Republike Slovenije in zato da v
               Sloveniji vsi subjekti upoštevajo pravni red; pravni red, ki je bil sprejet, bom
               rekel tisti začetni, pred približno 24, 25 leti, ko je ta Državni zbor sprejel
               Ustavni zakon za izvedbo Temeljne ustavne listine; pravni red, ko govorimo o
               mednarodnih sporazumih – Sporazum o vprašanjih nasledstva, na primer, ter sporazum
               oziroma Memorandum o soglasju med Vlado Republike Slovenije in Vlado Republike
               Hrvaške. Ti sporazumi so po ugotovitvah mednarodne javnosti in po ugotovitvah
               slovenske javnosti dejansko kršeni. Kršeni so s tem, ker Nova Ljubljanska banka na
               podlagi sodnih zahtevkov hrvaških sodnih oblasti izplačuje oziroma plačuje te
               zahtevke ali celo prihaja do izvršitve sodnih odredb. Nova Ljubljanska banka je v
               lastništvu države in s tem seveda lahko rečemo, da enostavno na podlagi nepravnih
               aktov Nova Ljubljanska banka nekaj plačuje ali mora plačevati ali pa dejansko pride
               do izvršitve na podlagi sodb hrvaških sodišč. Seveda ima celotna zgodba dolgo brado,
               jaz jo tukaj ne bom pojasnjeval, gre za 25 let, vendar dejstvo je, da sam Ustavni
               zakon in sami mednarodni sporazumi dejansko, kot kaže, ne dajejo zadostne zaščite za
               to, da ohranimo premoženje Republike Slovenije. Zato je narejen ta dodatni napor, da
               se dodatno zaščiti slovensko premoženje v Republiki Hrvaški. Tukaj gre na eni strani
               tako za prvovrstno pravno vprašanje, skratka ali veljajo vse mednarodne pogodbe in
               ali velja Ustavni zakon, kot za ekonomsko finančno vprašanje. Ekonomsko finančno
               vprašanje, spoštovani predsednik ste omenili, da je to vprašanje nekega drugega, da
               je to lahko ločeno, vendar s tem se izredno zmanjšuje vrednost državnega premoženja.
               S tem, ko se izvaja odločbe hrvaških sodišč, se izredno zmanjšuje slovensko
               premoženje, najprej seveda, lahko rečemo, na področju simbolike, vendar potencialno
               to pomeni izredno veliko zmanjšanje potencialnega premoženja Nove Ljubljanske banke.
               Zaradi tega in ker je bilo že na Komisiji za nadzor javnih financ natančneje
               obrazloženo, kakšne so vse možne finančne in ekonomske implikacije, se bomo tukaj
               zadržali na samem predlogu zakona.</p>
               <p>Sam predlog Ustavnega zakona Novi Ljubljanski banki prepoveduje izplačila vseh
               zahtevkov na podlagi sodb sodišč Republike Hrvaške.  Prav tako nalaga sodiščem Republike Slovenije, da v
               skladu s pravnim redom Evropske unije ne izvajajo izvršljivosti sodnih odločb v zvezi
               z zahtevki, ki bi jih imela Hrvaška sodišča, ker je to v nasprotju s slovenskim
               pravnim redom. Nalaga Novi Ljubljanski banki, da uporabi vsa pravna sredstva, da se
               to prepreči. In seveda nalaga tudi Republiki Sloveniji oziroma Finančni upravi
               Republike Slovenije, da se škoda, če bi bila izterjana s strani hrvaških oblasti, da
               se ta škoda izterja od hrvaških družb v večinski državni lasti in da seveda to naredi
               Finančna uprava Republike Slovenije. Predlagatelji vlagamo to zato, ker to pomeni
               dodatna zaščita. Seveda po našem mnenju že sedanji pravni okvir ne omogoča tovrstnih
               dejanj hrvaških sodišč. To pomeni dodatno zaščito in seveda to pomeni, da enostavno
               moramo enkrat seveda tudi v političnem smislu reči, slovenskega premoženja ne damo,
               ne damo, še posebej ga ne damo v primeru, ko nam ga dejansko izterjujejo sodne
               oblasti druge države. Jaz upam in želim si, da bomo dosegli, zato da bomo sprejeli in
               uzakonili spremembe oziroma dopolnitve ustavnega zakona, čim večje politično
               soglasje, da bomo dejansko državotvorno odločili zaradi tega, ker so navedene rešitve
               vitalnega pomena za nadaljnji obstoj in razvoj slovenske države.</p>
               <p>Hvala lepa.</p>
            </sp>
            <sp xml:id="SDT7-UK-nujna-2-2018-03-26.sp3">

               <speaker>PREDSEDNIK DR. MILAN BRGLEZ:</speaker>

               <p>Hvala.</p>
               <p>Obvestiti vas moram, da poslanca Zvonka Laha nadomešča poslanec Jernej Vrtovec,
               poslanko dr. Jasno Murgel pa poslanec Jani Möderndorfer.</p>
               <p>Želi besedo dr. Miro Cerar, predsednik Vlade, ki opravlja tekoče posle?</p>
               <p>Prosim.</p>
            </sp>
            <sp xml:id="SDT7-UK-nujna-2-2018-03-26.sp4">

               <speaker>DR. MIROSLAV CERAR:</speaker>

               <p>Spoštovani gospod predsednik Ustavne komisije, spoštovane članice, člani in drugi
               prisotni. Hvala za besedo.</p>
               <p>In povem vam, da bom kratek, kajti verjamem, da bo kasneje v nadaljevanju kakšne
               podrobnejše zadeve lahko pojasnile še ministrica za finance ali kdo od drugih
               prisotnih ministrov. Sam želim samo poudariti naslednje. Vlada pozdravlja same namene
               in cilje predlaganega ustavnega zakona. To je zlasti tisti namen in cilj, da se
               zaščiti vrednost državnega premoženja v obliki kapitalske naložbe v NLB, ki je
               ogrožena zaradi izdajanja in izvrševanja sodnih odločb hrvaških sodišč. Te sodbe
               nedvomno pomenijo kršitev veljavnih mednarodnih sporazumov in strinjam se, da že
               sedanji pravni okvir ustavnega zakona česa takega ne dopušča. In tudi naj ob tem
               poudarim, da Vlada ves čas stoji zelo jasno in odločno na stališču, da takšna
               izplačila, za takšna izplačila ni nobene pravne podlage, torej da na podlagi teh sodb
               hrvaških sodišč do takih izplačil ne sme prihajati. Soglašamo, torej Vlada soglaša z
               vsemi ukrepi, ki bi zaščitili vrednost državnega premoženja, vendar pa ob tem
               poudarjamo, da morajo biti ti ukrepi tudi, kolikor so predvideni z nekim prihodnjim
               ustavnim zakonom, če do njega pride, morajo biti ti ukrepi v skladu z mednarodnim
               pravom in pravnim redom Evropske unije. Zato seveda predlagamo to, kar bo verjetno
               tudi komisija sama ocenila za najbolj primerno, da pač pristojna strokovna skupina,
               ki bo verjetno oblikovana v okviru te komisije, glede urejanja te materije zavzame
               zelo jasna stališča in nas poduči vse skupaj, katere rešitve so primerne, katere
               lahko vodijo do uresničitve teh namenom in ciljev, kot jih ustavni zakon predvideva,
               in katere ne. Naj samo še to dodam, da Vlada ugotavlja ob vsem tem, da cilj, ki ga
               zasleduje predlagatelj predloga ustavnega zakona, v celoti nikakor ne bo mogel biti
               dosežen, kajti predlog ustavnega zakona ne daje in verjetno tudi ne more dati
               dejanske zaščite, torej dejanske zaščite, državnemu  premoženju v obliki kapitalske naložbe v NLB, ki bi jo
               bilo treba vzpostaviti za primer, če bi kljub vsemu prišlo do prisilnih izterjav.
               Namreč, če pride do prisilne izterjave na Hrvaškem, denimo, seveda tega de facto ne
               moremo preprečiti, lahko pa seveda iščemo ukrepe, kot jih išče tudi predlagatelj,
               kako morda na neke druge načine demotivirati Hrvaško za takšno izrazito protipravno
               ravnanje.</p>
               <p>Tako da, če zaključim … Menim, da je ta obravnava tega predloga Ustavnega zakona zelo
               smiselna, treba je seveda zdaj prisluhniti kompetentni stroki in Vlada bo pri tem
               sodelovala, kjerkoli in kakorkoli bo potrebno. Naj tudi povem, da imamo na Ustavni
               zakon nekatere konkretne, bolj bi rekel vprašanja, kot pripombe, ki jih bomo tudi
               morda danes nekoliko izpostavili. Verjamemo pa, da moramo vsi delati z istim namenom
               - kot je bilo že rečeno, zaščiti slovensko premoženje.</p>
               <p>Tako da, zaenkrat hvala, gospod predsednik, predlagam pa, da v nadaljevanju v imenu
               Vlade spregovori še kak minister, predvsem ministrica za finance, ki bo to podrobneje
               razdelala.</p>
               <p>Hvala.</p>
            </sp>
            <sp xml:id="SDT7-UK-nujna-2-2018-03-26.sp5">

               <speaker>PREDSEDNIK DR. MILAN BRGLEZ:</speaker>

               <p> Hvala.</p>
               <p>Itak sem mislil povabiti vse, ki sem jih vabil.</p>
               <p>Najprej sprašujem, ali želi besedo gospod Karl Erjavec, podpredsednik vlade, ki
               opravlja tekoče posle? <stage>(Ne.)</stage> Mogoče mag. Dejan Židan, tudi podpredsednik? <stage>(Ne.)</stage> Potem
               pa dajem besedo mag. Mateji Vraničar Erman, ministrici za finance, ki opravlja tekoče
               posle.</p>
            </sp>
            <sp xml:id="SDT7-UK-nujna-2-2018-03-26.sp6">

               <speaker>MAG. MATEJA VRANIČAR ERMAN:</speaker>

               <p>Gospod predsednik, glede na to, da je predsednik vlade že dal splošno utemeljitev
               pisnega mnenja Vlade, ocenjujem, da v tem trenutku ne bi bilo potrebno, da še
               podrobneje pojasnjujem mnenje, se bom pa odzvala na morebitna vprašanja v nadaljnji
               razpravi.</p>
               <p>Hvala lepa.</p>
            </sp>
            <sp xml:id="SDT7-UK-nujna-2-2018-03-26.sp7">

               <speaker>PREDSEDNIK DR. MILAN BRGLEZ:</speaker>

               <p> Hvala.</p>
               <p>Sedaj pa dajem besedo članicam in članom Ustavne komisije o predlogu, da se začne
               postopek za dopolnitev Ustavnega zakona. Želi kdo besedo?</p>
               <p>Dr. Simona Kustec Lipicer.</p>
            </sp>
            <sp xml:id="SDT7-UK-nujna-2-2018-03-26.sp8">

               <speaker>DR. SIMONA KUSTEC LIPICER (PS SMC):</speaker>

               <p>Hvala lepa, predsednik.</p>
               <p>Lep pozdrav kolegicam in kolegom, predsedniku vlade, obema podpredsednikoma,
               ministrici.</p>
               <p>V imenu Poslanske skupine Stranke modernega centra sporočam, da bomo seveda podprli
               Predlog za začetek postopka za dopolnitev Ustavnega zakona za izvedbo Temeljne
               ustavne listine o samostojnosti in neodvisnosti Republike Slovenije z enim samim
               jasnim razlogom oziroma argumentom – zato ker verjamemo, da je tudi na ta način
               potrebno zaščititi poskus zlorabe prava in v tem konkretnem primeru tudi premoženja
               Republike Slovenije s strani sosednje Republike Hrvaške.</p>
               <p>Hvala lepa.</p>
            </sp>
            <sp xml:id="SDT7-UK-nujna-2-2018-03-26.sp9">

               <speaker>PREDSEDNIK DR. MILAN BRGLEZ:</speaker>

               <p> Želi še kdo besedo?</p>
               <p>Dr. Matej Tašner Vatovec.</p>
            </sp>
            <sp xml:id="SDT7-UK-nujna-2-2018-03-26.sp10">

               <speaker>DR. MATEJ T. VATOVEC (PS Levica):</speaker>

               <p>Ja, naj še jaz predstavim stališče Poslanske skupine Levica.</p>
               <p>Prvič, kar je tukaj potrebno poudariti, je to, da bi, če bi hoteli, da ne pride do te
               zagate ali pa da se jo pravočasno ustavi, morala Vlada na nek način ustrezneje
               odreagirati, ko je prišlo do zahtev, da se NLB sploh privatizira. Tako da, seveda bi
               morali najprej na podlagi politično-ekonomskih argumentov ustaviti privatizacijo
               NLB-ja, ampak Vlada se je seveda potem odločila, da bo raje igrala na karto
               varčevalcev, ki je seveda odprla bok za ranljivost in zdaj smo pristali v nekakšni
               zagati oziroma v tem nehvaležnem položaju. Sedaj lahko pristanemo recimo na hrvaške
               zahteve in s tem odpadejo vsi argumenti proti privatizaciji, po drugi strani pa
               Evropska komisija sili še naprej v privatizacijo, kar mogoče sili Vlado v to, da
               sprejme poroštvo za hrvaške terjatve do NLB-ja, za katere pa pravi, da ne obstajajo.
               Tako da smo tudi zaradi te politike, ki je seveda šla gladko v to, da se pač NLB mora
               privatizirati, čeprav bi jo lahko na neki točki tudi zaščitila, ne glede na vse
               pretekle dogovore, smo pripeljali situacije do te točke, da smo v zelo nezavidljivem
               položaju.</p>
               <p>Drugo, kar želimo opozoriti, je to, da bi morali ustaviti ne samo politiko
               privatizacije, ampak tudi politiko izsiljevanja. Tako vladi Boruta Pahorja kot Janeza
               Janše sta v letih 2009 in 2013 podpisali sporazuma s hrvaško vlado, ena je bila o
               arbitraži, druga o varčevalcih, za katera se je izkazalo, da nista rešila ne problema
               meje, niti varčevalcev Ljubljanske banke, ampak pravzaprav povzročila ravno obratno.
               S temi dejanji se je šlo odkrito izsiljevati Hrvaško, po eni strani s pogojevanjem vstopa Hrvaške v Nato
               in v Evropsko unijo in izkupiček je bil, da se teh težav ni rešilo. Seveda tudi
               zaradi tega, ker so bili te sporazumi tako ali drugače vedno izigrani. Problem pa je,
               da, če gremo na to karto izsiljevanja, tako ali drugače načenjamo odnose med
               slovenskim in hrvaškim narodom in tu je treba poudariti, da politiki seveda lahko
               pridejo in gredo, spori med njimi so lahko tako ali drugače prehodni, državljani in
               države pa ostajajo in če se na tak način krha odnose med dvema državama, ki bi prav
               zares morali biti zaveznici, je to neka škoda, ki je zelo težko popravljiva. Tako da,
               tisto, kar je še potrebno poudariti, je torej to, da se hrvaškega vstopa v Schengen
               ne sme pogojevati z drugimi odprtimi vprašanji. Po eni strani so to ravno varčevalci,
               po drugi strani se te zgodbe ne sme mešati z arbitražo. Mislim, da to ne bo
               pripeljalo do rešitve, bo pa samo še nadalje poslabšalo odnose med tema dvema
               državama, ki so že tako na zelo nizki ravni.</p>
               <p>Tako da, to, kar spremljamo danes, torej spremembe Ustave, ni nič drugega kot
               predstava za javnost. To je predstava za javnost pred volitvami in ni nikakršna
               rešitev problema. Zakaj ni rešitev problema? Ker, če bi Hrvaška izterjala sredstva od
               NLB-ja, naj bi Slovenija rubila hrvaška podjetja v Sloveniji. Ampak – kaj bo pa Vlada
               naredila, ko bo Hrvaška rubila slovensko premoženje na Hrvaškem, recimo, če bi do
               tega prišlo? Zdaj, če samo pogledamo, imajo slovenska podjetja na Hrvaškem skoraj
               dvakrat več premoženja, kot ga imajo hrvaška v Sloveniji, tako da tudi tu se odpira
               ena precej velika past. Tako da, zaradi tega v Levici teh sprememb Ustavnega zakona v
               tej fazi ne bomo podprli, ker nočemo prispevati ali pa pomagati k temu, da bi se
               sprožila nekakšna rubežna vojna med državama, med Slovenijo in Hrvaško, ki je seveda
               tretja najpomembnejša trgovinska partnerica Slovenije. Tudi tega ne pozabiti. Tako
               da, za nas rešitev obstaja nekje drugje. Bistveno bolje bi bilo predlagati direktna
               pogajanja s Hrvaško, se dogovoriti na kakšen način bi prišlo do vzajemnega poplačila,
               torej slovenskih deviznih varčevalcev in seveda tudi terjatev, ki jih ima Ljubljanska
               banka do hrvaških podjetij. To bi bil edini način, da bi se po vsem tem času, ko so
               vlade načrtno na nek način šle zelo ostro proti hrvaškim vladam, ki so na nek način
               ves čas vztrajale na tem stališču, da gre za zelo težke, zapletene in seveda tudi
               sovražne odnose med tema dvema državama, da bi se že lahko naučili, da na tak način
               seveda ne bomo prišli do ugodnih rešitev. V Levici se bojimo, da tudi tak način lahko
               dolgoročno prinese več škode kot koristi in nenazadnje tudi tisto, kar je bilo s
               strani več strokovnjakov, pa tudi s strani Vlade izpostavljeno, najbrž so vsi pravni
               temelji za to, da se izvaja to, kar se danes predlaga, že postavljeni in najbrž
               spremembe Ustavnega zakona ne bodo nič prispevali k dosegi tega cilja. To so stališča
               Levice in mislim, da bi morali na eni točki zares začeti razmišljati drugače oziroma
               tudi v tem predvolilnem času mogoče malo stopiti iz stopalke za plin in aktivirati
               diplomaciji, ki je sploh v odnosih s Hrvaško v zadnjih desetletjih zelo klecala
               oziroma ni delala tistega, kar je bilo potrebno.</p>
            </sp>
            <sp xml:id="SDT7-UK-nujna-2-2018-03-26.sp11">

               <speaker>PREDSEDNIK DR. MILAN BRGLEZ:</speaker>

               <p> Besedo ima mag. Alenka Bratušek.</p>
            </sp>
            <sp xml:id="SDT7-UK-nujna-2-2018-03-26.sp12">

               <speaker>MAG. ALENKA BRATUŠEK (PS NP):</speaker>

               <p>Najlepša hvala in lep pozdrav vsem še iz moje strani.</p>
               <p>Dejstvo je, da imamo problem na mizi. Zdaj, ali je to predstava za javnost ali ne, se
               da diskutirati. Če bi Vlada leta 2015, ko je bila Novi Ljubljanski banki narejena
               prva izvršba, reagirala in predlagala rešitev, potem danes ne bi imeli ne predstave
               za javnost in ne tega Ustavnega zakona, ampak Vlada tega ni naredila. Zakaj, bodo verjetno morali
               sami razložiti slovenski javnosti, ampak dejstvo je, da je danes problem na mizi.
               Edina rešitev, ki jo imamo na mizi, je Ustavni zakon, ki so ga predlagali kolegi v
               opoziciji. Je to najboljša rešitev? Ne vem. Ampak mislim, da je to naloga vseh
               tistih, ki vejo, kaj je treba narediti in nam pomagajo to tudi zapisati tako, da bo
               stalo, če rečem po domače. Dileme pravnikov so velike, to smo lahko tudi brali danes
               v medijih. Konec koncev, gospod Cerar je strokovnjak, ustavni pravnik in mislim, da
               bi nam tukaj moral pomagati zadevo speljati tako, da stoji.</p>
               <p>Mi podpiramo začetek postopka, smo tudi predlagali člana v strokovno komisijo. Me pa
               mnenje Vlade, ki smo ga dobili, nekoliko čudi. Oni bi rešitev, samo ne vejo, če je ta
               takšna, ki je najboljša. Mislim, kdo, če ne Vlada, bo tukaj naredili piko in rekel:
               »Tako je treba zaščitit Novo Ljubljansko banko.«? Kdo? Tako da, jaz si želim, da tudi
               Vlada pomaga najti rešitev, ne samo da bojo podpirali vse, kar bo dobrega in kar ne
               bo dobrega. Veliko lažje in veliko bolje bi bilo, če se takšne stvari ne bi dogajale
               v predvolilnem času, ampak pač zdaj tukaj smo in jaz mislim, da moramo najti
               najprimernejšo rešitev za zaščito Nove Ljubljanske banke. Še enkrat, zakaj to ni bilo
               narejeno leta 2015, bojo povedali ministrica, predsednik in dva podpredsednika. Zakaj
               takrat pri Hrvaški vsaj protestirali nismo, da se take stvari ne delajo? In še, in še
               je takšnih stvari, ki jih lahko damo na mizo. Ampak kakorkoli, to danes ne bo
               pripeljalo do rešitve. Danes imamo tukaj Ustavni zakon. Pomagali nam bojo pravniki v
               Državnem zboru, pomagala nam bo strokovna komisija, ki, verjamem, jo bomo danes
               imenovali in jaz upam, da pridemo do rešitve, ki bo dobra ali pa, če rečem, najboljša
               možna za Novo Ljubljansko banko, za naše državljane in seveda tudi za državo.</p>
            </sp>
            <sp xml:id="SDT7-UK-nujna-2-2018-03-26.sp13">

               <speaker>PREDSEDNIK DR. MILAN BRGLEZ:</speaker>

               <p> Besedo ima gospa Marjana Kotnik Poropat.</p>
            </sp>
            <sp xml:id="SDT7-UK-nujna-2-2018-03-26.sp14">

               <speaker>MARJANA KOTNIK POROPAT (PS DeSUS):</speaker>

               <p>Hvala za besedo, spoštovani predsednik.</p>
               <p>Lep pozdrav Vladi, predsedniku vlade in vsem poslancem in poslankam in ostalim
               prisotnim.</p>
               <p>Torej, tudi v Poslanski skupini Demokratične stranke upokojencev Slovenije bomo
               seveda podprli ta postopek za dopolnitev Ustavnega zakona za izvedbo Temeljne ustavne
               listine o samostojnosti in neodvisnosti Republike Slovenije.</p>
               <p>V Desusu se ne strinjamo s politiko izsiljevanja in plenjenja premoženja naše države
               oziroma premoženja Ljubljanske banke s strani sodišč države Hrvaške. Ocenjujemo, da
               je ta postopek za dopolnitev Ustavne listine v tem trenutku edini možni postopek, ki
               naj bi zaščitil premoženje naše države oziroma premoženje Nove ljubljanske banke. O
               sami vsebini se bom še potem prijavila k besedi, bi pa rekla, da bomo seveda podprli
               tako imenovanje komisije kot tudi vse druge predloge, ki bodo vodili k rešitvi
               problema.</p>
               <p>Hvala lepa.</p>
            </sp>
            <sp xml:id="SDT7-UK-nujna-2-2018-03-26.sp15">

               <speaker>PREDSEDNIK DR. MILAN BRGLEZ:</speaker>

               <p> Besedo ima gospod Matjaž Han.</p>
            </sp>
            <sp xml:id="SDT7-UK-nujna-2-2018-03-26.sp16">

               <speaker>MATJAŽ HAN (PS SD):</speaker>

               <p>Ja, hvala lepa.</p>
               <p>Najprej, Socialni demokrati bomo absolutno sodelovali in podpiramo začetek postopka
               za dopolnitev Ustavnega zakona.</p>
               <p>Zaradi javnosti … Mi imamo vpis v Ustavni zakon o dopolnitvah Ustavnega zakona
               Temeljne ustavne listine v bistvu že napisanega v naši Ustavi. V bistvu ga zdaj
               dopolnjujemo. To vemo. To je bilo leta 1994 sprejeto in mi imamo ta akt sprejet.
                   Slovenija ima nekje
               drugje problem. Kljub temu, da pravijo, da je s sosednjimi državami ali pa sosedami
               dobro imeti dobre odnose, smo žal po 25 letih vendarle ugotovili, da z Republiko
               Hrvaško nimamo najboljših, predvsem diplomatskih odnosov. Jaz se lahko strinjam, da
               imamo zelo dobre odnose, bi rekel, na tem človeškem nivoju, se pravi, ljudje, meja,
               in tako naprej, v politiki in diplomaciji pa imamo slabe izkušnje. V bistvu, druga
               stran, v tem primeru Hrvaška, ne spoštuje nobenih pravnih norm, pa najsi bo to
               arbitraža, najsi bo to kakšen drug zakon in na koncu koncev tudi to plenjenje teh
               sredstev iz NLB-ja. Vse te zadeve so prišle na površje zato, ker, priznajmo si,
               Republika Hrvaška ne spoštuje teh pravnih norm. Če bi Republika Hrvaška spoštovala
               vse zapisano v vseh zakonih, in tako naprej, do tega verjetno danes ne bi prišlo,
               vendar mi živimo v evropski skupnosti, Hrvaška in Slovenija sta članici evropske
               skupnosti in mi moramo gledati vendarle dve stvari … Prvič, mi ne živimo na samotnem
               otoku, ki se mu reče Slovenija, to ne živimo in mi bomo verjetno s tem zakonom, če ga
               bomo sprejeli in upam, da ga bomo sprejeli soglasno, trčili v neke zadeve v Evropi.
               Evropa nam verjetno ne bo ploskala na tem področju. To vsi vemo. Mi imamo na Evropski
               komisiji tudi drug problem, to je, da bomo trčili v neke zaveze, ki smo jih dali v
               preteklosti, se pravi, glede Nove Ljubljanske banke. Mi kot, vsaj mislim, modri
               politiki ali pa politiki, ki razmišljamo malo širše, ki bomo imeli malo več
               informacij, moramo razmisliti, da ne bomo naredili škode v drugem, tretjem koraku tej
               naši državi. Vendar, da ne bom predolg, mi bomo absolutno sodelovali pri tej komisiji
               z vso odgovornostjo. Mi smo tudi imenovali našo članico, ki nas bo zastopala, to je
               dr. Dominika Švarc Pipan, mednarodno ugledna pravnica in jaz verjamem, da bomo preko
               teh razprav in tudi preko drugih odločitev sprejeli najbolj modro odločitev za to, da
               slovensko premoženje na nek način zaščitimo.</p>
               <p>Bi pa mogoče samo odgovoril gospodu Vatovcu … Tukaj jasno piše, kar sta SDS in Nova
               Slovenija predlagali, da ne gre za to, da bomo mi kar plenili, ne vem, premoženje
               hrvaških državljanov. Tukaj jasno piše, da tisto, kar je v državni lasti, se pravi v
               večinski državni lasti. Tu ne gre za to, da bomo mi zdaj plenili, na pamet govorim,
               Kolinsko, ki je v privatni lasti ali pa ne vem katere so te firme. Jasno se ve, če
               bomo sprejeli tak zakon, kaj lahko plenimo oziroma česa ne, ampak, da ne bom predolg,
               jaz upam, da bomo našli odgovore v tem mesecu dni.</p>
               <p>Hvala lepa.</p>
            </sp>
            <sp xml:id="SDT7-UK-nujna-2-2018-03-26.sp17">

               <speaker>PREDSEDNIK DR. MILAN BRGLEZ:</speaker>

               <p> Strinjam se, da je treba malo paziti na besede.</p>
               <p>Besedo ima gospod Jernej Vrtovec.</p>
            </sp>
            <sp xml:id="SDT7-UK-nujna-2-2018-03-26.sp18">

               <speaker>JERNEJ VRTOVEC (PS NSi):</speaker>

               <p>Najlepša hvala, predsednik.</p>
               <p>Pozdravljeni vsi prisotni na seji Ustavne komisije.</p>
               <p>V Novi Sloveniji bomo predlog za začetek postopka seveda podprli. Smatramo, da mora
               odgovorna politika prinašati rešitve. Zaradi tega smo tudi sopodpisali ta predlog
               Ustavnega zakona.</p>
               <p>Zagotovo ima ta zgodba zares dolgo brado, ampak brada je začela siveti tri leta nazaj
               in mi smo kljub trem rubežem danes popolnoma bosi, brez rokavic pred dejstvom, da se
               nam to lahko ponavlja naprej brez rešitev. Edina protibolečinska tableta ta trenutek,
               ki je na mizi, je resnično tale Ustavni zakon, ki pa lahko ima, se strinjam, tako
               pišejo tudi mediji, tudi dileme se odpirajo, določene pravne posledice. Ta trenutek
               je najbolje, kar lahko naredimo, da bi lahko učinkovito ukrepali, da preprečimo
               nadaljevanje tovrstne politike s strani Hrvaške, to, da ta Ustavni zakon sprejmemo.
               Ta materija je sicer zahtevna, ampak morebitne pravne dileme v tem Ustavnem zakonu,
                   se pa strinjamo je
               treba skozi postopek pač razrešiti, če so, če obstajajo, sam se ne bom opredeljeval,
               če so ali, če niso. Če so jih je potrebno razrešiti, je pa, mora biti pa jasen signal
               slovenske politike, predvsem ta, da mislimo resno, kajti tri leta nismo mislili
               resno, predsednik Vlade, tri leta nismo mislili resno v primeru te diskusije, sicer
               bi že prej imeli rešitve na mizi. V samo zgodbo, tudi danes ni tema, da se bi v samo
               zgodbo kaj pravi ustavni zakon, se ne mislim vsebinsko spuščati, bo to priložnost na
               naslednjih sejah, zagotovo pa je enotnost slovenske politike na pram hrvaškim
               postopkom, ki jih pelje Hrvaška in krši vse mednarodne dane zaveze, vse zakone in
               akte, je enotnost slovenske politike tista, ki bo morala biti ta trenutek, je ključna
               in bi morala biti ključna. Ne samo enotnost, ampak tudi odločnost, da mislimo resno,
               kajti v preteklosti je bilo te odločnosti mnogo premalo in odgovorna politika še
               enkrat poudarjam, je tista, ki more danes dati jasen signal, da se s tem končno
               prepreči ustavne zakone, tista materija, ki lahko kratkoročno in najbolj bližajoče se
               tistemu, da se tudi prepreči dejanske izvršbe, je ustavni zakon tista materija, ki
               lahko to razreši.</p>
            </sp>
            <sp xml:id="SDT7-UK-nujna-2-2018-03-26.sp19">

               <speaker>PREDSEDNIK DR. MILAN BRGLEZ:</speaker>

               <p>Besedo ima dr. Matej Tašner Vatovec.</p>
            </sp>
            <sp xml:id="SDT7-UK-nujna-2-2018-03-26.sp20">

               <speaker>MATEJ T. VATOVEC (PS Levica):</speaker>

               <p>Ja, samo par pojasnil.</p>
               <p>Zdaj, zakaj sem rekel, da gre za predstavo za javnost? Ker tisto kar se predlaga s to
               spremembo je to, da se ustavni zakon spremeni zato, da bi se vanj vpisal oziroma
               uveljavil obstoječi pravni red, vse kar že imamo danes v pravnem redu je že
               obstoječe, vsi ti ukrepi, ki se jih predlaga z ustavnim zakonom je možno že izvesti
               in zato ni potrebno posiljevati Ustave in spreminjati teh določb. Zdaj, kot jaz
               razumem bo Vlada prek SDH in NLB že naložila zato, da to ne izplačevanje, se pravi
               dala jasne usmeritve kako naj se vede pri takšnih izvršbah in to že izhaja iz
               veljavnega ustavnega zakona in tudi mednarodnih pogodb, tako, da že sedaj slovenski
               organi ne bi smeli ali pa ne smejo ravnati drugače in zaradi tega ne potrebujemo
               spremembe ustave. Zdaj druga stvar pa je ta predlog je prekratek v tem, da ne bo
               mogel prisiliti hrvaških sodišč, da se, da upoštevajo slovensko ustavo, ker je že
               sedaj ne, tako, da nimamo s temi spremembami, sicer so lahko, bom rekel, plemenite v
               cilju, ampak ne bomo dosegli prav nobenega učinka in tisto kar bi se moralo dogajati,
               je to, da bi Vlada z vsemi svojimi vzvodi, seveda izvajati tisto kar že izhaja iz
               veljavnega ustavnega zakona za izvajanje temeljne ustavne listine, mednarodnih
               pogodb, ne nazadnje tudi nasledstvenih sporazumih in tako naprej in tega očitno Vlada
               sedaj ni počela. Drugi problem je pa ta, da se pač, ko zazvonijo zvončki iz Bruslja
               in zahteva po privatizaciji, pač vsaka vlada plane brez težav, ne pomisli na to kaj
               se bo zgodilo v nadaljevanju. Mislim, meni je žal, da ni bilo takšnega odpora takrat,
               ko se je dobesedno razprodalo NKBM, pa bom na tej točki zaključil.</p>
            </sp>
            <sp xml:id="SDT7-UK-nujna-2-2018-03-26.sp21">

               <speaker>PREDSEDNIK DR. MILAN BRGLEZ:</speaker>

               <p>Besedo ima dr. László Göncz.</p>
            </sp>
            <sp xml:id="SDT7-UK-nujna-2-2018-03-26.sp22">

               <speaker>DR. LÁSZLÓ GÖNCZ (PS IMNS):</speaker>

               <p>Hvala lepa za besedo, lep pozdrav vsem prisotnim.</p>
               <p>Naj povem, da v tej fazi, torej danes v okviru Ustavne komisije pa tudi po potrebi
               potem naprej, bova ali pa bom podprl začetek postopka spremembe ustavnega zakona. Jaz
               bi dve stvari izpostavil zgolj oziroma kratko in sicer predvsem sporočilo našega
               dela, pri tem bi moralo res priti do poenotenja na najvišji možni ravni, torej kot je
               že bilo danes rečeno, bi bilo idealno, če bi to bilo soglasno, to je prva. In druga
               stvar, ker želim jasno poudariti tudi na osnovi izvajanja gospoda predsednika Vlade,
               da je predvsem mednarodni pravni red tisti, ki mora biti tukaj zdaj iz našega vidika
               zelo dobro obdelan in predvsem tista vprašanja, ki se pojavljajo v zvezi z
               morebitnimi kršenji ali pa preseganji evropskih normativov, da imamo tu jasna
               vprašanja in pa, da tukaj nikakor ne naredimo napačnega koraka, ker kar se same
               bilaterale tiče tu verjetno žal, bom rekel, presegli ne bomo bistveno tiste težave,
               ki jih že imamo, ampak moram predvsem paziti, da bo ustavni zakon oziroma sprememba ustavnega zakona
               obvladljiva tudi s strani eventualnih kritik z Evrope. In predvsem jaz tu pričakujem
               do naslednjega sestanka predvsem na komisiji jasne odgovore s strani Vlade in pa tudi
               ostali pristojni, ki bodo člani komisije. Torej s tem najavljam tudi podporo
               predlagani sestavi komisije.</p>
               <p>Hvala lepa.</p>
            </sp>
            <sp xml:id="SDT7-UK-nujna-2-2018-03-26.sp23">

               <speaker>PREDSEDNIK DR. MILAN BRGLEZ:</speaker>

               <p>Besedo ima gospod Karl Erjavec, podpredsednik Vlade, ki opravlja tekoče posle.</p>
            </sp>
            <sp xml:id="SDT7-UK-nujna-2-2018-03-26.sp24">

               <speaker>KARL VIKTOR ERJAVEC:</speaker>

               <p>Hvala lepa za besedo. Tudi jaz vse lepo pozdravljam.</p>
               <p>Dejansko je res, odnosi s Hrvaško do vedno naporni, naporni so pa zato, ker ne
               spoštujejo ne pravil in ne dogovorov, in s takšnim sogovornikom je pač težko se
               karkoli dogovarjati. Poslanec, gospod Vatovec, pravi, da bi bilo potrebno poskusiti
               najti dogovor, vendar na podlagi lastnih izkušenj lahko rečem, da to ni mogoče. Bil
               je dan predlog, da bi morda poravnali tiste terjatve, ki jih ima Ljubljanska banka do
               hrvaških podjetij, s temi prenesenimi deviznimi vlogami. Jaz moram povedati, da leta
               2012 sva to poskušala s takratno ministrico za zunanje zadeve, Vesno Pusić, ki pa se
               ni želela o tem pogovarjati, ker je rekla, ko gre za prenesene devizne vloge, gre za
               državno materijo, ker gre za poplačilo v hrvaški državni proračun. Jaz bi zelo rad
               jasno povedal, da tukaj ne gre za poplačilo hrvaških državljanov, ker oni so bili
               poplačani, ampak gre za poplačilo hrvaškega proračuna. Medtem ko, kadar smo odprli
               terjatve, ki jih ima Ljubljanska banka do hrvaških podjetij, je pa rekla, da je to
               zasebna sfera, da gre za privatne posle, da tukaj država oziroma državi nimata kaj
               urejati. In zaradi tega ta dogovor ni bil možen. Zato smo se takrat potem pred
               vstopom Hrvaške v Evropsko unijo dogovorili, da se sklene memorandum, s katerim se
               zaustavijo vsi postopki pred hrvaškimi sodišči in se gre nazaj na dunajsko pogodbo,
               ki je bila sklenjena 2001 in ki določa, da se tovrstna vprašanja urejuje v okviru
               nasledstva. Ampak kaj je Hrvaška naredila tisti trenutek, ko je bil memorandum
               podpisan, to je memorandum Janez Janša - Zoran Milanović, Hrvaška je še v istih
               dnevih ali pa v tistih dnevih že sprejela zakon, kjer je problematizirala dikcijo v
               memorandumu o zaustavitvi sodnih postopkov, s tem, da gre za zastoj, kar pomeni, da
               samo 1 leto stojijo te zadeve pred hrvaškimi sodišči, če pa pride do neke rešitve
               oziroma če ne pride do rešitve v 1 letu, potem seveda hrvaška sodišča nadaljujejo s
               temi postopki. Jaz vam lahko jamčim, da takrat, ko je bil podpisan memorandum, sem
               bil tudi predstavljen v Državnem zboru, poslanci so te verjetno spomnili takrat, je
               pač bil cilj, kako zaustaviti te sodne postopke in da zadeva se rešuje v okviru
               dunajske pogodbe. In zato s takšnim sogovornikom je zelo težko imeti neke korektne
               odnose. Podobno vemo, kaj se je zgodilo z arbitražnim sporazumom. Pa tukaj ne gre
               samo za problem, ki ga ima Slovenija in Hrvaška. Tukaj gre za problem, da recimo
               tudi, ko govorimo o zadevi Mol, tam je tudi razsodba, pa vemo, da hrvaška stran ne
               pripoznava te razsodbe.</p>
               <p>Naslednja stvar, ki bi jo rad pojasnil. Vsi pravite, zakaj Vlada leta 2015 ni
               odreagirala, ko je prišla prva pravnomočna sodba. Naj najprej povem, da v zvezi s to
               zadevo se ves čas ukvarja tudi visoki predstavnik za nasledstvena vprašanja preko
               koordinacijskega odbora za nasledstvo. In tam februarja 2014, ko je bila še Vlada
               Alenke Bratušek, sta bila sprejeta 2 pomembna sklepa. In če želite, lahko tudi
               pogledate v zapisnike, boste videli, da tudi kasneje so bili večkrat ti sklepi
                  ponavljani, in sicer
               prvi sklep je bil, da se ne plača nobena nezakonita hrvaška sodba in, da mora Nova
               Ljubljanska banka čim več svojega premoženja umakniti, ker smo vedeli, da problem
               bodo izvršbe na Hrvaškem, medtem, ko v Sloveniji, v drugih državah tega problema ni
               in tudi, če bi prišla recimo še kakšna sodba, bi imela banka tudi na voljo, da, da
               zadevo na slovensko sodišče, ki bi potem v okviru posebnega postopka ugotavljalo ali
               je ta sodba, ki je zdaj tukaj v Sloveniji, hrvaška sodba sploh zakonita in verjemite,
               da bi zelo hitro sodišče ugotovilo, da ni zakonita, ker ni v skladu z memorandumom,
               ki je bil korektno podpisan in ni v skladu z dunajsko pogodbo. Pri tem pa naj
               opozorim, da je takratni minister za finance, dr. Mramor tudi dal prvo pravnomočno
               nezakonito hrvaško sodbo na sejo Vlade, kjer je bil sprejet zelo jasen sklep, da
               takšnih nezakonitih sodb v Sloveniji ne bomo izvrševali. In kdaj je nastal problem?
               Problem je nastal tisti trenutek, ko je nekdo v Novi Ljubljanski banki samovoljno
               opravil poplačilo nezakonite hrvaške sodbe, do takrat smo mi bili ves čas na ravni
               strani, ker tudi, če bi prišlo na primer do sodbe tukaj v Sloveniji, prvič smo imeli
               sklep Vlade, ki to prepoveduje in drugič, lahko bi banka tudi preko sodnih organov v
               Sloveniji ugotovila, da je ta sodba nezakonita, res pa je, da ne bi mogli preprečiti
               rubežev izvršb na Hrvaškem. Ampak glede na sklepe, da mora banka umakniti premoženje,
               smo pač šteli, da ga bomo skušali čim bolj zmanjšati, da bo škoda čim manjša, po
               drugi strani pa tudi, če bi prišlo do take nezakonite izvršbe na Hrvaškem, bi
               Slovenija dobila pravni naslov, da oporeka taki izvršbi pred mednarodnim sodiščem,
               ker je izvršba nezakonita, ker ni v skladu z Dunajsko pogodbo in bi mednaroden organ
               lahko ugotovil pač, da hrvaška sodišča niti nimajo pristojnosti, da o teh zadevah
               razsojajo. Kar se tiče ustavnega zakona, jaz mislim, da ga potrebujemo, zlasti ga
               potrebujemo iz tega vidika, da bo zelo jasno sporočilo Novi Ljubljanski banki, da se
               ne sme prostovoljno izpolniti nobene nezakonite hrvaške sodbe, kljub temu, da je bil
               sklep Vlade, sklep visokega oziroma koordinacijskega odbora za nasledstvo, se je to
               zgodilo. In drugič, preko ustavnega zakona bi bilo treba ugotoviti na kakšen način
               zaščititi premoženje Nove Ljubljanske banke na Hrvaškem, tukaj mislim, da je pa nujno
               potrebno, da Ustavna komisija povabi tudi pravne strokovnjake, ustavne pravne
               strokovnjake, ki bodo lahko odgovorili ali je takšen ukrep pravno dopusten, da ne
               bomo zašli v kakšno napačno pot in iz tega doživeli še večjo škodo. Prepričan pa sem,
               da proti igralcu, ki ne igra po pravilih, ki ničesar ne spoštuje, je zelo težko
               igrati po pravilih in zaradi tega jaz mislim, da ta ustavni zakon lahko prinese
               rešitev, ki bi preprečevalo Hrvaški, ki ne igra po pravilih, da bi se nezakonito
               poplačevala iz premoženja Nove Ljubljanske banke na Hrvaškem. Res pa je, da so
               določena pravna vprašanja, ali je to v skladu z mednarodnim pravom, je pa problem
               vedno v tem, tisti, ki spoštuje pravo je vedno v slabšem položaju kot tisti, ki ga ne
               spoštuje, zato, ker ti moraš potem vlagati tožbe, moraš iskati pravne načine, on pa
               lahko z nepravnim, nekorektnim, nezakonitim delovanjem pač doseže svoje cilje in zato
               jaz pozdravljam to razpravo na ustavni komisiji in, da se poiščejo rešitve zato, ker
               tukaj ne gre za klasičen primer, tukaj ne gre za nekoga, ki spoštuje pravo, ki
               spoštuje dogovore, ki spoštuje pravila, ampak gre za nekoga, ki stalno to krši in mi
               moramo najti ustrezen način, da  zaščitimo slovenske interese, ko gre za Novo Ljubljansko
               banko in za izpolnjevanje nezakonitih hrvaških sodb.</p>
            </sp>
            <sp xml:id="SDT7-UK-nujna-2-2018-03-26.sp25">

               <speaker>PREDSEDNIK DR. MILAN BRGLEZ:</speaker>

               <p> Želi še kdo razpravljati?</p>
               <p>Besedo ima gospod Jani Möderndorfer.</p>
            </sp>
            <sp xml:id="SDT7-UK-nujna-2-2018-03-26.sp26">

               <speaker>JANI (JANKO) MÖDERNDORFER (PS SMC):</speaker>

               <p>Ja, ker se bližamo, vidim, koncu prvega kroga te razprave in ker ugotavljamo, da bo
               velika večina podprla začetek ustavno-revizijskega postopka, bi bilo seveda smiselno
               razmisliti, glede na to, da ustavno-revizijski postopki ne potekajo mesec ali dva,
               ampak mnogo dlje časa, vsaj praksa je bila v parlamentu takšna, da seveda nekako
               začrtamo okvire. Glede na to, da bomo imenovali delovno skupino, ki bo pripravila za
               Ustavno komisijo, iz vrst predstavnikov pravnikov na predlog poslanskih skupin, da
               damo torej tudi nek rok tej skupini, kako in na kakšen način, da bomo lahko
               pravočasno prišli do nekih jasnih odgovorov. Ker, če tega ne bo, potem se bojim, da
               ne bomo končali tega dela. Ampak to seveda mora biti v dogovoru vseh nas, tukaj
               prisotnih, ki o tem odločamo, da ne bo potem kasneje kakšnih nesporazumov, da kdo
               potrebuje še več časa, pa še malo časa in ne vem še kaj vse, ampak da lahko potem
               pridemo do nekih zaključkov pravočasno. Zdaj, ali bomo to naredili s sklepom, ali
               bomo to zaupali predsedniku Ustavne komisije, da bo v dogovoru s predstavniki, ki
               bodo imenovani v to skupino, opravil ta razgovor, kakorkoli, ampak želel bi samo
               opozoriti, da bi bilo to smiselno narediti glede na to, da imamo potem vsaj še eno
               razpravo na Ustavni komisiji, potrditev na plenarnem zasedanju ustavno-revizijskega
               postopka, potem je spet razprava na Ustavni komisiji in potem še končna, v kolikor do
               tega pride, potrditev na plenarnem zasedanju. To pomeni vsaj še dve Ustavni komisiji
               in dva plenarna zasedanja, pa si izračunajmo, kaj to pomeni. Smo pa marca meseca,
               naprej pa ne bom nadaljeval, ker vsi veste, pod katerim rokom smo.</p>
               <p>Hvala.</p>
            </sp>
            <sp xml:id="SDT7-UK-nujna-2-2018-03-26.sp27">

               <speaker>PREDSEDNIK DR. MILAN BRGLEZ:</speaker>

               <p> No, na to bom pa odgovoril.</p>
               <p>Dejstvo je, da je bila že zdaj izredno hitro sklicana Ustavna komisija glede tega
               vprašanja. Tudi v dogovoru tako s predlagatelji kot s tistimi vsebinskimi razpravami,
               ki smo jih naredili, se lahko in znamo uskladiti in to usklajevanje bo potekalo še
               naprej. Je pa jasno, da mora biti pred prvo fazo še ena Ustavna komisija in da mora
               biti pred drugo fazo še ena in da je treba Ustavni zakon, če na koncu pridemo skupaj,
               še razglasiti. Ta zadnja varianta, tukaj se ne bi pravzaprav grozno zamejeval, ta
               zadnja zadeva je formalna, vse drugo so pa vsebinske odločitve, ki seveda morajo biti
               in tudi bojo pred volitvami, če ta Ustavna komisija in tudi strokovna komisija pride
               do ustrezne rešitve in če ta ustrezna rešitev predpostavlja, da imamo na koncu 60
               poslancev, torej ustavno večino. V nasprotnem primeru bi bilo pa bolj pametno, in
               tukaj spet lahko zaupate predsedniku Ustavne komisije, da potem ne glasujemo, če
               nimamo 60 glasov za to. To pa vsi dobro vemo, da morajo biti te rešitve
               pretehtane.</p>
               <p>Želi še kdo razpravljati?</p>
               <p>Dr. Matej Tašner Vatovec.</p>
            </sp>
            <sp xml:id="SDT7-UK-nujna-2-2018-03-26.sp28">

               <speaker>DR. MATEJ T. VATOVEC (PS Levica):</speaker>

               <p>Ja, ravno zaradi te pretehtanosti. Jaz zdaj razumem, da pač pred nami ni več veliko
               časa za to, da bi na ustrezen način izpeljali ustavno-revizijski postopek. Jaz bi
               samo še enkrat poudaril neko nevarnost, ki tiči v tem drugem odstavku novega 22.j
               člena, v katerem se določa, da bi Vlada Republike Slovenije lahko rubila premoženje
               Republike Hrvaške in hrvaških državnih podjetij na ozemlju Slovenije. Moje vprašanje
               je, kaj se bo zgodilo, ko bo Hrvaška na podlagi recipročnosti na Hrvaškem začela
               rubiti slovensko premoženje in premoženje slovenskih državnih podjetij? Ponavljam,
               skoraj dvakrat več premoženja je na Hrvaškem, kot je hrvaškega v Sloveniji. S tem
               bomo pač sprožili rubežno vojno.</p>
            </sp>
            <sp xml:id="SDT7-UK-nujna-2-2018-03-26.sp29">

               <speaker>PREDSEDNIK DR. MILAN BRGLEZ:</speaker>

               <p> To je vprašanjeza strokovno komisijo, ki ga mora temeljito pretehtati, kot so to
               tista vprašanja, ki jih zastavlja Vlada. Pravzaprav na vsa mora biti tako ali drugače
               odgovorjeno in moramo imeti odgovore, da lahko to zadevo dokončamo.</p>
               <p>Besedo ima gospod Jože Tanko.</p>
            </sp>
            <sp xml:id="SDT7-UK-nujna-2-2018-03-26.sp30">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>Jaz mislim, da je na nek način nekaj treba narediti.  To se pravi, zdaj, tiščanje glave v pesek, to, kar
               se je zdaj dogajalo, ne vodi nikamor. Pričakoval bi, da bi, najprej Vlada in vladna
               koalicija odreagirali bistveno prej. To se pravi, takrat, ko je do problema prišlo in
               je bil majhen. Ker drugih odzivov ni bilo, smo se sopodpisniki seje potrudili in
               poskušali najti neko rešitev. Ne domišljamo si, da je to neko končno besedilo. V
               bistvu, če zdaj sprožimo postopek za nadaljevanje, je to osnutek za vsa nadaljnja
               dogajanja, ki bodo potekala tako pri delu strokovne komisije kot Ustavne komisije.
               Tako da, mi se s tem ne obremenjujemo. Tudi od tistih, ki imate še resne pomisleke,
               ali je to sploh pametno, bi pričakoval, da bi morda bolj razmišljali v smer, kaj
               dodati, pa kako rešiti, kot da sejemo, bi rekel, neko, ne vem, mnenje, da se ne da
               ali pa da se ne splača nič narediti. Naša dolžnost, nas in še prej Vlade je, da
               naredimo vse, kar se da, kar zmoremo, da pripravimo in da te stvari uredimo in
               zaščitimo maksimalno, kar se da. Mislim, da je bil že čas, da bi v primeru, ko se je
               ugotovilo, da je prišlo do kršenja teh dogovorjenih aktov, Vlada tudi že sama
               sprožila na kakšnem tribunalu kakšen postopek, da bi se te stvari začele reševati ali
               pa da bi se vsaj opozorilo, da se z nekimi stvari ne strinjamo. Ampak okej, ni se
               dogodilo nič. Moram tudi reči, da je problem, da se dolgo ni vedelo, da se neke
               stvari dogajajo. Kar pa zadeva pa… No, predvsem zato, ker Vlada, če drug ne, mora
               izvajati tisto, kar je sprejeto, pa se očitno ni izvajalo.</p>
               <p>Kar pa zadeva roke in tega sklepa, ki je pripravljen … Jaz bi tukaj pri strokovni
               komisiji dal osemdnevni rok, da pripravi tisto, kar potrebujemo na naslednji Ustavni
               komisiji. Tukaj bi se omejil in bi potem po mojem lahko sproti na vsaki Ustavni
               komisiji morda določili rok. Vendar ta prvi del, to prvo nalogo bi ta strokovna
               komisija pa morda morala pripraviti v enih osmih dnevih. Roki so problem, roki so
               problem, še posebej če bo kakšna stvar potekala po volitvah. Lahko se nam zgodi, da
               tretjina, več kot tretjina ali pa celo dve tretjini poslancev ne bo izvoljenih, kar
               se je enkrat že zgodilo. In tiste poslance, ki niso bili izvoljeni, bo najbrž težko
               pripeljati na plenarno sejo Državnega zbora. Tako da, tudi predsedniku Ustavne
               komisije in vsem, ki boste imenovani, predlagam, da se tukaj dela maksimalno hitro in
               ažurno in ta osemdnevni rok, mislim da, bi bil smiseln, ker potem sledi
               nadaljevanje.</p>
               <p>Hvala lepa.</p>
            </sp>
            <sp xml:id="SDT7-UK-nujna-2-2018-03-26.sp31">

               <speaker>PREDSEDNIK DR. MILAN BRGLEZ:</speaker>

               <p> Ja, zdaj smo že preskočili, tako da bom najprej povedal tisti del, ki je pomemben,
               zato da lahko o tem nadaljujemo razpravo.</p>
               <p>Dne 21. 3. 2018 sem vodje poslanskih skupin pozval, da mi do danes posredujejo
               kandidate za strokovno skupino za dopolnitev Ustavnega zakona. Tako sem prejel
               predloge Poslanskih skupin SD, Nove Slovenije, SDS, Nepovezanih poslancev in SMC. Na
               podlagi končnih predlogov sem pripravil predlog sklepa, ki ste ga prejeli na e-klopi.
               Zdaj, ta sklep je v razpravi in predlaga se dopolnitev s 4. točko: »Prvo poročilo naj
               strokovna komisija pripravi v roku osmih delovnih dni.« Upoštevajmo to, da so vmes
               prazniki… <stage>/ oglašanje iz dvorane/</stage> Sredina naslednjega tedna bo to.</p>
            </sp>
            <sp xml:id="SDT7-UK-nujna-2-2018-03-26.sp32">

               <speaker>JOŽE TANKO (PS SDS):</speaker>

               <p><stage>/ izklopljen mikrofon, slaba slišnost/</stage> Ja, to niso delovni dnevi, predsednik. Osem
               koledarskih dni je mišljeno.</p>
            </sp>
            <sp xml:id="SDT7-UK-nujna-2-2018-03-26.sp33">

               <speaker>PREDSEDNIK DR. MILAN BRGLEZ:</speaker>

               <p> Razumem. Torej, želite navadnih osem dni? V redu.</p>
            </sp>
            <sp xml:id="SDT7-UK-nujna-2-2018-03-26.sp34">

               <speaker>JOŽE TANKO (PS SDS):</speaker>

               <p><stage>/ izklopljen mikrofon, slaba slišnost/</stage> Koledarskih, ja.</p>
            </sp>
            <sp xml:id="SDT7-UK-nujna-2-2018-03-26.sp35">

               <speaker>PREDSEDNIK DR. MILAN BRGLEZ:</speaker>

               <p> V roku osmih… V redu. Sem dopolnil in pripravil ta del. Želi še kdo razpravljati?
               Želi kdo razpravljati? Ne želi.  Če ne želi nihče več razpravljati, prehajamo na
               odločanje. Ugotavljam najprej, da smo sklepčni. Na glasovanje dajem predlog sklepa za
               ustanovitev strokovne skupine za dopolnitev Ustavnega zakona z vsemi sklepi, za
               katere vemo in s tem dopolnjenim. Glasujemo z navadno večino. Na Ustavni komisiji
               imamo tudi navado, da glasujemo z dvigom rok, neodvisno od tehničnih pomagal. Je le
               tako pomembna zadeva, da se lahko potrudimo. Glasujemo.</p>
               <p>Kdo je za? <stage>(17 članov.)</stage> Kdo je proti? <stage>(1 član.)</stage></p>
               <p>Ugotavljam, da je sklep sprejet.</p>
               <p>Prekinjam sejo, da bo strokovna komisija lahko pripravila mnenje. O nadaljevanju seje
               boste seveda obveščeni pisno.</p>
               <p>Hvala vsem za konstruktivno udeležbo. <stage type="time">(SEJA JE BILA PREKINJENA 26. MARCA 2018 OB
                  16.01.)</stage>
               </p>
            </sp>
         </div>
      </body>
   </text>
</TEI>
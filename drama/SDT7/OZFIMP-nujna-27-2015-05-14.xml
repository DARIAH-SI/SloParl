<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZFIMP-nujna-27-2015-05-14">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">BB9C739578F0291CC1257E42002B035A</idno>
               <idno type="custom" subtype="day">CC59233D3A03B4DEC1257E4A003D88E0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=CC59233D3A03B4DEC1257E4A003D88E0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZFIMP-nujna-27-2015-05-14.OZFIMP" n="27">
               <name>nujna seja</name>
               <date when="2015-05-14"/>
            </setting>
         </settingDesc>
         <particDesc>
            <listOrg>
               <org xml:id="OZFIMP-nujna-27-2015-05-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZFIMP-nujna-27-2015-05-14.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">27. nujna seja</stage>
            <stage type="date">(14. maj 2015)</stage>
            <stage type="chairman">Sejo je vodila Urška Ban, predsednica odbora.</stage>
            <stage type="time">Seja se je začela ob 8.02. </stage>


            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Dobro jutro vsem prisotnim! Predstavniki ministrstva, poslanke in poslanci ter vsi
               ostali, lepo pozdravljeni! Začenjam 27. nujno sejo Odbora za finance in monetarno
               politiko.</p>
               <p>Obveščam vas, da so se opravičili: Luka Mesec, Andrej Šircelj in Roberto Battelli.
               Kot nadomestni člani so na seji prisotni: namesto Suzane Lep Šimenko Bojan Podkrajšek
               in namesto mag. Dušana Verbiča Kamal Izidor Shaker.</p>
               <p>Prehajamo na določitev dnevnega reda. V poslovniškem roku nisem prejela predlogov za
               spremembo dnevnega reda, zato je določen, kot je bil predlagan s sklicem seje.</p>
               <p>Prehajamo na <title>1. TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PREDLOGA DIREKTIVE SVETA O SPREMEMBI DIREKTIVE 2011/16/EU GLEDE OBVEZNE
                  AVTOMATIČNE IZMENJAVE PODATKOV NA PODROČJU OBDAVČENJA.</title>
               </p>
               <p>Gradivo k tej točki smo prejeli od Vlade 8. 5. 2015 na podlagi prvega odstavka 4.
               člena Zakona o sodelovanju med Državnim zborom in Vlado v zadevah Evropske unije.
               Predlagatelj stališča Republike Slovenije je Vlada. Odbor bo kot matično delovno telo
               to in tudi naslednjo točko obravnaval na podlagi drugega odstavka 154.h člena
               Poslovnika Državnega zbora. Svoje poročilo bo posredoval pristojnemu odboru, torej
               Odboru za zadeve Evropske unije.</p>
               <p>K tej točki so vabljeni predstavniki Ministrstva za finance in besedo dajem državni
               sekretarki Mateji Vraničar za uvodno obrazložitev. Izvolite.</p>
            </sp>
            <sp who="SDT7:VraničarErmanMateja">

               <speaker>MAG. MATEJA VRANIČAR:</speaker>

               <p>Hvala lepa.</p>
               <p>Izmenjava podatkov s področja obdavčevanja med državami članicami Evropske unije, pa
               tudi širše, je eden ključnih instrumentov za boj proti meddržavnim davčnim utajam. Ta
               direktiva iz leta 2011 je nadgradila stare direktive in pomeni bistven premik v
               težnji držav članic, da si učinkovito izmenjujejo podatke in s tem zagotovijo po eni
               strani pravilno obdavčitev zavezancev v njihovih lastnih državah, po drugi strani pa
                   tudi administrativno
               pomoč drugim državam članicam, če njihovi rezidenti dosežejo kakršnekoli tovrstne
               dohodke na njihovem območju. Zadnjič je bila ta direktiva spremenjena v lanskem letu,
               in sicer na področju avtomatične izmenjave. Zaradi analize stanja v zadnjih letih
               namreč avtomatična izmenjava podatkov na davčnem področju vedno bolj pridobiva na
               pomenu, saj države ugotavljajo, da običajna ali pa tradicionalna izmenjava informacij
               na podlagi zahteve ali pa spontano, če slučajno naletiš na kakšen podatek, ki ga
               pošlješ v drugo državo, ne daje pravega odgovora in je zaradi tega treba okrepiti
               avtomatično izmenjavo podatkov. Od leta 2014 dalje se tako avtomatično izmenjujejo
               podatki o dohodkih iz zaposlitve oziroma letos bomo prvič za leto 2014 dobili te
               podatke, o produktih življenjskih zavarovanj, lastništvu nepremičnin in iz lastništva
               nepremičnin izhajajoč dohodek se poroča. Od konca leta 2014 je določena avtomatična
               izmenjava tudi za podatke o finančnih računih; to je pomembno za naslednjo točko
               dnevnega reda, zato tu že izpostavljam. Te podatke si bomo pa izmenjevali od leta
               2017 dalje, nanašali se bodo pa na leto 2016.</p>
               <p>S predlagano direktivo se širi področje avtomatične izmenjave podatkov tudi na
               informacije oziroma na stališča, predhodna stališča, ki jih davčni organi sprejmejo v
               zvezi z določenimi davčnimi vprašanji. Za Slovenijo velja, da imamo v Zakonu o
               davčnem postopku določeno, da Finančna uprava izdaja tako imenovane zavezujoče
               informacije. In podatki iz teh zavezujočih informacij, če bodo imeli vpliv na
               čezmejno obdavčitev, se bodo po direktivi avtomatično izmenjevali. Drugi element, ki
               se dodaja, je pa avtomatična izmenjava podatkov iz predhodnih cenovnih sporazumov.
               Tovrstnih sporazumov v Sloveniji še ne poznamo, razvoj bo pa moral iti v smer, da jih
               bomo prej ali slej uvedli. Gre pa za instrument, ki daje večjo pravno varnost
               zavezancem na področju transfernih cen.</p>
               <p>Naše stališče do predloga direktive je pozitivno. Ocenjujemo, da gre predlagana
               sprememba v pravo smer, je tudi nekako usklajena s širšimi mednarodnimi trendi na
               področju izmenjave informacij na davčnem področju, zato predlagano direktivo
               podpiramo. Opozarjamo pa, da je v predlogu direktive mogoče določen nekoliko
               prekratek rok za njeno implementacijo v nacionalni zakonodaji. Namreč, implementirana
               bi morala biti do konca letošnjega leta in če ne bo zelo hitro zaključena razprava,
               bo treba ta rok prestaviti. V glavnem, zavzemali se bomo za to, da bo prehod
               učinkovit oziroma da bomo imeli dovolj časa, da prilagodimo nacionalno zakonodajo. V
               načelu pa je, kot rečeno, pozitiven odnos do tega. Hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Odpiram razpravo o predlaganem stališču Republike Slovenije. Izvolite, gospod
               Božič.</p>
            </sp>
            <sp who="SDT7:BožičTilen">

               <speaker>TILEN BOŽIČ (PS SMC):</speaker>

               <p>Hvala za besedo.</p>
               <p>Kar se tega predloga, ki je predviden, tiče, se mi zdi kot urejanje nekih prihodnjih
               trendov, ki se pojavljajo predvsem v mednarodni obdavčitvi. In se mi zdi to res
               odlična zamisel. Morda v neki meri, podobno kot je bilo takrat z davkom na finančne
               transakcije, je malo pomanjkljiva oziroma malo prerešetana, del realizacije, se
               pravi, kaj vse to obsega. Tako da, recimo, teh pozitivnih zadev, vsekakor tisto, kar
               ste tudi sami omenili, da bo, recimo, v našem konkretnem primeru za Slovenijo, se
               pravi, pojasnila FURS, z nekim čezmejnim učinkom, pa tiste zavezujoče informacije, z
               izjemo tistega, kar se tiče transfernih cen, glede na to, da  to, kot ste rekli, ni urejeno, pa upamo,
               da kmalu bo. Tako da kar je, recimo, tu še pozitivnega pri tej samodejni izmenjavi
               podatkov, se mi zdi ena zanimiva rešitev, kar se tiče sprememb določb glede
               zaupnosti. Ker se mi zdi, da večinoma, ko je bil ta prostovoljni sistem, države iz
               raznoraznih razlogov niso dajale svojih podatkov na razpolago drugim državam, da bi
               se do njih, dajmo reči, opredelile in se z njimi seznanile. Zdaj, ko pa je ta
               zaupnost zagotovljena in morajo tako ravnati tudi pristojni organi po različnih
               državah članicah, mislim, da so ta predsodek oziroma omejitev ali pa, dajmo reči,
               zadržek članic na tak način presegli, da bo zdaj pa dejansko izmenjava teh podatkov
               startala. In od tu naprej je tudi ta zamisel, da ne gre to več samo po nekih mejlih
               in tako naprej, da se države med sabo obveščajo, ampak da se dejansko vzpostavi
               centralna baza podatkov, z nekim dobrim standardom zaupnosti, kjer bodo vsaj v prvi
               fazi neki osnovni podatki, na podlagi katerih se bodo lahko države oziroma pristojni
               organi držav članic do tega opredelili in potem tudi zahtevali dodatne podatke; če
               prav razumem, celo lahko celotno mnenje oziroma cel ta <q>"advance pricing agreement"</q>
               oziroma dogovor o določitvi transfernih cen, da se bo do teh podatkov prišlo, kar se
               mi vsekakor zdi zelo pozitivno. In da se bo na ta način, se pravi, skozi vso to
               analitiko, ker če prav razumem, gre tu predvsem za spremljanje neke analitike, se bo
               lažje identificiralo tiste države članice, ki imajo nekatere, dajmo reči, škodljive
               prakse, se pravi, ki dejansko svojo konkurenčno prednost gradijo na tem, da nekako
               morda preko neke agresivnejše davčne politike, ki jo zagotavljajo v svoji državi,
               omogočajo vzpostavljanje agresivnih davčnih struktur in tako pripomorejo k tej slavni
               eroziji davčnih osnov, o katerih tudi, konec koncev, OECD že marsikaj govori in tudi
               na ravni Evropske unije je veliko govora. Gre pa tu potem naprej za nekatere
               pomanjkljivosti, ki jih zaznavam. Se pravi, da se pogovarjamo tu predvsem – en vidik,
               ki nekako ni točno jasen, se veže na te davčne sporazume, v tem smislu, kot jih imajo
               nekatere države, ko se lahko dejansko <q>"zdilaš"</q> za neko davčno stopnjo. To sicer
               neposredno ne vpliva na druge države članice, ampak posredno pa potem vpliva, ker se
               začnejo dobički prelivati v te države in je to lahko nekako indikativno, kam se bodo
               dobički, kljub temu, da morda ni neka multinacionalka zahtevala takšne odločbe
               vnaprej, ali je njena politika transfernih cen skladna z nekim pravnim redom neke
               države, in potem se to ne pojavi v tej bazi podatkov, je pa to lahko neka sled, da bo
               do tega prihajalo.</p>
               <p>Opazil sem tudi, da je izločeno vse tisto, kar se tiče fizičnih oseb. To je, recimo,
               nek vidik, ko je ta HNVI ali pa UHNVI, se pravi, <q>"Ultra High Network Individual"</q>, se
               pravi, tisti ekstremno, izjemno bogati, recimo, posamezniki, ker še vedno Evropska
               unija, vsaj del gospodarstva temelji na teh velikih oziroma močnih družinah, ki
               obvladujejo, predvsem kar se tiče jeklarske industrije, avtomobilske industrije in
               tako naprej. In so ti nekako padli ven verjetno zaradi zaščite osebnih podatkov, ki
               so tu velikokrat zastavonoše tega, da se ne da do podatkov priti. Tako da ta zadeva
               me malo žalosti, ampak tu vas v zvezi s tem nič kaj posebej ne sprašujem, ker mislim,
               da v taki fazi, kot je, je super, da gre naprej, in to vsekakor podpiram, vsaj to,
               kar je. S tem so pa povezane tudi tiste druge sheme, ki so padle ven. Recimo, na
               Malti določen sistem za tiste, ki so v finančni industriji, letalski industriji, v
               igralništvu, te posebne sheme. Potem, recimo, za športnike v Avstriji, za nekatere
               športne primere oziroma neke marketinške družbe v Veliki Britaniji. Konec koncev,
               tako kot so nazadnje Italijani dobili to slovito številko 46, motoristično, in
               Rossija nekako privedli na svojo stran, da so tam bile določene kršitve. Tako da ta
               del konkurence nekako ostaja, ta del obveščanja nekako ne bo zajet.</p>
               <p>Pa tisti vidik, kot sem prej rekel, se pravi, ta analitika, tu pa imam dve krajši
               vprašanji. Se pravi, v tem predlogu piše, da se bodo ti podatki uporabljali v
               analitične namene. Zdaj pa me samo zanima, ali to pomeni, da, recimo, naša davčna
               oblast, ko bo videla nek tak <q>"advance tax ruling"</q> oziroma <q>"advance pricing ruling"</q>,
               ga bo vzela v roke, pogledala, ugotovila, da  so nekako zadeve morda prikrojene, drugače
               predstavljene, glede na to, da bo verjetno tam dokumentacija, recimo, <q>"ruling"</q> bo
               vseboval podatke o matični državi pa o podrejenih državah in bo ugotovila, ne vem,
               neskladje med funkcijami, ki jih dejansko družba opravlja v Sloveniji, pa tam, ali bo
               dejansko lahko te podatke, ki jih bo dobila na tem portalu, uporabljala v davčnih
               postopkih. Ker če samo za analitične pomeni, potem tega ne moreš uporabiti v davčnih
               postopkih, se pravi, zgolj to, da dvigne roko in reče, poslušajte, veste kaj, ta
               država ima pa neko nepošteno prakso, mislimo, da ni svojega dela opravila tako, kot
               bi morala, dala je tej državi neko dovoljenje, s katerim je ta varna in na ta način
               morda izčrpava oziroma prečrpava dobičke iz Slovenije in obratno, recimo, na nek
               način, čeprav takega mnenja Slovenija še ne more dati. Drugi vidik pa, se pravi, če
               to ne bo uporabno v davčnih postopkih, kaj bodo ukrepi proti članicam, ki bodo morda
               objavljale te podatke na tak način, da si ne boš mogel nič z njimi pomagati. Vem, da
               je formalen obrazec predpisan, vem, da so formalni podatki predvideni, ampak še
               vedno, vsaka država – transferne cene so zelo mehko področje, lahko jih na tak in
               drugačen način predstaviš, mislim, velikokrat tudi v svoj prav, tam, kjer ne bi bilo
               prav. In me zanima, kakšni bodo morda ukrepi v tem primeru, se pravi, ali bo lahko
               prišlo do nekega bilateralnega dogovarjanja, se pravi, da bo na podlagi tega startala
               neka država bilateralne dogovore z drugo državo ali kaj podobnega.</p>
               <p>Potem, na podlagi teh pomanjkljivosti pa nekako zaznavam nekaj takih trendov,
               predvsem v tem, kako se bo spreminjala davčna zakonodaja v prihodnje, vsaj tistih
               držav, ki imajo to kot podporo nekim agresivnim davčnim strukturam kot svojo
               konkurenčno prednost na evropskem trgu. In to, da bo verjetno vedno manj teh
               zavezujočih informacij v pisni obliki. Vedno manj bo pojasnil in vedno več zakonodaje
               pisane na ta način, kot imamo mi, recimo, pri preoblikovanju družb, ko dejansko
               pošlješ davčni upravi za davčno nevtralno prestrukturiranje priglasitev in če ti oni
               v določenem času ne odgovorijo, se to šteje za sprejeto. Se pravi, davčna uprava v
               tem primeru ti ne da pisnega dokumenta, ki bi ga ti predložil v to bazo podatkov. Kar
               pomeni, da jaz predvidevam, če pogledamo Slovenijo, ker ste rekli prej, da nekako
               zaostajamo pri tem, da nimamo tega sporazuma oziroma odločbe v primeru te zavezujoče
               informacije oziroma tega stališča, ki ga nekako pove oziroma potrdi davčna uprava, da
               so transferne cene v skladu z domačo zakonodajo, dejansko zdaj toliko zaostajamo, da
               smo postali zastavonoše napredka, ker se mi zdi, da nam druge države na tem področju
               ne bodo dajale več pisnih informacij, kar se tiče transfernih cen oziroma teh svojih
               mnenj ven, bo nekako pa po drugi strani prišlo do te erozije, da jih ne bo treba
               predložiti v to skupno bazo podatkov, ker teh podatkov pač ne bo. Tudi kar se tiče
               tistih zadev, da ni notri fizičnih oseb in tega, se mi zdi, da je pri davkih vedno to
               problem, ko rešiš eno stvar, jo je treba zelo celostno, celo področje, ker sicer se
               pojavijo nove luknje. In tu posebej na področju HNVI ali pa UHNVI, se pravi, kot sem
               rekel prej, ekstremno bogatih posameznikov, bo prihajalo verjetno do nekega prenosa.
               Se pravi, da bodo strukture še bolj inovativne, še bolj posebne, še težje jih bo
               spremljati, ker bo tu neka nova določba, ki jo bo treba zaobiti. Tako da tu imam
               določene zadržke.</p>
               <p>Pa potem še zadnja stvar, kar se tiče – piše tudi, da se tu sklicuje na usmeritve, ki
               jih ima OECD. In te definicije, ki so notri navedene, se mi zdijo mestoma, ne vem, če
               točno sledijo definicijam transfernih cen ali pa transakcijam med povezanimi osebami,
               ki jih predvideva OECD. Se pravi, smernice glede transfernih cen, kar je morda – ne
               vem, morda to besedilo, upam, da bo še dodelano, no, potem na evropski ravni. Ampak
               vidim tu morebiti neko manjšo težavo, glede na to, da smo vse države več ali manj v
               Evropski uniji to mrežo pogodb, mednarodnih, ki jih imamo, bilateralnih, so več ali
               manj utemeljene le še na tej od OECD, kako bi rekel, vzorčni konvenciji, in tiste, ki
               so bile od Združenih narodov, pa še neke druge variante, so jih itak že vse zamenjale
               te nove. Mislim, da ta poenotenost, se pravi, kar je bilateralno, kako so urejene tam
               transferne cene, pač, področje transfernih cen ali pa kakšna je definicija, pa potem
               evropska raven. In glede na to, da Slovenija ima kompletno nacionalno raven tudi
               utemeljeno na tem, kar piše v OECD, se mi zdi zelo pomembno, da so te zadeve zelo
               poravnane, zaradi tega, da ne pride kje slučajno, kot se rado zgodi pri temu, do
               lukenj. Če zaključim, se pravi, zanima me dejansko, če bi mi lahko povedali samo ta
               del, ki se nanaša, ali bo lahko to,  kar bodo ti podatki v bazi, se pravi, to, kar se bo dajalo
               v bazo podatkov, podlaga za te ukrepe, se pravi, da se bo to uporabljalo v davčnih
               postopkih, davčnega nadzora. In potem druga zadeva, kakšne so pa morda predvidene
               sankcije, če se neka država tega ne bi držala ali pa bi zlorabljala. Hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Želi še kdo? Izvolite, gospod Horvat.</p>
            </sp>
            <sp who="SDT7:HorvatJožef">

               <speaker>JOŽEF HORVAT (PS NSi):</speaker>

               <p>Hvala, gospa predsednica. Lep pozdrav, kolegice in kolegi! Lep pozdrav državni
               sekretarki s sodelavkama!</p>
               <p>Jaz malce drugače razumem to zadevo kot Tilen Božič. Jaz mislim, da tu ne bo šlo za
               neko skupno bazo podatkov, da gre, tako kot tu piše, za izmenjavo podatkov, davčnih,
               na področju obdavčenja. Se mi zdi pa, da v tej digitalni dobi ta direktiva, ki jo
               seveda pozdravljam z obema rokama, da pa prihaja nekoliko pozno. Če zdaj govorimo o
               avtomatični izmenjavi podatkov, o avtomatski izmenjavi podatkov, običajno tu mislimo
               na elektronsko ali pa računalniško. Vendar pa se mi tu zdaj poraja eno vprašanje,
               avtomatična izmenjava podatkov, kaj zdaj to pomeni. Mislim seveda na frekvenco
               izmenjave podatkov. Če rečem avtomatična, lahko mislim, da takoj, ko podatek nastane,
               ne vem, recimo, simuliram, v Avstriji in tangira tudi slovenski FURS, ali takoj ob
               nastanku, ta nastanek podatka je istočasno tudi triger, torej sprožilec za prenos
               podatkov ali bo ta prenos šel paketno, recimo, ne vem, tedensko, osemdnevno, mesečno.
               Ta frekvenca me zanima. Ta direktiva tudi ne govori, kar je na nek način logično, o
               samem protokolu, o standardih za prenos podatkov. Najbrž se to davčne uprave med
               seboj dogovorijo. Ne vem, ali obstaja na nivoju EU kakšen standard. Seveda, teh
               svetovnih standardov je veliko, ve se, kateri so tudi največkrat uporabljeni. Tudi
               kar zadeva samo kodiranje in tako naprej. Ampak najbrž je res, da se ta direktiva
               tega ne dotakne.</p>
               <p>Seveda, jaz razumem to direktivo in ta prenos davčnih podatkov tako za pravne kot za
               fizične osebe, kajne. Tu sem se spomnil na eno odločitev Evropske komisije, sem ta
               dokument celo našel, januar 2014, ko se je komisija odločila, da bo šla v primeru
               prostega gibanja oseb, to je itak eden od postulatov Evropske unije, in da bo
               komisija obravnavala davčno diskriminacijo mobilnih delavcev. Pa me zanima, ali morda
               ta direktiva tudi kaj pripomore k tej odpravi davčne diskriminacije mobilnih
               delavcev, saj veste, na kaj mislim, kajne. Kot razumem, bo sprejeta direktiva, ki bo
               gotovo sprejeta, povzročila oziroma sprožila zahtevo po spremembi Zakona o davčnem
               postopku, ali je še kakšen drug zakon. To me zanima in se tudi zahvaljujem za
               odgovore.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa. </p>
               <p>Še gospod Veber, izvolite.</p>
            </sp>
            <sp who="SDT7:VeberJanko">

               <speaker>JANKO VEBER (PS SD):</speaker>

               <p>Hvala za besedo. Lep pozdrav vsem!</p>
               <p>Samo dve kratki vprašanji. Torej, komisija razvije varno osrednjo podatkovno zbirko,
               v kateri se za izpolnitev obveznosti glede avtomatične izmenjave podatkov beležijo
               podatki. Samo vprašanje, ali je že znano, kje bo pravzaprav ta podatkovna baza
               instalirana, katera država bo imela možnost organizirati to zbiranje. Navedeno je
               tudi, da je sklenjen sporazum o dodelitvi nepovratnih sredstev, podpisan s
               konzorcijem držav članic in držav kandidatk. Ali mogoče vemo, katere države
               predstavljajo ta konzorcij in ali je Slovenija v tem konzorciju. Samo ti dve
               vprašanji. Hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Zdaj pa dajem besedo gospe Vraničar za odgovore. Izvolite.</p>
            </sp>
            <sp who="SDT7:VraničarErmanMateja">

               <speaker>MAG. MATEJA VRANIČAR:</speaker>

               <p>Hvala lepa za besedo. Bom poskušala biti čim bolj kratka.</p>
               <p>Ja, prvenstveno se uporablja za analize, ki so pa potrebne za izvajanje davčnih
               postopkov. Torej, podatki se lahko uporabijo tudi v davčnih postopkih, seveda pa se davčni
               postopki vodijo na podlagi zakonov in pravil, ki obstajajo v določeni državi in je to
               samo dodatna informacija. Vedeti moramo, da jer logika direktive nekoliko drugačna
               kot nacionalnega zakona. V nacionalnem zakonu poskušamo zagotoviti maksimalno pravno
               varnost, pri direktivi gre pa za to, da določimo neka skupna pravila, pa vendar
               dovolimo dovolj fleksibilnosti, da države lahko razvijejo svoja nacionalna pravila.
               Se pravi, je besedilo ali pa ubeseditev direktive največkrat neka igra možnega ali pa
               včasih tudi minimalnega skupnega imenovalca, ki ga države najdejo. Zaradi tega ukrepi
               zaradi neustreznega izvajanja s strani držav članic so mehki ukrepi. Tu ne moremo v
               bistvu določiti nekih sankcij, obstajajo pa mehanizmi. Eden je določen že v predlogu
               direktive, države morajo poročati enkrat letno o svojih stališčih in učinkovitosti
               sistema. Evropska komisija ga razvija, najpomembnejši vzvod je pa ta kolegialni
               pritisk eden na drugega. In vemo, že pri mednarodnih sporazumih o izogibanju dvojnega
               obdavčevanja pravzaprav na neki tihi recipročnosti vse skupaj temelji – če ti meni ne
               daš podatkov, jih tudi jaz ne bom. Ampak poskušamo se temu izogniti, ker ta pristop v
               bistvu nas dela manj učinkovite.</p>
               <p>Tako kot je bilo povedano, obstaja in z določbo direktive je opredeljeno, da bo
               Evropska komisija razvila varno bazo podatkov in v to bazo podatkov se bodo sporočali
               podatki, kar pomeni, da bo vsaka država članica svoje podatke poslala skozi to bazo
               drugim državam članicam in Evropski komisiji. Ta baza bo oblikovana v Bruslju, na
               sedežu Evropske komisije, tako kot so številne druge baze oziroma IT sistemi, ki jih
               razvija Evropska komisija za vse države članice.</p>
               <p>Kako pogosto se bodo podatki izmenjavali – načeloma vsake tri mesece. In če se ta
               predhodna stališča, davčna stališča nanašajo izključno na davčne zadeve ene ali več
               fizičnih oseb, potem ta vnaprejšnja stališča se ne sporočajo. Se pravi, tu so
               dejansko, tako kot je omenil gospod Božič, ti izvzeti.</p>
               <p>V Sloveniji bo treba spremeniti Zakon o davčnem postopku, drugih predpisov ne.</p>
               <p>Kar se tiče mobilnih delavcev, ta sama direktiva nanje nima posebnega vpliva, niti se
               ne nanaša na tiste težave, ki so identificirane v zvezi z njihovim položajem. Na njih
               vpliva osnovna direktiva iz leta 2011, ker bomo v letošnjem letu prvič dobili
               avtomatične podatke o vseh mobilnih delavcih o slovenskih rezidentih, ki delajo v
               drugih državah članicah Evropske unije, in bomo lahko primerjali, ali so ti zavezanci
               izvajali do zdaj svoje davčne obveznosti ali ne. Neki podatki, pridobljeni s strani
               civilne iniciative, kažejo, da je teh mobilnih delavcev v Sloveniji skoraj 20 tisoč,
               medtem ko svoje dohodke prijavlja davčni upravi okrog 8 tisoč oseb, ki dosegajo
               dohodke iz zaposlitve v tujini.</p>
               <p>Konzorcij držav. Gre v bistvu za mehanizem <q>"fiscalis"</q>. V njem sodelujejo vse države
               članice in države, ki imajo status kandidatke in so vezane na sistem <q>"fiscalis"</q>.
               <q>"Fiscalis"</q> je program za izboljšanje davčnih praks v Evropski uniji, na eni strani za
               pripravo zakonodaje in tudi za razvoj informacijske podpore. Hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Zaključujem razpravo in prehajamo na odločanje o predlogu mnenja, in sicer: Odbor za
               finance in monetarno politiko podpira predlog stališča Republike Slovenije do
               Predloga direktive Sveta o spremembi  Direktive 2011/16/EU glede obvezne avtomatične izmenjave
               podatkov na področju obdavčenja, ki ga je predložila Vlada, in predlaga pristojnemu
               Odboru za zadeve Evropske unije, da predlog stališča sprejme. Glasujemo.</p>
               <p>Kdo je za? <stage>(13 članov.)</stage> Kdo je proti? <stage>(Nihče.)</stage> </p>
               <p>Ugotavljam, da je mnenje sprejeto.</p>
               <p>Predlagam, da je poročevalec na seji pristojnega delovnega telesa Tilen Božič.</p>
               <p>Prehajamo na <title>2. TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PREDLOGA DIREKTIVE SVETA O RAZVELJAVITVI DIREKTIVE SVETA 2003/48/ES.</title>
               </p>
               <p>Gradivo k tej točki smo ravno tako prejeli od Vlade dne 8. 5. 2015 na podlagi prvega
               odstavka 4. člena Zakona o sodelovanju med Državnim zborom in Vlado v zadevah
               Evropske unije. Predlagatelj stališča je Vlada, tudi vabljena je bila k tej točki
               oziroma Ministrstvo za finance, zato dajem besedo za uvodno obrazložitev gospe
               državni sekretarki Mateji Vraničar. Izvolite.</p>
            </sp>
            <sp who="SDT7:VraničarErmanMateja">

               <speaker>MAG. MATEJA VRANIČAR:</speaker>

               <p>Hvala lepa.</p>
               <p>Gre za direktivo, ki je bila sprejeta v letu 2003, in sicer je bilo takrat
               ugotovljeno, da dohodki iz prihrankov lahko pomenijo posebno obliko izogibanja
               plačilu davkov v državi članici rezidentstva, če imaš prihranke v drugi državi
               članici. Z razvojem direktive, ki smo jo obravnavali pod prejšnjo točko, in širitvijo
               nabora predvsem avtomatične izmenjave podatkov tudi na finančne zadeve, je v bistvu
               postala zadeva na nek način dvojno normirana, po eni strani z direktivo o avtomatični
               izmenjavi podatkov, po drugi strani z direktivo o prihrankih. Tako dvojno normiranje
               je nepotrebno, zaradi tega Evropska komisija predlaga, da se z učinkom od 1. januarja
               2016 dalje ta direktiva o prihrankih razveljavi, vendar to ne pomeni prenehanja
               izmenjave podatkov o tovrstnih dohodkih, ampak se pravna podlaga za izmenjavo prenese
               v enoten instrument. Hvala lepa.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Ima kdo kakšno vprašanje ali želi kdo razpravljati? Če ne, odboru predlagam, da
               odločimo o naslednjem predlogu mnenja: Odbor za finance in monetarno politiko podpira
               Predlog stališča Republike Slovenije do Predloga direktive Sveta o razveljavitvi
               Direktive Sveta 2003/48/ES, ki ga je predložila Vlada, in predlaga pristojnemu Odboru
               za zadeve Evropske unije, da predlog stališča sprejme. Glasujemo.</p>
               <p>Kdo je za? <stage>(13 članov.)</stage> Kdo je proti? <stage>(Nihče.)</stage></p>
               <p>Ugotavljam, da je mnenje sprejeto.</p>
               <p>Predlagam, da je poročevalec na seji pristojnega odbora Tilen Božič.</p>
               <p>S tem zaključujem to točko in tudi 27. nujno sejo odbora in vam želim lep dan še
               naprej. Hvala lepa. <stage type="time">Seja se je končala 14. maja 2015 ob 8.34.</stage>
               </p>
            </sp>
         </div>
      </body>
   </text>
</TEI>
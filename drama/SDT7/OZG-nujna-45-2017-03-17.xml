<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZG-nujna-45-2017-03-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">2F5DACCD5D76B513C12580E4002EBE02</idno>
               <idno type="custom" subtype="day">3D72A36D4351990EC12580F10040D195</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=3D72A36D4351990EC12580F10040D195</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZG-nujna-45-2017-03-17.OZG" n="45">
               <name>nujna seja</name>
               <date when="2017-03-17"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZG-nujna-45-2017-03-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZG-nujna-45-2017-03-17.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA GOSPODARSTVO</stage>
            <stage type="session">45. nujna seja</stage>
            <stage type="date">(17. marec 2017)</stage>
            <stage type="chairman">Sejo je vodila Andreja Potočnik, predsednica Odbora za gospodarstvo.</stage>
            <stage type="time">Seja se je začela ob 8.04.</stage>


            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Vse članice in člane odbora prav lepo pozdravljam in pričenjam s 45. nujno sejo
               Odbora za gospodarstvo. Obveščam vas, da so zadržani in se te seje ne morejo
               udeležiti naslednje članice oziroma člani: mag. Matej Tonin ter gospa Suzana Lep
               Šimenko. Kot nadomestni članice in člani odbora s pooblastili sodelujejo: dr. Dragan
               Matić nadomešča gospoda Danila Antona Ranca, gospod Jani Möderndorfer nadomešča
               gospoda Ivana Škodnika, gospod Miha Kordiš nadomešča dr. Franca Trčka in gospod Ivan
               Hršak nadomešča gospoda Uroša Prikla.</p>
               <p>S sklicem seje ste prejeli dnevni red seje odbora. Ker v poslovniško določenem roku
               nisem prejela predlogov za spremembo, je določen takšen dnevni red seje kot ste ga
               prejeli s sklicem.</p>
               <p>Prehajamo na <title>1. TOČKO DNEVNEGA REDA – ZAHTEVA DRŽAVNEGA SVETA REPUBLIKE
                  SLOVENIJE ZA OCENO USTAVNOSTI DRUGEGA ODSTAVKA 5. ČLENA, ČETRTEGA ODSTAVKA 62.
                  ČLENA, PRVEGA STAVKA PRVEGA ODSTAVKA 63. ČLENA IN DRUGEGA ODSTAVKA 63. ČLENA
                  ZAKONA O POGREBNI IN POKOPALIŠKI DEJAVNOSTI.</title>
               </p>
               <p>Navedeno zahtevo za oceno ustavnosti je Državnemu zboru posredovalo Ustavno sodišče
               ter določilo 45 dnevni rok za opredelitev Državnega zbora glede zahteve. V skladu s
               265. členom Poslovnika Državnega zbora bo odbor kot matično delovno telo podal svoje
               mnenje o navedeni zahtevi. K obravnavi te točke so vabljeni: Vlada, Ministrstvo za
               gospodarski razvoj in tehnologijo, Zakonodajno-pravna služba. Kot dodatno gradivo k
               tej točki ste prejeli mnenje Zakonodajno-pravne službe ter mnenje Vlade.</p>
               <p>Besedo bi najprej predala predstavnici Zakonodajno-pravne službe gospe Špeli Maček
               Guštin. Izvolite.</p>
            </sp>
            <sp who="SDT7:MačekGuštinŠpela">

               <speaker>ŠPELA MAČEK GUŠTIN:</speaker>

               <p>Hvala lepa. Torej Državni svet kot vlagatelj zahteva za oceno ustavnosti meni, da se
               s tem zakonom o pogrebni in pokopališki dejavnosti posega v izvirno pristojnost
               občine, da ureja pogrebno dejavnost. Ker je ta dejavnost z zakonom določena kot
               tržna, naj bi zakon povzročal tudi negativne posledice za financiranje občin.</p>
               <p>Nadalje v prehodni ureditvi vlagatelj zahteve očita tudi notranjo neskladnost zaradi
               neprimernih rokov za izdajo podzakonskih predpisov in za uskladitev obstoječih
               koncesijskih razmer z novo ureditvijo ter da so pravila za uskladitev teh razmerij
               nejasna.</p>
               <p>V mnenju, ki smo ga podali zavzemamo stališče, da novi zakon pomeni konceptualno
               spremembo v ureditvi pogrebne in pokopališke dejavnosti, vendar izhodišče pri vsem
               tem po naši oceni je vprašanje kako je pogrebna in pokopališka dejavnost sploh
               postala gospodarska javna služba.</p>
               <p>Upoštevaje prehodno ureditev zakona o gospodarskih javnih službah, ki je sistemske
               narave, je bila doslej enovita pogrebna in pokopališka dejavnost umetno oziroma
               neodvisno od sistemsko vzpostavljenih kriterijev določena za gospodarsko javno
               službo, in sicer začasno. To je do sprejema zakona s področja, ki je zajeto z 2.
               členom zakona o gospodarskih javnih službah. To so področja kot so energetika, promet
               in zveze, komunalno in vodno gospodarstvo, gospodarjenje z naravnim bogastvom in tudi
               druga področja gospodarske infrastrukture.</p>
               <p>Pogrebna in pokopališka dejavnost torej ni postala javna služba zato, ker teh
               storitev ne bi bilo mogoče izvajati na trgu, kar je sicer kriterij, temveč zato, ker
               je tako določil prehodni režim zakona o gospodarskih javnih službah, ki je nekdanjo
               dejavnost posebnega družbenega pomena vsaj začasno uskladil z novim pravnim redom. To
               je bilo leta 1993. Takrat je ta prehodni režim vzpostavil takšne razmere. Novi zakon
               o pogrebni in pokopališki dejavnosti pa izhaja iz ugotovitve, da je pogrebne storitve
               mogoče izvajati tržno.
               Zaradi posebnega pomena teh storitev in tudi močno izraženega javnega interesa ta
               zakon združuje tri oblike organiziranosti doslej enovite dejavnosti. Tako imamo sedaj
               tržno pogrebno dejavnost, potem javno službo 24-urne dežurne pogrebne dejavnosti in
               še javno službo pokopališke dejavnosti. S tem se zadovoljuje javni interes, ki
               zahteva spoštovanje civilizacijsko dostojanstvenih in zdravstveno higienskih
               standardov in tudi pravice in svoboščine, ki jih ustava naklanja posameznikom glede
               podjetništva.</p>
               <p>Interesi lokalnih skupnosti so varovani s pristojnostjo občin, torej zlasti s tem, da
               so občine pristojne, da normativno urejajo posebnosti glede vsebine pogrebnih
               opravil, kar bodo izvršile z določitvijo pokopališkega reda, pri čemer je občinam
               priznana tudi posebna dajatev pogrebne pristojbine.</p>
               <p>V zvezi s prehodno ureditvijo rokov za prehod na novo ureditev pa pojasnjujemo, da so
               ti roki, torej gre za enoletne roke od uveljavitve zakona, v enem primeru celo za
               desetletni rok, torej ocenjujemo, da so ti roki ustrezni, ker v zakonodajni praksi
               spadajo med daljše.</p>
               <p>Glede na navedeno predlagamo oceno, da izpodbijana ureditev ni v nasprotju z ustavo.
               Hvala lepa.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Najlepša hvala za vašo obrazložitev. Besedo pa predajam še državni sekretarki na
               Ministrstvu za gospodarski razvoj in tehnologijo gospe Evi Štraus Podlogar.
               Izvolite.</p>
            </sp>
            <sp who="SDT7:ŠtravsPodlogarEva">

               <speaker>EVA ŠTRAUS PODLOGAR:</speaker>

               <p>Spoštovana predsednica, hvala lepa za besedo. Spoštovane poslanke in poslanci, dobro
               jutro. Glede na posamezne očitke bom pojasnila mnenje Vlade Republike Slovenije.
               Glede na to, da je predlog za ustavno presojo zelo obsežen, so tudi pojasnila Vlade
               nekoliko daljša. Ampak kljub temu.</p>
               <p>Na očitani nesorazmeren poseg drugega odstavka 5. člena zakona o pogrebni in
               pokopališki dejavnosti kot izvirno pristojnost občine, Vlada meni, da zakon o
               pogrebni in pokopališki dejavnosti ni v nasprotju z 21. členom zakona o lokalni
               samoupravi in ne pomeni nedopustnega posega v avtonomijo lokalnih skupnosti, saj je
               zakon v razmerju do zakona o lokalni samoupravi poznejši zakon. Hkrati pa je to
               zakon, ki celovito ureja področje pogrebne in pokopališke dejavnosti. Kot takšen je
               pogrebno dejavnost uredil na drugačen način, kot je bila urejena prej. Poleg tega
               zakon o lokalni samoupravi ni hierarhično višji predpis od zakona o pogrebni in
               pokopališki dejavnosti, da bi ga ta na področju, ki ga ureja ne mogel razveljaviti.
               Izvirne pristojnosti občin niso določene v Ustavi Republike Slovenije, ampak na
               nivoju zakona. Ustava Republike Slovenije določa v 140. členu, da so v pristojnosti
               občin lokalne zadeve, ki jih občina lahko ureja samostojno in ki zadevajo samo
               prebivalce občine, zato je očitek vlagatelja zahteve za oceno ustavnosti, da je drugi
               odstavek 5. člena zakona o pogrebni in pokopališki dejavnosti v neskladju s 140.
               členom Ustave Republike Slovenije neutemeljen.</p>
               <p>Očitek, da zakon posega v financiranje občin in v človekovo dostojanstvo. Vlada
               Republike Slovenije meni, da zakon občinam ne nalaga nove finančne obveznosti. Zakon
               je sledil poročilu Računskega sodišča in sicer, da pogrebna in pokopališka dejavnost
               nista enovita dejavnost, temveč sta dve ločeni dejavnosti, ki ju je treba zakonsko
               tako tudi obravnavati. Zakon o pogrebni in pokopališki dejavnosti omogoča občini, da
               o pokopališkem redu določi pogrebno pristojbino za izvedbo pogreba na posameznem
               pokopališču, s čimer lahko zbere dodatna namenska sredstva za učinkovito upravljanje
               pokopališča, če je to potrebno.</p>
               <p>Človekovo dostojanstvo je temeljna vrednota, ki se zagotavlja s človekovimi pravicami
               in svoboščinami. Zakonske določbe, ki se dotikajo človekovih pravic sledijo tem
               temeljnim vrednotam. Že v 2. členu zakona je med splošnimi določbami načelo pietete
               in spoštovanja do pokojnikov in njihovih svojcev, saj le-to velja za izvajalce
               pogrebne dejavnosti kot tudi za izvajalce pokopališke dejavnosti, kar je upoštevano
               čez ves zakon. Naj jih nekaj naštejem: zagotavljanje 24-urne dežurne službe, svojci
               lahko izbirajo izvajalca pogrebne dejavnosti in pokopališče, določeni so pogoji za
               upravljanje pogrebne dejavnosti, način prevoza pokojnika, določena je cenovna kapica in osnovni pogreb.
               Ministrstvo za gospodarski razvoj in tehnologijo in Ministrstvo za zdravje sta
               zadolžena za standarde in normative v skladu z zakonom.</p>
               <p>Naslednja je bila očitana kršitev ustavnega načela sorazmernosti. Zakonodajalec je po
               32 letih v skladu z načelom svobodne gospodarske pobude in po priporočilu, ki izhaja
               iz poročila Računskega sodišča ter upoštevajoč velik javni interes, uredil pogrebno
               dejavnost kot tržno dejavnost, razen 24-urne dežurne službe. Pri tem je pretehtal ali
               je ukrep sorazmeren in legitimen, primeren in nujen. Vlada meni, da prepustitev
               pogrebne dejavnosti svobodni konkurenci na trgu ne pomeni nesorazmernega posega in
               protiustavnega omejevanja izvirne občinske pristojnosti. Vlada meni, da je zakon o
               pogrebni in pokopališki dejavnosti skladen z ustavo in da uravnoteženo in jasno
               razmejuje tržni del od javnega.</p>
               <p>Očitana neustavnost razmejitve med javno službo in tržno dejavnostjo. Vlada se ne
               strinja z mnenjem vlagatelja zahteve za oceno ustavnosti, da je razmejitev med javno
               službo in tržno dejavnostjo neustavna. Zakon določa, da se pogrebna dejavnost deli na
               dejavnost, ki je predmet javne službe in obsega storitev zagotavljanja 24-urne
               dežurne službe, ki se mora zaradi zagotavljanja človekovih ustavnih pravic, predvsem
               dostojanstva in pietete do pokojnih, opravljati nemoteno ter pogrebno dejavnost, ki
               se izvaja na trgu in obsega storitve prevoza pokojnika, kar ne zagotavlja 24-urna
               dežurna služba, pripravo in upepelitev pokojnika ter pripravo in izvedbo pogreba.</p>
               <p>Pokopališka dejavnost je opredeljena v drugem odstavku 3. člena in obsega upravljanje
               ter urejanje pokopališč, ki ju zagotavlja občina. Vlada Republike Slovenije meni, da
               ureditev upravljanja pokopališč ni nekonsistentna z zakonom o stvarnem premoženju
               države in samoupravnih lokalnih skupnosti in ni neskladna z 2. členom Ustave
               Republike Slovenije.</p>
               <p>Očitana neustavnost prvega stavka prvega odstavka 63. člena. Občine zagotovijo
               izvajanje 24-urne dežurne službe in pokopališko dejavnost in v skladu s tem zakonom
               najpozneje v enem letu od uveljavitve tega zakona. Vlagatelj zahteva za oceno
               ustavnosti sicer navaja, da bi lahko prišlo do opustitve opravljanja obeh dejavnosti,
               če občina v prehodnem obdobju enega leta ne sprejme pokopališki red po zakonu in
               meni, da je prehodno obdobje enega leta prekratko in da občine ne morejo opraviti
               svojih nalog v skladu z zakonom. Zagotavljanje 24-urne dežurne službe za občine ni
               nekaj novega, ampak pomeni le nadaljevanje starega sistema ureditve, s tem da so
               natančno dorečeni pogoji za upravljanje dejavnosti. Vlada meni, da je prehodno
               obdobje enega leta dovolj dolgo obdobje in da bi morale občine čim prej aktivno
               pristopiti aktivno pristopiti k novi ureditvi pogrebne in pokopališke dejavnosti.
               Standardi in normativi, ki jih bosta izdali ministrstvi v roku 6 mesecev, se
               pripravljajo v krogu stroke in bodo odraz dejanskih minimalnih zahtev za to področje.
               Ne bodo nekaj povsem novega, ampak samo sistemska ureditev področja. Vlada meni, da
               zakon ni uzakonil nekonsistentne pravne ureditve, ki bi bila kot taka v neskladju z
               načeli javnosti in določnosti predpisov kot enem od načel pravne države iz 2. člena
               ustave.</p>
               <p>Očitana neustavnost drugega odstavka 63. člena zakona o pogrebni in pokopališki
               dejavnosti. Koncesijske pogodbe za izvajanje pogrebne in pokopališke dejavnosti
               sklenjene pred uveljavitvijo tega zakona se uskladijo s tem zakonom v enem letu od
               njegove uveljavitve. Zakon o gospodarskih javnih službah določa, da se s koncesijskim
               aktom določi predmet in pogoje upravljanje gospodarske javne službe za posamezno
               koncesijo. Koncesijski akti predpis lokalne skupnosti in v primeru neskladja med
               določbami koncesijskega akta in določbami koncesijske pogodbe veljajo določbe
               koncesijskega akta, iz česar lahko zaključimo, da sprememba koncesijske pogodbe ni
               potrebna, če stranki nista predvideli spremembe v koncesijski pogodbi v skladu 39.
               členom, to je način spreminjanja koncesijske pogodbe.  Stranki sta prav tako lahko dogovorili razmerja ob
               spremenjenih in nepredvidljivih okoliščinah.</p>
               <p>Zakon daje na trg pogrebno dejavnost brez 24-urne dežurne službe. To pa ne pomeni, da
               je koncesionar ne sme več opravljati. Lahko jo opravlja v skladu z zakonom o pogrebni
               in pokopališki dejavnosti. Prav tako lahko še zmeraj opravlja pokopališko dejavnost
               in 24-urno dežurno službo v skladu s koncesijskim aktom in zakonom o pogrebni in
               pokopališki dejavnosti. Glede na navedeno Vlada meni, da drugi odstavek 63. člena
               zakona ni v notranjem nasprotju tako z drugem odstavkom prvega odstavka 63. člena in
               ne z določbami zakona o javno zasebnem partnerstvu in zakona o gospodarskih javnih
               službah, ki urejajo prenehanje oziroma spremembo koncesijskega razmerja. Prav tako
               Vlada meni, da določbe zakona o pogrebni in pokopališki dejavnosti ne poslabšujejo
               pravnega položaja koncesionarjev, saj bodo ti lahko nadalje opravljali to dejavnost v
               skladu z zakonom.</p>
               <p>Nadalje očitana neustavnost četrtega odstavka 62. člena zakona o pogrebni in
               pokopališki dejavnosti. Izvajalci pogrebne dejavnosti uskladijo svojo dejavnost z
               določbami tega zakona in podzakonskih predpisov sprejetih na podlagi tega zakona v
               enem letu od uveljavitve zakona. Zakon določa, da je lahko izvajalec pogrebne
               dejavnosti pravna ali fizična oseba, ki izpolnjuje pogoje določene s tem zakonom in
               je pridobila dovoljenje za upravljanje pogrebnih dejavnosti v skladu z zakonom, ki
               ureja pravni postopek. Izvajalec 24-urne dežurne službe ne potrebuje dovoljenja. Ker
               je gospodarska javna služba mora izpolnjevati pogoje določene s predpisom občine, s
               katerim občina ureja način upravljanja gospodarske javne službe. Dovoljenje za
               upravljanje pogrebne dejavnosti izda na zahtevo vlagatelja ministrstvo pristojno za
               gospodarstvo. Vlada meni, da pri četrtem odstavku 62. člena zakona nikakor ne moremo
               govoriti o neustavnosti, saj bodo podzakonski predpisi sprejeti v skladu z roki
               določenimi v zakonu in izvajalci pogrebne dejavnosti bodo lahko uskladili svojo
               dejavnost z določili zakona.</p>
               <p>Poseg v vire financiranja in nalaganje finančnih bremen brez določitev vira. Zakon ne
               nalaga občinam dodatnih finančnih bremen. Dodajam pa še naslednje pojasnilo. Viri
               financiranja za pokopališko dejavnost po zakonu so: grobnina, to je za vzdrževanje
               pokopališč, plačilo za storitvene najeme pokopaliških objektov in naprav, plačilo za
               storitve grobarjev, plačilo za pokopališko pogrebno moštvo, če občina določi o
               pokopališkem redu in pogrebna pristojbina za izvedbo pogreba na posameznem
               pokopališču. S tem lahko občina izbere dodatna namenska sredstva za učinkovito
               upravljanje pokopališča, ki jih prispevajo ne le najemniki grobov, temveč tudi
               izvajalci pogrebne dejavnosti. Iz navedenega izhaja, da so viri financiranja natančno
               določeni in da se upoštevajo računovodska načela in pri tem ni nobene nejasnosti.</p>
               <p>Očitana kršitev načela enakosti pred zakonom. Zakon nikakor ne krši načela enakosti
               pred zakonom zgolj zato, ker uvaja pogrebno pristojbino. Občine se bodo same odločale
               o uvedbi pogrebne pristojbine glede na poslovne rezultate pokopališča in planirane
               aktivnosti. Prav tako bi radi poudarili, da so tudi cene drugih javnih služb, npr.
               voda, odpadki, ogrevanje, po občinah zelo različne, zato navedba, da bodo uporabniki
               pogrebnih storitev v posamezni občini zaradi izračunavanja pogrebne pristojbine v
               neenakopravnem položaju, ne drži.</p>
               <p>Če na kratko povzamem. Zakon o pogrebni in pokopališki dejavnosti na novo in drugače
               ureja pogrebno in pokopališko dejavnost. Gre za premišljeno modernizacijo več kot 30
               let starega zakona in liberalizacijo nekaterih storitev po evropskem vzoru. Zakon
               prinaša na trg več konkurence, večji izbor za državljane in večji nadzor nad
               dejavnostjo. Vlada predlaga, da sodišče zavrne predlog o zadrževanju izvrševanja, saj
               vlagatelj zahteve za oceno ustavnosti ni izkazal, da bi zaradi njegovega izvrševanja
               lahko nastale težko popravljive škodljive posledice. Take posledice niti ne bi mogle
               nastati, saj zakon povsem ustrezno in ustavno skladno ureja doslej pomanjkljivo in
               zastarelo ureditev po prejšnjem zakonu iz leta  1984, in sicer vsi izvajalci, ki so sedaj izvajali
               pogrebno in pokopališko dejavnost na območju posamezne občine lahko v prehodnem
               obdobju enega leta izvajajo obe dejavnosti tudi naprej. Občine pa v prehodnem obdobju
               sprejemajo svoje predpise na osnovi tega zakona. Vlada meni, da zakon o pogrebni in
               pokopališki dejavnosti ni v nasprotju s 140. členom Ustave Republike Slovenije in 21.
               členom Zakona o lokalni samoupravi ter 3., 7. in 68. členom Zakona o gospodarskih
               javnih službah in ne pomeni nedopustnega posega v avtonomijo lokalnih skupnosti.
               Vlada predlaga, da Ustavno sodišče Republike Slovenije glede zahteve Državnega sveta
               Republike Slovenije odloči, da zakon o pogrebni in pokopališki dejavnosti ni v
               neskladju z načeli oziroma očitanimi členi. Hvala lepa.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala državni sekretarki za zelo izčrpno dopolnilno obrazložitev. Odboru predlagam,
               da razpravlja in odloča o naslednjem predlogu mnenja: <q>"Odbor za gospodarstvo se
               strinja z mnenjem Zakonodajno-pravne službe z dne 13. 3. 2017 ter Zakonodajno-pravni
               službi predlaga, da v skladu z 266. členom Poslovnika Državnega zbora pripravi
               odgovor Ustavnemu sodišču."</q></p>
               <p>Odpiram razpravo o predlogu mnenja. Gospod Miha Kordiš, izvolite imate besedo.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS ZL):</speaker>

               <p>Hvala za besedo. Tega mnenja ne morem podpreti, pa to velja v resnici za prvo in za
               drugo točko današnjega dnevnega reda, zato ker smo v Združeni levici zakon o pogrebni
               in pokopališki dejavnosti nasprotovali že v fazi njegovega sprejemanja, ker gre
               dejansko za liberalizacijo področja, za katerega je javni interes več kot jasno
               izražen in na katerem po nobenih standardih in kriterijih prosti trg ni smiseln in da
               se prostotržno logiko vpeljuje v pogrebno in pokopališko dejavnost, vodi v samo en
               zaključek. Bodisi Vlado Mira Cerarja oziroma Ministrstva za gospodarstvo kot njen
               najbolj neoliberalen steber, vodi samo slepo verovanje v vsemogočne sile prostega
               trga, bodisi da imamo opravka z lobističnim zakonom, ki je namenjen predvsem temu, da
               poteši podjetniške apetite nekih konkretnih ljudi v tej določeni panogi.
               Najverjetneje pa gre za kombinacijo obojega. V procesu sprejemanja tega zakona je
               koalicija povozila vse argumente, ki so precej trdni o javnem interesu, hkrati pa se
               ni ozirala na ustavne in upravne sistemske vidike vključno s pristojnostjo lokalne
               samouprave, torej občin, čeprav bi nemara lahko enkrat za spremembo vsaj pri
               vprašanju pokojnih pri sprejemanju zakonodaje upoštevali tudi interese in potrebe
               navadnih ljudi. Se pravi, ne tistih, ki bodo zaslužili s komercializacijo te
               dejavnosti, ampak interese in potrebe tistih, ki bo te storitve koristila. Pa ne
               zaradi tega, ker bi jih želela, ampak zaradi tega, ker jih potrebuje. To da se ljudje
               poslovijo od svojih najbližjih, ko ti preminejo itd. To je ena najstarejših človeških
               praks. Je antropološko dejstvo človeštva, ne glede na to v katerem sistemu se
               nahajamo in semkaj prosti trg zares ne sodi, kot tudi ni primerno, da se ljudi
               zacola? za pogreb za neke silne zneske, sploh ker se je pogrebnina prenesla iz
               zdravstvenega zavarovanja v socialne transferje.</p>
               <p>Če zaključim. Za zaključek bi rad še opozoril na nekoliko nekonsistentnosti oziroma
               celo protislovnosti med mnenji, ki jih je v temu zakonu pripravljala
               Zakonodajno-pravna služba Državnega zbora. Res je, da ZPS vedno nastopa iz pozicije
               obrambe obstoječe zakonodaje. Pa vendarle. Bom prebral tri citate ZPS iz 16. 5. 2016,
               ko smo to zakonodajo sprejemali. Bom kar začel s prvim citatom:  <q>"Upoštevaje 68. člen ZGES, 21. člen ZLS
               in pristojnost za določitev vrste in načina izvajanja javne službe iz 3. In 7. člena
               ZGES menimo, da predlog zakona predstavlja poseg v avtonomijo lokalnih skupnosti, ki
               je lahko sporen z vidika ustave."</q> Konec prvega citata.</p>
               <p>Grem k drugemu citatu: <q>"Kako je organizirana pokopališka in pogrebna dejavnost je
               torej odvisno od presoje in odločitve občin, ker gre v tem primeru za njihovo izvirno
               nalogo, ki jo izvršujejo samostojno, neodvisno, avtonomno. Raznolika organiziranost
               teh dejavnosti v praksi torej ne more biti poglaviten razlog za spremembo."</q></p>
               <p>In še tretji citat: <q>"Razlogi navedeni v gradivu predloga zakona torej ne utemeljujejo
               predlaganih konceptualnih sprememb pri ravnanju z mrtvimi zaradi česar je taka
               ureditev pravno, sistemsko in tudi ustavnopravno lahko sporna."</q></p>
               <p>Skratka Zakonodajno-pravna služba je šla takrat proti temu zakonu in to z zelo
               dobrimi razlogi. Javni interes je močno izražen in bi moral zablokirati vsakršne
               prostotržne apetite in se žal to ni zgodilo. Danes je ta zakonodaja sprejeta in ga
               Zakonodajno-pravna služba bistveno manj prepričljivo brani in kot sem že dejal tega
               mnenja v Združeni levici ne moremo podpreti oziroma bomo glasovali proti.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala. Želi še kdo besedo? Ugotavljam, da ne. Zato zaključujem razpravo in prehajamo
               na glasovanje o predlogu mnenja, ki sem ga prej prebrala. Glasujemo.</p>
               <p>Kdo je za? <stage>(7 članov.)</stage> Je kdo proti? <stage>(3 člani.)</stage></p>
               <p>Ugotavljam, da je mnenje sprejeto.</p>
               <p>Prehajamo na <title>2. TOČKO DNEVNEGA REDA – ZAHTEVA ZDRUŽENJA OBČIN SLOVENIJE ZA OCENO
                  USTAVNOSTI ZAKONA O POGREBNI IN POKOPALIŠKI DEJAVNOSTI.</title>
               </p>
               <p>Tudi to zahtevo za oceno ustavnosti je Državnemu zboru posredovalo Ustavno sodišče
               ter določilo 45-dnevni rok za opredelitev Državnega zbora glede zahteve. K obravnavi
               te točke so vabljeni: Vlada, Ministrstvo za gospodarski razvoj in tehnologijo,
               Zakonodajno-pravna služba. Kot dodatno gradivo k tej točki ste prejeli: Mnenje
               Zakonodajno-pravne službe ter mnenje Vlade.</p>
               <p>Besedo dajem tudi pri tej točki predstavnici Zakonodajno-pravne službe gospe Špeli
               Maček Guštin. Izvolite.</p>
            </sp>
            <sp who="SDT7:MačekGuštinŠpela">

               <speaker>ŠPELA MAČEK GUŠTIN:</speaker>

               <p>Hvala še enkrat. Torej Združenje občin Slovenije kot vlagatelj zahteve za oceno
               ustavnosti izpodbija zakon o pogrebni in pokopališki dejavnosti z vidika pristojnosti
               občine za samostojno urejanje lokalnih zadev, ki zadevajo samo prebivalce občine. Da
               gre pri pogrebni in pokopališki dejavnosti za lokalno zadevo izhaja po mnenju
               vlagatelja iz 21. člena Zakona o lokalni samoupravi in ker zakonodajalec ni opredelil
               razlogov za spremembo konceptov ureditve naj bi zakon neupravičeno posegal v pravico
               do avtonomnega delovanja lokalnih skupnosti po 140. členu Ustave.</p>
               <p>Torej ugotavljamo, da gre pri tej zadevi za oceno ustavnosti za očitke, ki so zajeti
               tudi že z prej obravnavano zahtevo oceno ustavnosti, ki jo je zoper ta zakon vložil
               Državni svet. Argumenti za stališče v zvezi s tem so primerljivi. Torej tudi v tem
               primeru menimo, da očitki niso utemeljeni. Tudi tu gre za presojo ali je
               organiziranost pogrebne dejavnosti možna le kot javna služba ali ne in za ugotovitev,
               da novi zakon občinam prepušča podrobnejšo urejanje in tudi organiziranje tako
               pogrebne kot tudi pokopališke dejavnosti in da v ta namen občinam daje poseben vir
               financiranja, zlasti dajatev pogrebne pristojbine in še tudi nekatere druge vire.</p>
               <p>Bi pa tu posebej v predstavitvi mnenja, ki je sicer pisno in ste ga do sedaj že
               spoznali, izpostavila ugotovitev, da so bili razlogi za sprejem takega zakona v
               zakonodajnem postopku pojasnjeni, kar je razvidno tudi iz samega gradiva za predlog
               zakona. Prav tako so bili razlogi za takšno ureditev pojasnjeni na sejah pristojnega
               odbora in Državnega zbora. Glede na vse to menimo, da očitki vlagatelja zahteve tudi
               v tem primeru niso utemeljeni in predlagamo oceno, da izpodbijana ureditev ni v
               nasprotju z ustavo. Hvala lepa.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala tudi vam. Besedo predajam državni sekretarki gospe Evi Štraus Podlogar.
               Izvolite.</p>
            </sp>
            <sp who="SDT7:ŠtravsPodlogarEva">

               <speaker>EVA ŠTRAUS PODLOGAR:</speaker>

               <p>Hvala lepa za besedo. 
               Vlada se je seznanila z zahtevo Združenja občin Slovenije za začetek postopka za
               oceno ustavnosti. Glede na to, da se določena vsebina res že ponavlja s prejšnjo
               točko, mi vseeno dovolite, da na kratko povzamem.</p>
               <p>Vlagatelj zahteve predlaga, da se ugotovi neskladnost zakona z ustavo ter da se
               ugotovi njeno neskladnost zaradi posegov v ustavne pravice samoupravnih lokalnih
               skupnosti in istočasno predlaga zadrževanje izvajanja zakona, saj po njihovem mnenju
               zakonodajalec v prehodnih in končnih določbah ni v zadostni meri uredil prenehanje
               veljavnega starega zakona o pokopališki in pogrebni dejavnosti ter o urejanju
               pokopališč iz leta 1984 in vzpostavitev ureditve po novem zakonu. Vlada se ne strinja
               z navedbami vlagatelja in meni, da je zakon o pogrebni in pokopališki dejavnosti
               skladen z Ustavo Republike Slovenije in da uravnoteženo in jasno razmejuje tržni del
               od javnega.</p>
               <p>Vlada meni, da zakon z določitvijo enotnih pogojev za izvajanje pogrebne dejavnosti,
               poenotenjem in urejanjem pokopališke dejavnosti, zagotavljanjem osnovnega pogreba za
               razumno ceno ter določitvijo enotnega nadzora nad izvajanjem pogrebne in pokopališke
               dejavnosti na vseh področjih varuje javni interes.</p>
               <p>Vlada tudi poudarja, da se v zakonu pri pogrebni dejavnosti sledi svobodni
               gospodarski pobudi po vzoru drugih držav, ki jasno izkazujejo, da je mogoče javni
               interes in pieteto pri pogrebni dejavnosti varovati tudi na prostem trgu. To
               izkazujejo tudi pogrebna podjetja, ki v Sloveniji že kot 20 let izvajajo storitvene
               pogrebne dejavnosti na trgu.</p>
               <p>Vlada meni, da zakon o pogrebni in pokopališki dejavnosti ne pomeni nedopustnega
               posega v avtonomijo samoupravnih lokalnih skupnosti, saj je zakon v razmerju do
               zakona o lokalni samoupravi specialni poznejši zakon, hkrati pa je to sistemski
               zakon, ki celovito ureja področje pogrebne in pokopališke dejavnosti in je pogrebno
               dejavnost lahko uredil na drugačen način kot je bilo to urejeno doslej.</p>
               <p>Vlada glede na navedeno meni, da je zakon skladen z ustavo in da na vseh ključnih
               področjih varuje javni interes. Hvala lepa.</p>
            </sp>
            <sp who="SDT7:PotočnikAndreja">

               <speaker>PREDSEDNICA ANDREJA POTOČNIK:</speaker>

               <p>Hvala tudi vam za uvodno obrazložitev. Odboru predlagam, da se razpravlja in odloča o
               naslednjem predlogu mnenja: <q>"Odbor za gospodarstvo se strinja z mnenjem
               Zakonodajno-pravne službe z dne 14. 3. 2017 ter Zakonodajno-pravni službi predlaga,
               da v skladu z 266. členom Poslovnika Državnega zbora pripravi odgovor ustavnemu
               sodišču."</q> Odpiram razpravo o predlogu mnenja. Ugotavljam, da ni želje po razpravi,
               zato jo zaključujem.</p>
               <p>Prehajamo na glasovanje o predlogu mnenja. Glasujemo.</p>
               <p>Kdo je za? <stage>(7 članov.)</stage> Je kdo proti? <stage>(3 člani.)</stage></p>
               <p>Ugotavljam, da je mnenje sprejeto.</p>
               <p>S tem zaključujem to točko dnevnega reda in današnjo nujno sejo Odbora za
               gospodarstvo. Vsem se zahvaljujem za razpravo in udeležbo in vam želim lep vikend. <stage type="time">Seja se je končala 17. marca 2017 ob 8.40.</stage>
               </p>
            </sp>
         </div>
      </body>
   </text>
</TEI>
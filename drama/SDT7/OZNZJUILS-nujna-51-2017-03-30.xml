<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZNZJUILS-nujna-51-2017-03-30">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranje zadeve, javno upravo in lokalno samoupravo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">53E416D00A9F3AAFC12580ED0042FC37</idno>
               <idno type="custom" subtype="day">B5E1EF5338AA4FE3C12580F8002EEF44</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=B5E1EF5338AA4FE3C12580F8002EEF44</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZNZJUILS-nujna-51-2017-03-30.OZNZJUILS" n="51">
               <name>nujna seja</name>
               <date when="2017-03-30"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZNZJUILS-nujna-51-2017-03-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZNZJUILS-nujna-51-2017-03-30.OZNZJUILS">
                        <orgName key="OZNZJUILS">Odbor za notranje zadeve, javno upravo in lokalno samoupravo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA NOTRANJE ZADEVE, JAVNO UPRAVO  IN LOKALNO SAMOUPRAVO</stage>
            <stage type="session">51. nujna seja</stage>
            <stage type="date">(30. marec 2017)</stage>
            <stage type="chairman">Sejo je vodil mag. Dušan Verbič, predsednik Odbora za notranje zadeve, javno
            upravo in lokalno samoupravo.</stage>
            <stage type="time">Seja se je začela ob 08.00.</stage>
            <stage type="mag"/>


            <sp xml:id="SDT7-OZNZJUILS-nujna-51-2017-03-30.sp1">

               <speaker>PREDSEDNIK MAG. DUŠAN VERBIČ:</speaker>

               <p>Spoštovani članice in člani odbora, vabljeni ter ostale prisotne lepo
               pozdravljam.</p>
               <p>Pričenjamo z 51. nujno sejo Odbora za notranje zadeve, javno upravo in lokalno
               samoupravo.</p>
               <p>Uvodoma. Obveščam vas, da so zadržani in se seje ne morejo udeležiti naslednje
               članice in člani, in sicer: Nada Brinovšek, Tomaž Lisec ter Franc Laj. Pooblastilo, s
               katerim se pooblašča, imamo nadomestnega, in sicer poslanec dr. Vinko Gorenak
               pooblašča Danijela Krivca ter dr. Franc Trček pooblašča Miha Kordiša.</p>
               <p>Prehajamo na <title>1. TOČKO DNEVNEGA REDA - OBRAVNAVA ZAHTEVE OKRAJNEGA SODIŠČA V
                  LJUBLJANI ZA OCENO USTAVNOSTI 12. ČLENA ZAKONA O POVRAČILU ŠKODE OSEBAM, KI SO
                  BILE IZBRISANE IZ REGISTRA STALNEGA PREBIVALSTVA</title>, ki jo bomo obravnavali na
               podlagi drugega odstavka 265. člena Poslovnika Državnega zbora.</p>
               <p>Na voljo imamo naslednje gradivo: zahtevo z dne 9. 2. 2017, mnenje Zakonodajno-pravne
               službe z dne 24. 3. 2017 in mnenje Vlade z dne 17. 3. 2017. <stage>/ hrup v dvorani/</stage> Ali
               lahko malce miru, prosim? Jani?</p>
               <p>Na sejo odbora so bili vabljeni: Zakonodajno-pravna služba in Ministrstvo za notranje
               zadeve.</p>
               <p>Uvodoma dajem naslednjo kratko pojasnilo. Zahtevo za oceno ustavnosti je Državnemu
               zboru kot nasprotnemu udeležencu v postopku, dne 9. 2. 2017, poslalo Ustavno sodišče
               in za odgovor na zahtevo določilo 30-dnevni rok. Odbor kot matično delovno telo v
               skladu z drugim odstavkom 265. člena Poslovnika Državnega zbora zahtevo obravnava,
               potem ko je prejelo mnenje Zakonodajno-pravne službe in Vlade. S pridobitvijo obeh
               mnenj so bili torej izpolnjeni poslovniški pogoji za obravnavo zadeve na seji
               odbora.</p>
               <p>Prehajamo, in sicer želi besedo predstavnica Zakonodajno-pravne službe. Prosim,
               beseda je vaša.</p>
            </sp>
            <sp xml:id="SDT7-OZNZJUILS-nujna-51-2017-03-30.sp2">

               <speaker>GOSPA _________________:</speaker>

               <p>Hvala za besedo.</p>
               <p>Zakonodajno pravna služba je v mnenju podala odgovor Državnega zbora na zahtevo
               Okrajnega sodišča v Ljubljani, in sicer za oceno ustavnosti 12. člena Zakona o
               povračilu škode osebam, ki so bile izbrisane iz registra stalnega prebivalstva.
               Vlagatelj zahteve meni, da je izpodbijana odločba v neskladju s 155. členom Ustave,
               ker naj bi retroaktivno posegla v pridobljeno pravico do popolne odškodnine. Odgovor
               je dokaj obsežen in ga zato v celoti ne bom povzemala, temveč bom izpostavila ključne
               poudarke, argumentacije, ki utemeljuje, da je izpodbijana trditev v skladu z
               ustavo.</p>
               <p>Uvodoma smo opozorili na ključni namen in okoliščine sprejema tega specifičnega
               zakona in njegovo bistveno vsebino, osredotočeno seveda na zatrjevano spodnjo
               omejitev denarne odškodnine. Cilj izpodbijanega zakona, kot izhaja že iz uvoda
               predloga zakona, je popraviti kršitve človekovih pravic in temeljnih svoboščin in
               izvršiti sodbo Evropskega sodišča za človekove pravice, izdano v zadevi Kurić in
               drugi proti Sloveniji, ter v pravnem redu Republike Slovenije sistemsko urediti
               pravično zadoščenje oziroma povračilo škode, nastalo zaradi izbrisa iz registra
               stalnega prebivalstva.</p>
               <p>Ključno v razmerju do Evropskega sodišča za človekove pravice, kot izhaja tudi že iz
               mnenja Vlade, je, da je Odbor ministrov Sveta Evrope, ki je pristojen za nadzor nad
               izvrševanjem sodb Evropskega sodišča za človekove pravice, sklenil, da je republika
               Slovenije zadostila<stage type="mag"/><stage>(nadaljevanje)</stage>
               zahtevam, ki so izhajale iz sodb tega sodišča, in sicer tako glede individualnih
               ukrepov, ki so se nanašali na pritožnike, kakor tudi glede splošnih ukrepov. S tem je
               Odbor ministrov Sveta Evrope zaključil postopek v zadevi Kurić in drugi proti
               Sloveniji.</p>
               <p>Ob tem še dodajamo, da je Evropsko sodišče za človekove pravice v novembru 2016
               odločilo tudi v zadevi Anastasov in drugi proti Sloveniji in pritožbo umaknilo iz
               liste zadev in zaprlo postopek pilotne sodbe v zadevi Kurić in drugi proti Sloveniji.
               Ocenilo je namreč, da so odškodnine za izbrisane v Republiki Sloveniji ustrezno
               urejene, kakor tudi izvajanje tega zakona v praksi.</p>
               <p>Državni zbor nadalje pojasnjuje, da je pri urejanju odškodninske odgovornosti države
               v okviru tega zakona upošteval nosilna stališča in usmeritve iz sodbe Evropskega
               sodišča za človekove pravice, izhajal pa je iz ustavne pravice do povračila škode iz
               26. člena Ustave. Pri tem je v okviru svoje zakonodajne pristojnosti določil način
               uresničitve te pravice za primer povračila škode zaradi izbrisa registra stalnega
               prebivalstva, in sicer z ureditvijo, ki odstopa od pravno-sistemske ureditve
               odškodninskega prava v delu, ki je odraz specifičnosti tega primera. Subsidiarno pa
               se uporabljajo tudi splošna pravila odškodninskega prava. Ta zakon tako predstavlja
               posebno ureditev povračila škode v razmerju do sistemske ureditve. Izjemne okoliščine
               dogodka, iz katerega izhaja škoda, časovna oddaljenost, številčnost, raznolikost in
               zapletenost posameznih primerov upravičencev po oceni Državnega zbora utemeljujejo
               posebno zakonsko ureditev odškodninske odgovornosti države zgolj za ta primer.</p>
               <p>Ob tem smo navedli, da so v pravnem sistemu zakonsko že urejeni nekateri posebni
               primeri uveljavljanja odškodnine, na primer Zakon o varstvu pravice do sojenja brez
               nepotrebnega odlašanja, Zakon o odškodnini žrtvam kaznivih dejanj, Zakon o plačilu
               odškodnine žrtvam vojnega in povojnega nasilja. V zvezi s slednjim pa je relevantno
               tudi stališče Ustavnega sodišča, da ima zakonodajalec široko polje prostega odločanja
               pri urejanju specifičnih primerov povračila škode države, in sicer tudi glede njene
               višine za posamezne primere in pa celoten gmotni obseg, ki ga družba temu lahko
               nameni, in pri tem ni vezan na splošno odškodninsko pravo. Temu pritrjuje tudi
               stališče Ustavnega sodišča v neki drugi zadevi, ki je citirana v mnenju, in sicer, da
               je pravica do povračila škode iz 26. člena Ustave posebna pravica, ki se lahko z
               zakonom drugače uredi, kadar gre za posebno odpravljanje kravic.</p>
               <p>Mnenje nato izpostavlja bistveno vsebino in tudi razloge za sprejem izpodbijanja
               ureditve.</p>
               <p>Z izpodbijano določbo 12. člena zakona se torej omejuje najvišji skupni znesek
               odškodnine, ki ga sodišče lahko odmeri upravičencu in je odvisen tudi od trajanja
               obdobja izbrisa posameznega upravičenca. V obrazložitvi k temu členu je poudarjeno,
               da se glede na ocenjeno število upravičencev in višino do tedaj postavljenih
               zahtevkov, ki so bili iz razlogov zastaranja zavrnjeni, ocenjuje, da bi izplačilo
               denarnih odškodnin v polni višini ogrozilo zagotavljanje drugih pravic, zlasti pravic
               s področja socialne države, kar vključuje tudi javno-finančne zmožnosti države.</p>
               <p>Ob tem Državni zbor tudi poudarja, da navedbe vlagatelja zahteve, da v zakonodajnem
               gradivu ni podlage, ki bi omogočila opravo testa sorazmernosti zaradi posega v
               pravico do popolne odškodnine, ne držijo. Iz zakonodajnega gradiva je razvidno, da se
               je Državni zbor ravno z omejitvijo višine denarne odškodnine z vidika sorazmernosti
               intenzivno ukvarjal in v okviru tega tehtal možne rešitve. Tekom postopka je prišlo
               tudi do spremembe, do zvišanja denarne odškodnine in s to spremembo se je sledilo
               predlogom po zvišanju denarne odškodnine upravičencem, hkrati pa se še vedno upošteva
               finančno stanje Republike Slovenije in možnosti izplačila odškodnin v višini, ki ne
               bo ogrožala zagotavljanja drugih človekovih pravic, ki jih je država dolžna
               zagotavljati v skladu z načelom socialne države.</p>
               <p>Poleg tega so bili v zakonodajnem postopku dodatno utemeljeni argumenti v prid
               obstoju vseh elementov strogega testa sorazmernosti, ki upravičuje ustavno dopustnost
               omejitve pravice do povračila škode. Ti argumenti so bili dodatno izčrpno utemeljeni
               v okviru obrazložitve amandmaja k 12. členu in so razvidni tako iz zakonodajnega
               gradiva kot tudi iz mnenja Vlade k zahtevi, ki obrazložitev tudi v celoti povzema.
               Državni zbor zato ocenjuje, da se z omejitvijo višine denarne odškodnine nedvomno
               zasleduje <stage type="mag"/><stage>(nadaljevanje)</stage> ustavno
               dopusten legitimen cilj, da je poseg v pravico do povračila škode v tem primeru nujen
               in neizogiben, da je tudi primeren za dosego tega cilja in pa da je tudi nedvomno
               sorazmeren pomenu in vrednosti zasledovanega legitimnega cilja, ki ga označuje
               poudarjen javni interes. Vsi te elementi testa sorazmernosti so v mnenju tudi izčrpno
               argumentirani.</p>
               <p>V mnenju še izpostavljamo, da se Državni zbor ne strinja z zatrjevanim neskladjem 12.
               člena zakona z Ustavo v povezavi tudi s prehodno določbo, na podlagi katere se sodni
               postopki za povračilo škode, ki so bili začeti do začetka uporabe tega zakona in o
               njih še ni pravnomočno odločeno, končajo po določbah tega zakona.</p>
               <p>155. člen Ustave varuje pridobljene pravice zoper zakonske posege z retroaktivnim
               učinkom. V skladu z ustaljeno presojo Ustavnega sodišča pa ima predpis povratne
               učinke praviloma tedaj, ko je za začetek njegove uporabe določen trenutek pred
               njegovo uveljavitvijo oziroma tudi tedaj, ko je za začetek njegove uporabe določen
               trenutek po njegovi uveljavitvi, vendar njegove posamezne določbe učinkujejo tako, da
               za nazaj posežejo v pravne položaje ali pravna dejstva, ki so bili zaključeni v času
               veljavnosti prejšnje pravne norme. Ta prehodna določba pa se ne nanaša na zaključena
               pravna razmerja. Pravni subjekt namreč pridobi pravico takrat, ko so upravičenja, ki
               jo sestavljajo, dovolj individualizirana, se pravi jasno določena glede pravnega
               subjekta in tudi konkretizirana, torej jasno določena glede vsebinskega obsega, da
               omogočajo njihovo izvrševanje in praviloma je to takrat, ko je pravica določena v
               posamičnem aktu, zlasti v pravnomočni sodbi ali dokončni upravni odločbi ali pogodbi.
               V tem primeru, ko ne gre za zaključena pravna razmerja, prava retroaktivnost po
               mnenju Državnega zbora ni podana. Nepravo retroaktivnost oziroma učinkovanje zakona
               na zatečena, toda še ne zaključena stvarna in pravna stanja in tudi spreminjanja
               zakonskih pravic ali pogojev za njihovo uveljavljanje z učinkom za naprej, pa ustava
               ne prepoveduje, če takšne spremembe ne nasprotujejo načelu zaupanja v pravo, ki
               posamezniku zagotavlja, da mu država njegovega položaja ne bo poslabšala arbitrarno,
               to se pravi brez stvarnega razloga, utemeljenega v prevladujočem javnem interesu.</p>
               <p>Po presoji zakonodajalca javni interes v obravnavani zadevi obstaja in je legitimen
               in prevladujoč, kar izhaja že iz predhodne utemeljitve ustavno dopustnega cilja za
               omejitev višine denarne odškodnine, hkrati pa je ob tem treba poudariti tudi nujnost
               zagotovitve enake obravnave vseh upravičencev do povračila škode iz naslova izbrisa
               iz registra stalnega prebivalstva, kar presega izključne interese posameznih
               upravičencev.</p>
               <p>Nadalje še navajamo, da tudi ob hipotetični predpostavki zatrjevanega retroaktivnega
               posega v pridobljene pravice, da so nedvomno podani tudi pogoji za dopusten
               retroaktivni poseg. V stališču Ustavnega sodišča namreč vsak zakonodajalčev poseg v
               pridobljene pravice še ne pomeni tudi kršitve načela prepovedi retroaktivnosti, za
               kršitev ne gre, kadar je zakonodajalec sicer retroaktivno, vendar dopustno posegel v
               pridobljene pravice, vanje pa je mogoče posegati ob prestanem testu sorazmernosti. Iz
               predhodnih navedb odgovora na zahtevo in tudi zakonodajnega gradiva izhaja izkazanost
               ustavno dopustnega cilja, utemeljenega v prevladujočem javnem interesu, nujnost,
               neizogibnost posega, primernost posega, prav tako pa je podana tudi sorazmernost v
               ožjem smislu.</p>
               <p>Glede na vse navedeno v odgovoru na zahtevo zato Državni zbor meni, da izpodbijana
               zakonska ureditev 12. člena zakona ni v neskladju z Ustavo in predlaga, da Ustavno
               sodišče zahtevo kot neutemeljeno zavrne.</p>
               <p>Hvala lepa.</p>
            </sp>
            <sp xml:id="SDT7-OZNZJUILS-nujna-51-2017-03-30.sp3">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam.</p>
               <p>Želi predstavnik Ministrstva za notranje zadeve, državni sekretar Boštjan Šefic
               besedo?</p>
               <p>Prosim, beseda je vaša.</p>
            </sp>
            <sp xml:id="SDT7-OZNZJUILS-nujna-51-2017-03-30.sp4">

               <speaker>BOŠTJAN ŠEFIC:</speaker>

               <p>Hvala lepa, gospod predsednik.</p>
               <p>Spoštovani članice in člani odbora! Dobro jutro.</p>
               <p>Glede na to, da je Zakonodajno-pravna služba zelo podrobno in temeljito obrazložila
               in se s to obrazložitvijo seveda strinjamo, mi dovolite samo nekaj res ključnih
               poudarkov iz stališča Vlade v zvezi z navedenim. Mnenje Vlade pa ste seveda tudi
               prejeli.</p>
               <p>V mnenju, ki ga je Vlada Republike Slovenije v zvezi z navedeno zahtevo za oceno
               ustavnosti sprejela 16. 3. 2017, je<stage type="mag"/>
               <stage>(nadaljevanje)</stage> je v tem mnenju predvsem pojasnjen namen in razlogi ureditve 12. člena
               tega zakona in podano mnenje, da 12. člen ni v neskladju z Ustavo. Glede omejevanja
               višine denarne odškodnine v sodnem postopku je pojasnjeno, da je bilo v skladu s
               tretjim odstavkom 15. člena Ustave pri pripravi predloga zakona upoštevano načelo
               sorazmernosti. Bil je narejen tako imenovani test sorazmernosti. Ugotovljeno je bilo,
               da glede na finančno stanje Republike Slovenije v primeru dodatnih izplačil država ne
               bi mogla poravnavati drugih z zakoni določenih obveznosti. Izplačevanje popolnih
               odškodnin z zamudnimi obrestmi bi pomenilo nevzdržno obremenitev sistema javnega
               financiranja in nevzdržno finančno obremenitev države, s tem pa bi bilo ogroženo
               izvajanje siceršnjih funkcij države, predvsem tudi socialne, kar je ustavna
               kategorija. V mnenju Vlade je odgovorjeno tudi na navedbe vlagatelja zahteve, da
               omejitev odškodnin predstavlja prvo retroaktivnost zakonskega predpisa, ki posega v
               pridobljene pravice izbrisanih. Pojasnjeno je, da gre za pravo retroaktivnost za
               katero v Republiki Sloveniji velja prepoved, prvi odstavek 155. člena Ustave, temveč
               za nepravo retroaktivnost, ki je izjemoma dopustna. Prava retroaktivnost namreč
               posega v pridobljene pravice že določene z individualnim aktom, kar pomeni, da zakon
               učinkuje tako, da za nazaj poseže v pravne položaje ali pravna dejstva, ki so bili
               zaključeni pred uveljavitvijo zakona. V obravnavanem primeru zakona, zakon ne posega
               v že pridobljene pravice, saj vložena tožba za plačilo odškodnine zaradi izpisa ne
               pomeni pridobljene pravice do odškodnine zaradi izbrisa, saj ta pravica še ni bila
               individualizirana in še ni bil določen njen obseg.</p>
               <p>Nadalje je v stališču pojasnjeno, da je izjemoma retroaktivnost dopustna, ko gre za
               nepravo retroaktivnost, če to terja javna korist in če se s tem ne posega v
               pridobljene pravice. Neprava retroaktivnost posega zgolj v pričakovane pravice, pri
               čemer pa je treba upoštevati tudi načelo zaupanja v pravno državo po 2. členu Ustave.
               Načelo zaupanja v pravo zagotavlja, da zakonodajalec pravnega položaja posameznika ne
               bo poslabšal arbitrarno, torej brez razumnega razloga utemeljenega v prevladujočem
               javnem interesu. Pri nepravi retroaktivnosti je zato treba opraviti test
               sorazmernosti, proporcionalnosti, torej tehtanje načela varstva zaupanja v pravo in
               načela prilagajanja prava družbenim razmeram, ki pa je bil pri pripravi tega zakona
               skladno s tem odstavkom 15. člena Ustave ustrezno opravljen, kar je pojasnjeno tudi v
               mnenju. Izpodbijani 12. člen zakona ne posega v pridobljene pravice, temveč le v
               pričakovane pravice in ima torej le učinek neprave retroaktivnosti, ki po opravljenem
               testu sorazmernosti šteje za dopustno. Omejitev odškodnin je bila zaradi finančne in
               likvidnostne krize države nujna in utemeljena v prevladujočem javnem interesu. Poleg
               tega je bil poseg nujen zaradi izvajanja socialne in gospodarske funkcije države in
               primeren za dosego želenega cilja. V mnenju Vlade je tudi pojasnjeno, da je bil test
               sorazmernosti podrobno obrazložen oktobra leta 2013 v obrazložitvi amandmaja k 12.
               členu takratnega predloga zakona. povzeta je celotna obrazložitev iz katere je
               razvidno javnofinančna zmožnost Republike Slovenije. V zvezi s sodbo velikega senata
               Evropskega sodišča in odbora ministrov pa je bilo tudi že povedano, tako da tega ne
               bi še enkrat ponavljal. Toliko za enkrat.</p>
               <p>Hvala.</p>
            </sp>
            <sp xml:id="SDT7-OZNZJUILS-nujna-51-2017-03-30.sp5">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam.</p>
               <p>Odpiram razpravo. K razpravi se je prijavil Miha Kordiš. Prosim, beseda je vaša.</p>
            </sp>
            <sp xml:id="SDT7-OZNZJUILS-nujna-51-2017-03-30.sp6">

               <speaker>MIHA KORDIŠ (PS ZL):</speaker>

               <p>Najlepša hvala za besedo, predsedujoči.</p>
               <p>Tega mnenja v Združeni levici ne moremo podpreti zaradi tega, ker je pač čista
               bedarija. Mislim 25 let nazaj se je zgodila huda krivica, 25 tisoč ljudem, ki tukaj
               živijo in potem je trajal 21 let, da se je problem izbrisanih začelo sploh
               naslavljati. In kako se je to izvedlo? Tako, da se je <stage type="mag"/> <stage>(nadaljevanje)</stage> krog upravičencev najprej sploh prepolovilo, potem
               se ja pa še za tistim, ki je na koncu ostalo, določilo sramotne odškodnine in jih
               omejilo na trikratnik in to brez kakršnegakoli resnega argumenta. Samo s pavšalnimi
               trditvami, da je treba za zaščito proračuna omejiti odškodnine ljudem, ki se že 25
               let borijo in čakajo na svoje človekove pravice. Nikoli nisem slišal, da bi se
               omejevale cerkvene odškodnine, recimo. Nikoli tudi nisem slišal, da bi se delali
               testi sorazmernosti, ta je sploh super, dajmo poseči v človekove pravice nekoga za
               to, da bo zaščiten državni proračun. Tudi nisem slišal, da bi se delali testi
               sorazmernosti, ker ste šli postavljati ograjo na mejo ali pa podarjati 60 milijonov
               evrov najbogatejšim ljudem v tej družbi. Takrat pa izvajanje funkcij države kot <stage>/
               nerazumljivo/</stage> ni bilo ogroženo. In potem se omenja naprej učinke na javne finance in
               celo, da je omejevanje odškodnin izbrisanim v javnem interesu. Mislim, če je kaj v
               javnem interesu, je to zagotavljanje človekovih pravic, prvo in brezpogojno. To je
               zares v javnem interesu. Ne pa, da se kupuje vodne topove, da se drago plačuje
               vojaške misije v tujino, tukaj imamo pa krivico iz tega Virantovega zakona o
               izbrisanih, ker je še kar naprej vztraja zaradi tega, ker je menda treba zaščititi
               državni proračun. Vmes se nam pa dogajajo, preiskovalna komisija o TEŠ 6, ki je
               požrla milijarde, dogaja se nam drugi tir, ker bo požrl naslednjo milijardo, dogaja
               se nam pošiljanje vojske v tujino in tako naprej. skratka, to mnenje je bedarija,
               čista bedarija in jaz bom šel tukaj proti. Mislim, dajmo sanirati sramoto, 25-letno
               sramoto, ki se je 25 tisoč ljudem zgodilo, da je država zalikala njihov obstoj, in če
               se že pač tisti, ki so krivi za ta izbris ne bodo nikoli upravičili, pa naj vsaj pač
               aktualna politična garnitura to zrihta, da se njihove muke končajo.</p>
            </sp>
            <sp xml:id="SDT7-OZNZJUILS-nujna-51-2017-03-30.sp7">

               <speaker>PREDSEDNIK MAG. DUŠAN VERBIČ:</speaker>

               <p>Hvala lepa.</p>
               <p>Naslednji se je prijavil Jani Möderndorfer. Prosim.</p>
            </sp>
            <sp xml:id="SDT7-OZNZJUILS-nujna-51-2017-03-30.sp8">

               <speaker>JANI (JANKO) MÖDERNDORFER (PS SMC):</speaker>

               <p>Hvala lepa.</p>
               <p>Jaz moram reči, da sem malo razočaran nad tem salonskimi razpravami kolega Kordiša iz
               enega preprostega razloga, ker me prav zanima, če je bil v kakšnem društvu izbrisanih
               pa se boril takrat za njihove pravice ali pa opozarjal na nepravilnosti. Mislim, z
               lahkoto je danes sedeti po vsem prestanem po 21 letih tukaj na odboru in razlagati in
               se ukvarjati z nekimi pravicami, ki mimogrede so prestale tudi test na Evropskem
               sodišču. Toliko mimogrede, če že govorimo o pravičnosti.</p>
               <p>Zdaj, kaj je javni interes, lahko midva s Kordišem razpravljala sicer od tukaj do
               večnosti, odvisno pač kako gledava. Za mene je javni interes prav zagotovo tudi
               izplačilo odškodnine izbrisanim. Zdaj, če smo pa nezadovoljni z odškodnino, pa seveda
               lahko rečemo, da to ni javni interes, ampak da je javni interes branjenje človekovih
               pravic. "Bull sheet", Kordiš. Poglej, brez zamere, ampak na ta način se preprosto ne
               moremo pogovarjati. Dejstvo je, da obžalujem, da se je to sploh zgodilo in sem to
               večkrat opozoril in tudi jasno povedal, ampak dejstvo je tudi to, da je za mene zelo
               velik uspeh, da smo sploh prišli do rešitve, ker pet let nazaj smo se pogovarjali še
               tako kot da nič ne bo v tej državi in za mene, jaz moram reči da, jaz bi sicer raje
               videl, da bi lahko dobili več ali karkoli, seveda iz vidika posameznika ali pa, če bi
               se postavil v njihovo kožo, bi zagotovo razmišljal seveda drugače. Danes imamo to kar
               imamo in nenazadnje so jim pravice zagotovljene, ker sami lahko še vedno, če seveda
               izpolnjujejo pogoje, terjajo naprej še svojo pravico tudi na sodišču in to je za mene
               bistveno več kot tisto, kot prej ko niso imeli nič oziroma sploh niso obstajali in
               niso niti začeti morali nobenega postopka. To je za mene tisto o čemer pa seveda
               kolega Kordiš govoriš, da gre za javni interes oziroma za osnovne človekove
               pravice.</p>
               <p>Podprl bom zato, ker stvari morajo iti naprej in to se mi zdi bistveno. Sam osebno pa
               nisem najbolj zadovoljen, ampak <stage type="mag"/>
               <stage>(nadaljevanje)</stage> s čim vse jaz nisem zadovoljen, to pa res nobenega več ne zanima.</p>
               <p>Hvala.</p>
            </sp>
            <sp xml:id="SDT7-OZNZJUILS-nujna-51-2017-03-30.sp9">

               <speaker>PREDSEDNIK MAG. DUŠAN VERBIČ:</speaker>

               <p>Hvala lepa tudi vam.</p>
               <p>Replika, Miha Kordiš. Prosim.</p>
            </sp>
            <sp xml:id="SDT7-OZNZJUILS-nujna-51-2017-03-30.sp10">

               <speaker>MIHA KORDIŠ (PS ZL):</speaker>

               <p>Mislim, pa zakaj hudiča se zdaj tukaj name spravljaš pa se dereš, da je "bull sheet"
               samo zato, ker sem se pač postavil za izbrisane, pa da rabijo dobiti pač poštene
               odškodnine, ne pa, da se jih arbitrarno zamejuje na neke trikratnike zaradi tega, ker
               je to "kao" v interesu zaščite javnih financ, vmes se pa "pičkijo" finance za tisoč
               in en način za največje možne bedarije.</p>
            </sp>
            <sp xml:id="SDT7-OZNZJUILS-nujna-51-2017-03-30.sp11">

               <speaker>PREDSEDNIK MAG. DUŠAN VERBIČ:</speaker>

               <p>Spoštovani kolega, jaz bi prosil v bodoče, da smo malce pazljivi pri
               izrazoslovju.</p>
               <p>Ker prijav ni, zaključujem razpravo in prihajamo na odločanje.</p>
               <p>Na podlagi 265. člena Poslovnika Državnega zbora dajem na glasovanje naslednje
               mnenje:</p>
               <p>Odbor za notranje zadeve, javno upravo in lokalno samoupravo podpira mnenje
               Zakonodajno-pravne službe o zahtevi Okrajnega sodišča v Ljubljani za oceno ustavnosti
               12. člena Zakona o povračilu škode osebam, ki so bile izbrisane iz registra stalnega
               prebivalstva. Glasujemo.</p>
               <p>Kdo je za? <stage>(14 članov.)</stage> Kdo je proti? <stage>(1 član.)</stage></p>
               <p>Ugotavljam, da je mnenje sprejeto.</p>
               <p>Odbor bo pripravil poročilo v katerega bo sprejeto mnenje vključeno in ga poslal
               Zakonodajno-pravni službi, ki v skladu z 266. členom Poslovnika Državnega zbora
               pripravi odgovor za Ustavno sodišče.</p>
               <p>Zaključujem to točko dnevnega reda in današnjo sejo. Prav lepo se vam zahvaljujem in
               vam želim lep dan tudi v naprej! <title>Seja se je končala 30. marca 2017 ob 8.27.</title>
               </p>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZNZJUILS-nujna-45-2016-11-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranje zadeve, javno upravo in lokalno samoupravo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">A2E02B4F60E60718C125806B00332B44</idno>
               <idno type="custom" subtype="day">6B9C5FA532722DA0C125807A004A2858</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=6B9C5FA532722DA0C125807A004A2858</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZNZJUILS-nujna-45-2016-11-15.OZNZJUILS" n="45">
               <name>nujna seja</name>
               <date when="2016-11-15"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZNZJUILS-nujna-45-2016-11-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZNZJUILS-nujna-45-2016-11-15.OZNZJUILS">
                        <orgName key="OZNZJUILS">Odbor za notranje zadeve, javno upravo in lokalno samoupravo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA NOTRANJE ZADEVE, JAVNO UPRAVO  IN LOKALNO SAMOUPRAVO</stage>
            <stage type="session">45. nujna seja</stage>
            <stage type="date">(15. november 2016)</stage>
            <stage type="chairman">Sejo je vodil mag. Dušan Verbič, predsednik odbora.</stage>
            <stage type="time">Seja se je začela ob 20.22.</stage>


            <sp who="SDT7:VerbičDušan">

               <speaker>PREDSEDNIK MAG. DUŠAN VERBIČ:</speaker>

               <p>Članice in člani odbora vabljeni, ter vsi ostali prisotni, ki jih preprosto ni, lepo
               pozdravljam in pričenjam 45. nujno sejo Odbora za notranje zadeve, javno upravo in
               lokalno samoupravo. Obveščam vas, da sta zadržana in na seji ne moreta biti udeležena
               naslednja člana Nada Brinovšek ter Tomaž Lisec. Na seji kot nadomestni član odbora s
               pooblastilom sodeluje Miha Kordiš namesto Franca Trčka.</p>
               <p>Spoštovani. Na podlagi 73. člena, prvi odstavek, prekinjam sejo Odbora za notranje
               zadeve, javno upravo in lokalno samoupravo, kajti predstavniki Vlade niso mogli
               zagotoviti svojo prisotnost, zato bomo nadaljevali sejo Odbora za notranje zadeve ob
               21.30. Hvala lepa.</p>
               <p><stage type="time">(Seja je bila prekinjena ob 20.23.)</stage>
               </p>
               <stage type="time">(Seja se je nadaljevala ob 21.30.)</stage>
            </sp>
            <sp who="SDT7:VerbičDušan">

               <speaker>PREDSEDNIK MAG. DUŠAN VERBIČ:</speaker>

               <p>Spoštovane članice in člani Odbora za notranje zadeve, javno upravo in lokalno
               samoupravo. Po prekinitvi nadaljujemo s 45. nujno sejo odbora.</p>
               <p>V zvezi s pooblastili je prišlo do sprememb, kot sem na začetku povedal. Žan Mahnič
               je prisoten in nadomešča poslanca Tomaža Lisca. Bojan Podkrajšek nadomešča kolegico
               Nado Brinovšek. Mag. Alenka Bratušek nadomešča poslanca Franca Laja. Še eno
               pooblastilo, Ivan Prelog nadomešča poslanca Dušana Radiča.</p>
               <p>Preden nadaljujem je prav, da uvodoma povem nekaj besed v zvezi s tem, nekateri tukaj
               prisotni poslanci so imeli težavo, glede na to, da je bila ta seja že ob 20.30
               oziroma nekaj minut prej in prav, da to razčistimo. Ob 20.01 je bila zaključena ali
               prekinjena seja Državnega zbora in skladno s potrjenim dnevnim redom je zelo jasno,
               da v 15 minutah se nadaljuje ali prične seja tega odbora. Ob 20.16 sem pričel sejo
               tega odbora, vendar zaradi sklepčnosti, ker ni bilo deset članov smo čakali na
               desetega člana. In to je bilo od 20.23. Takrat je bilo sklepčno in takrat je bila
               odločitev kot je bilo potem tudi vsem prisotnim znano, ker smo prekinili in
               nadaljevanje ob 20.30. Toliko v obrazložitev, kajti bilo je, bi človek rekel, nekaj
               nejasnosti v zvezi s tem. Same se ne spuščam kakšna sporočila ste dobili, držim pa se
               pravila, ki velja z dnevnim redom Državnega zbora.</p>
               <p>Prehajamo na določitev dnevnega reda seje odbora. S sklicem seje ste prejeli
               naslednji dnevni red: Predlog zakona o ukrepih na področju plač in drugih stroškov
               dela za leto 2017 in drugih ukrepih v javnem sektorju, nujni postopek, z oznako EPA
               1489-VII. Ker v poslovniškem roku nisem prejel predlogov za spremembo dnevnega reda
               je določen dnevni red seje kot je bil določen s sklicem.</p>
               <p>Smo pri <title>1. TOČKI DNEVNEGA REDA,</title> to je nadaljevanje <title>OBRAVNAVE PREDLOGA ZAKONA O UKREPIH NA PODROČJU PLAČ IN DRUGIH STROŠKOV DELA ZA
               LETO 2017 IN DRUGIH UKREPIH V JAVNEM SEKTORJU, NUJNI POSTOPEK,</title>
               ki ga je Državnemu zboru v obravnavo predložila Vlada in je objavljen na spletnih
               straneh Državnega zbora v Poročevalcu z dne 28. 9. 2016. Kolegij predsednika
               Državnega zbora je na 72. redni seji dne 30. 9. 2016 sklenil, da se predlog zakona
               obravnava po nujnem postopku. Predlagana sprememba zakona je sestavni del ukrepov, ki
               so vključeni v predlog proračuna za leto 2017 in 2018. Kot gradivo objavljeno na
               spletnih straneh Državnega zbora imamo na voljo še mnenje Zakonodajno-pravne službe z
               dne 4. 11. 2016, kot dodatno gradivo objavljeno na spletni strani Državnega zbora smo
               prejeli še mnenje Sodnega sveta z dne 8. 11. 2016, stališče sindikatov glede poteka
               in nadaljevanja pogajanj z dne 10. 11. 2016 in sklep Vlade o seznanitvi z informacijo
               o predlogu reprezentativnih sindikatov javnega sektorja z dne 14. 11. 2016 glede
               sproščanja preostalih ukrepov na področju stroškov dela v javnem sektorju v obdobju
               2017 do 2019 z dne 15. 11. 2016. K tej točki so bili vabljeni: Ministrstvo za javno
               upravo, Zakonodajno-pravna služba, Državni svet, ki se je opravičil, Jakob Počivavšek
               vodja pogajalske skupine sindikatov javnega sektorja, Branimir Štrukelj vodja
               pogajalske skupine Konfederacije sindikatov javnega sektorja.</p>
               <p>Nadaljujem z <title>drugo obravnavo</title> predloga zakona, o kateri bomo opravili
               razpravo in glasovanje o posameznih členih predloga zakona.  Odboru predlagam, da obravnavo opravimo na način, da
               razpravljamo po vrsti o posameznih členih ter sproti razpravljamo in glasujemo o
               vloženih amandmajih ter morebitnih predlogih, morebitnih za amandmaje odboru, na
               koncu pa glasujemo še o vseh členih skupaj. Ali kdo temu nasprotuje? Ugotavljam, da
               ne. Postopkovno? Prosim, postopkovno dr. Vinko Gorenak.</p>
            </sp>
            <sp who="SDT7:GorenakVinko">

               <speaker>DR. VINKO GORENAK (PS SDS):</speaker>

               <p>Jaz imam tri minute, predsednik, pa bom združil dve stvari. Prvo bo malo protesta,
               drugo bo pa proceduralni predlog. Poglejte, tu je sedaj situacija taka. Mi smo bili
               obveščeni najprej, običajno prideš na sestanek, ko imaš neko vabilo. Mi smo bili
               najprej obveščeni, da bo 15 minut po, to pomeni 23.15. Potem je bilo drugo obvestilo,
               da bo to ob 21.45, tako kot se jaz spomnim oziroma 21.30. Predsednik Državnega zbora
               nas je obvestil, da bomo nadaljevali sejo 20.15. Potem si je na intervencijo gospoda
               Hana, kakor sem videl, premislil, pa je rekel, da je 20.30 seja. In poslanci smo
               prišli na sejo ob 20.30, 21.30 se opravičujem. In mi smo prišli zato ob 20.30, ker
               smo dobili tako obvestilo. Draga koalicija, tukaj so tudi nekateri ljudje, ki imajo
               zelo veliko izkušnjo, pa ne bom poslance rekel, tam vidim gospo Apohalovo, gospa
               Bratuškova se je s tem ukvarjala deset let, pa predsednica vlade je bila, nenazadnje
               gospod Štrukelj. Ampak oprostite, koalicije, take zmešnjave ni bilo. To je del
               protesta.</p>
               <p>Tisto, kar je pa moj proceduralni predlog je pa to, da nam Vlada predloži to, o čemer
               smo sklepali na seji Državnega zbora. Torej, dokumente o katerih smo sklepali, da
               bomo vedeli kje smo sedaj in kam gremo, so že nekoč rekli, pred letom 90 v tej hiši.
               Skratka, dokumente kje smo in kaj je sedaj s temi stvarmi, o katerih bomo
               razpravljali. Hvala lepa.</p>
            </sp>
            <sp who="SDT7:VerbičDušan">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam. Nadaljujem. Želi predstavnik predlagatelja zakona podati
               obrazložitev? Minister Koprivnikar? Beseda je vaša.</p>
            </sp>
            <sp who="SDT7:KoprivnikarBoris">

               <speaker>BORIS KOPRIVNIKAR:</speaker>

               <p>Hvala, predsedujoči. Zakon, ki je predmet obravnave je bil predlagan prvič odboru 10.
               11., kjer smo tudi podali izjavo, da s sindikati javnega sektorja ni bil dosežen
               dogovor o sklenitvi dogovora na področju plač in zato tudi ni bilo pogojev za
               obravnavo oziroma zakona in sklepanje o njem. Takrat je odbor odločil, da se zakon
               odloži na naslednjo sejo. Mi smo v tem času izvedli še eno pogajanje v ponedeljek s
               partnerji na sindikalni strani, katerega izid je bil protipredlog, vladni pa
               sindikalni pa spet vladni in zahteva sindikatov, da se Vlada opredeli do zadnjega
               sindikalnega protipredloga. To je Vlada tudi strorila. Do tega protipredloga se je
               opredelila, pred tem pa je Vlada seveda pogajalski skupini še podaljšala mandat. Z
               izidom teh včerajšnjih pogajanj smo tudi Državni zbor obvestili. Naj pa ob tem povem,
               da je na pobudo predsednika Vlade bil sklican še en sestanek, na katerem smo
               poskušali oblikovati oziroma smo oblikovali pripravljenost za še en vladni
               protipredlog in tudi ponudili sindikatom, da se ta protipredlog tudi pošlje in
               predlagali, da s pogajalskim procesom še nadaljujemo. Torej, menimo, da je možnost za
               nadaljevanje pogajalskega procesa in zato predlagamo tudi, da se zakon kot tak
               umakne.</p>
            </sp>
            <sp who="SDT7:VerbičDušan">

               <speaker>PREDSEDNIK MAG. DUŠAN VERBIČ:</speaker>

               <p>Hvala lepa, minister. Želi besedo predstavnica Zakonodajno-pravne službe?</p>
            </sp>
            <sp who="SDT7:unknown-F">

               <speaker>GOSPA ________:</speaker>

               <p>Pozdravljeni. Hvala za besedo. Jaz bi samo na kratko povzela nekatere te naše
               bistvene poudarke iz pisnega mnenja. Uvodno smo ugotovili, da gre v predlaganem
               besedilu zakona za tako po vsebini, kot tudi po načinu urejanja za določbe, ki so
               postale že tako rekoč ustaljene v času interventnega urejanja problematike plač.
               Ugotovili smo tudi, da, vsaj v času, ko  je bil predlog vložen, danes pa je to v bistvu
               situacija enaka, predlagane rešitve niso posledica nekih dogovorov med partnerji
               kolektivnega dogovarjanja o javnem sektorju, zato opozarjamo na potrebno oceno
               predlaganih rešitev s stališča poseganja zakonodajalcev sindikalno svobodo in iz nje
               izhajajočo avtonomijo kolektivnega dogovarjanja. To načelo zakonodajalcu, vladi in na
               sploh oblastnim organom nalagala, da se vzdržijo vsakršnih intervencij v kolektivna
               pogajanja zaradi uresničevanja interesov ekonomsko stabilizacijske politike. Če te
               oblastne intervencije niso nujne, nenanadomestljive z drugimi ukrepi, sorazmerne,
               izjemne, uveljavljene po vnaprejšnjem izčrpnem posvetovanju s sindikalnimi
               organizacijami v primeru javnega sektorja ter seveda tudi časovno omejene na zgolj
               nujno potrebno obdobje za normalizacijo razmer. Tukaj bi se pa ustavila.</p>
               <p>Hvala.</p>
            </sp>
            <sp who="SDT7:VerbičDušan">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam.</p>
               <p>Želi besedo vodja pogajalske skupine javnega sektorja, gospod Jakob Počivalšek?
               Želite besedo? Prosim.</p>
            </sp>
            <sp who="SDT7:PočivalšekJakob">

               <speaker>JAKOB POČIVALŠEK:</speaker>

               <p>Spoštovane poslanke in poslanci!</p>
               <p>Uvodoma naj začnem s tem, da seveda zakon, ki je danes pred vami, da je drugačen od
               zakonov, tovrstnih, ki so bili sprejeti v preteklosti, ravno na tej točki, ki jo je
               izpostavila tudi Zakonodajno-pravna služba Državnega zbora. Seveda gre za vsebino, ki
               je bila v preteklosti tudi v času globoke krize predmet dogovarjanja in tudi
               uskladitve v končni fazi s sindikati. Letos žal do tega dogovora med sindikati in
               vlado ni prišlo in naše pričakovanje je, da seveda skladno z zavezo in upajmo, da
               bodo poslanci tudi sledili tej zavezi, da Vlada jasno sporoči, da tega zakona ne
               podpira, in da ta zakon ni primeren za nadaljnjo obravnavo. Takšen je bil tudi sklep
               Vlade. Razlogi zakaj do dogovora ni prišlo, morda v tem več tudi v nadaljevanju,
               dejstvo pa je, da se dogovor iz konca leta 2015, s koncem letošnjega leta izteka.
               Dejstvo je, da so v Sloveniji bistveno drugačne makroekonomske razmere kot so bile v
               zadnjih letih. Tretje zaporedno leto beležimo gospodarsko rast, ki je ena najvišjih v
               Evropi. Dejstvo je, da varčevalni ukrepi v Sloveniji trajajo že v javnem sektorju že
               od leta 2009. Dejstvo je, da so bile plače v tem času zamrznjene in seveda
               pričakovanje javnih uslužbencev utemeljeno je bilo, da se ukrepi začnejo sproščati,
               da se dogovorimo o postopni odpravi varčevalnih ukrepov, ki bodo do konca leta 2019
               dokončno odpravljeni in da se s to odpravo dodatno začne tudi že v letu 2017. Danes
               je bila izkazana neka volja, kot je bilo povedano, da se pogajalski proces nadaljuje.
               Sindikalna stran čaka na konkretni predlog vladne strani s katerim bodo seveda
               seznanjeni sindikati, ki se bodo v zvezi s tem tudi odzvali, seveda kot vodja
               pogajalske skupine nimam nikakršnega mandata, da bi lahko v njihovem imenu sprejemal
               kakršnakoli stališča v zvezi s tem predlogom, kot rečeno, seveda pa ta zakon
               predstavlja, v kolikor bi bil danes sprejet in oviro za nadaljevanje tega procesa
               kolektivnega dogovarjanja.</p>
               <p>Hvala lepa.</p>
            </sp>
            <sp who="SDT7:VerbičDušan">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam.</p>
               <p>Želi besedo vodja pogajalske skupine Konfederacije sindikatov javnega sektorja,
               gospod Branimir Štrukelj? Prosim, beseda je vaša.</p>
            </sp>
            <sp who="SDT7:ŠtrukeljBranimir">

               <speaker>BRANIMIR ŠTRUKELJ:</speaker>

               <p>Hvala gospod predsednik za besedo. Spoštovane poslanke in poslanci, gospod
               minister!</p>
               <p>Tukaj je bistveno, da povemo, da se je Vlada v lanskoletnem dogovoru zavezala,  da enostransko ne bo
               posegala v plačni sistem. Do konca tega leta to velja. In seveda, če bi parlament na
               nek način ta zakon sprejel, bi sam prevzel odgovornost za to, da bi posegel
               enostransko v plačni sistem, v resnici bi s tem parlament sam posegel v socialni
               dialog in ga na nek način razvrednotil oziroma postavil pravzaprav v oklepaj, bi ga
               na nek način povozil. Zato se mi zdi povsem nemogoče, da bi to parlament storil.
               Pogajanja so tekla z velikimi prekinitvami, ki niso bila na sindikalni strani, ampak
               na vladni strani, od aprila letos in še pred štirinajstimi dnevi smo se ukvarjali s
               povsem nepotrebnimi diskusijami o tem recimo ali velja dogovor z lanskega leta v
               katerem se je Vlada obvezala, da brez soglasja sindikatov ne bo spreminjala Zakona o
               sistemu plač v javnem sektorju. To je bil dogovor, ki je bil podpisan ob prosti volji
               in je zavezoval Vlado, pač ker je tako prisodila. To isto Vlado, isti ljudje so
               podpisali ta dogovor, mi smo se pa ukvarjali s tem ali je to ustavno ali ni ustavno.
               To je zelo pomembno vprašanje.</p>
               <p>Sedaj ob razmislekih zakaj je prišlo do razbitja pogajanj in danes ne želim
               izpostaviti nekaterih iracionalnosti, ki so se v samem pogajalskem procesu tako rekoč
               ponavljale. Je seveda pomembno dejstvo, da je v sedanjem, v sedanjih pogajanjih Vlada
               pravzaprav od teh obveznosti, ki jih ima z lanskega leta, dodala v svojem izhodišču
               1,8 milijonov evrov. Ni res, da smo mi v tem pogajalskem procesu, ki sedaj teče,
               zahtevali 200 milijonov pa 110 milijonov pa ne vem koliko. Naša zahteva je ta
               trenutek težka natančno 32,7 milijonov. Za cel javni sektor, 150 tisoč zaposlenih. Je
               pa res, da so posledice lanskega dogovora, kar pa vsi vemo, ampak to skupaj spajati
               in poskušati javnost prepričati kako požrešni smo mi in na nek način zbujati
               negativen odnos do javnega sektorja, se mi pa ne zdi produktivno. Ne zdi se mi
               produktivno, ker navsezadnje je to cel niz učiteljev, medicinskih sester, policistov,
               zdravnikov, ki delamo in seveda smo se v osmih letih odrekli po vladnih izračunih, če
               bi primerjali te naše dogovore s spontanim scenarijem, več kot milijardo in 300
               milijonov. in po osmih letih imamo občutek, da je čas, da se tudi mi počasi začnemo
               vračati nazaj na tisto kar nam je bilo odvzeto in smo tudi sami pri tem v velikem
               delu sodelovali zavestno. In sedaj nas postavite v neko pozicijo, ko ne moremo
               pravzaprav se niti resno pogajati v tem smislu, kot je bilo nekajkrat v tem vmes
               storjeno, se mi ne zdi korektno.</p>
               <p>Drugič. Pojavilo se je res ob koncu zahteva, da se vsaj tistim z minimalno plačo
               nameni večji regres, ki je vreden vse skupaj za 9 tisoč tistih, ki imajo minimalno
               plačo v javnem sektorju in še enih 6, 7 tisoč, ki so 30, 50 evrov nad minimalno
               plačo, ki je vse skupaj težko 4 milijone evrov, pa so nas zavrnili, češ celo da smo
               demagogi in ne vem kaj vse. Na drugi strani so bile po vladnih napovedih ocene, da se
               pogajajo ena od skupin, zdravniki ločeno, za 100 milijonov.  Kje je tukaj, bom rekel, neka resna ali enakost ali
               približno enak pristop do tega? In seveda glede na to, da je tako veliko ljudi, ki
               imajo minimalno plačo v javnem sektorju, recimo, izobraževanih je 8,4%, je seveda
               bila ta zahteva z odpravo anomalij postala vedno bolj pomembna, tudi po tistem
               protestu in sedaj je taka, da mi želimo, da nam Vlada, ki je zagotovila tudi v tej
               seji v Državnem zboru, da ima pripravljen predlog za odpravo anomalij, da ga vidimo,
               da nam ga pokaže, da vemo koliko je to. Ali je to malo, nič, veliko, ali je
               sprejemljivo, manj sprejemljivo, skratka, cel niz neodgovorjenih vprašanj, ki so
               izrazito zniževale zaupanje na teh pogajanjih.</p>
               <p>In čisto na koncu, ne želim pretirano izpostavljati, pa vendar je za pomemben del
               sindikatov seveda so pogajanja z zdravniki pomembna točka odločanja. Čisto na neki
               preverljivi ravni, mi imamo neposredno vezane plače zdravnikov specialistov na
               univerzitetne profesorje v kolektivni pogodbi, ki je iztožljiv akt, in sicer v
               razmerju 1:1. To piše v aneksu iz leta 2002, kar pomeni, če se plače zdravnikov
               spremenijo, bi se morale avtomatično dvigniti plače univerzitetnih profesorjev. Tu so
               številna zahtevna mesta v raziskovalni dejavnosti, dr. znanosti, ki so ravno tako
               vezani, to je Jožef Štefan, Kemijski inštitut in nekateri drugi večji. Tudi še druga
               delovna mesta. In seveda če ne vemo kaj se tam dogaja, izjave so pa zelo različne,
               potem je težko se odločiti, da bi šli k zapiranju dogovora z Vlado, ker se nam lahko
               zgodi, da bo potem po koncu, po zaprtju tega dogovora prišlo do nekih pomembnih
               sprememb. To se ne bi zgodilo prvič. In zato je to element, ki na nek način je
               odvračal od podpisa.</p>
               <p>In na koncu moram še to povedati, nekateri sindikati, med njimi tudi tisti, ki ga jaz
               vodim, je že prejšnji teden sprejel stališče, da je zadnji sindikalni predlog, ki je
               vreden, kot sem rekel, 32 milijonov še sprejemljiv. Od tu naprej se lahko še
               pogajamo, vendar je manevrskega prostora v resnici, kar se teh tiče, malo.</p>
            </sp>
            <sp who="SDT7:VerbičDušan">

               <speaker>PREDSEDNIK MAG. DUŠAN VERBIČ:</speaker>

               <p>Hvala lepa tudi vam. <stage>/ oglašanje iz klopi/</stage> Ne, smo zaključili kar se tega tiče.
               Postopkovno. Dr. Vinko Gorenak.</p>
            </sp>
            <sp who="SDT7:GorenakVinko">

               <speaker>DR. VINKO GORENAK (PS SDS):</speaker>

               <p>Predsednik, ne da bi hotel ovirati koalicijo, ker bi potem izgledalo, da z gospodom
               Štrukljem sodelujem, to pa ne morem, ampak vseeno. <stage>/ oglašanje iz klopi/</stage> Ja, ne gre.
               Ampak vseeno vas opozarjam na 118. člen prvi odstavke Poslovnika: Umik predloga
               zakona ni mogoč, minister. <stage>/ oglašanje iz klopi/</stage> Ja, moment, minister je napovedal,
               je rekel, da umikate predlog zakona. Umik predloga zakona ni mogoč poslovniško<gap n="…"/> <stage>/
               nemir v dvorani/</stage> Tri minute bi prosil. Poslovniško imate dve možnosti, ena od
               možnosti je, da zakon sedajle zavrnemo in rečemo prinesite novega. Druga od možnosti
               pa je, da ga predložite na eno od naslednjih sej. Umik zakona pa ni več mogoč po
               Poslovniku. To bi pa prosil, če spoštujemo Poslovnik. Hvala lepa.</p>
            </sp>
            <sp who="SDT7:VerbičDušan">

               <speaker>PREDSEDNIK MAG. DUŠAN VERBIČ:</speaker>

               <p>Hvala lepa tudi vam, dr. Vinko Gorenak, za to opozorilo. Ne bi želel kakorkoli
               komentirati, pa tudi ministru ne besedo v tem kontekstu, kajti tudi ob taki izrečeni
               besedi sem jaz nekako drugače razumel. In v zvezi s tem na podlagi obrazložitve dane
               s strani po celem kontekstu ministra za javno upravo kot tudi vodja pogajalske
               skupine javnega sektorja,  gospoda Jakoba Počivalška predlagam naslednji sklep: Predlog Zakona o
               ukrepih na področju plač in drugih stroškov dela za leto 2017 in drugih ukrepih v
               javnem sektorju ni primeren za nadaljnjo obravnavo. Postopkovno? <stage>/ medsebojno
               pogovarjanje/</stage> Lahko samo malo<gap n="…"/> Imate lahko obrazložitev glasu.</p>
            </sp>
            <sp who="SDT7:BratušekAlenka">

               <speaker>MAG. ALENKA BRATUŠEK (PS NP):</speaker>

               <p>Ne, razpravo bi imela, gospod predsednik pa mi povejte skladno s katerim členom
               Poslovnika tega ne morem?</p>
            </sp>
            <sp who="SDT7:VerbičDušan">

               <speaker>PREDSEDNIK MAG. DUŠAN VERBIČ:</speaker>

               <p>Samo moment, preden se ne razvnamejo frekvence. Postopkovno, prosim.</p>
            </sp>
            <sp who="SDT7:MahničŽan">

               <speaker>ŽAN MAHNIČ (PS SDS):</speaker>

               <p>Hvala, gospod predsednik.</p>
               <p>Zdaj, jaz sem bil v podobni situaciji kot ste vi, ko smo na Odboru za obrambo
               obravnavali predlog Združene levice, da se spremeni zakon o obrambi v tej smeri, da
               bi Državni zbor razpravljal o temu ali je primerno, da se vojsko pošlje na misijo. Ko
               je takšen predlog podan morate vi dopustiti, ne obrazložitve glasu ampak razpravo o
               predlogu, ki je dan. Se pravi, ne obrazložitve glasu ampak razpravo. Če ste vi sami
               dali takšen predlog morate vi sedaj odpreti razpravo, pač to kar se je kolegica
               Alenka Bratušek prijavila.</p>
            </sp>
            <sp who="SDT7:VerbičDušan">

               <speaker>PREDSEDNIK MAG. DUŠAN VERBIČ:</speaker>

               <p>Hvala lepa, spoštovani poslanec.</p>
               <p>Mag. Alenka Bratušek, beseda je vaša.</p>
            </sp>
            <sp who="SDT7:BratušekAlenka">

               <speaker>MAG. ALENKA BRATUŠEK (PS NP):</speaker>

               <p>Hvala. Saj verjamem, da ste živčni ampak sami ste si<gap n="…"/></p>
            </sp>
            <sp who="SDT7:VerbičDušan">

               <speaker>PREDSEDNIK MAG. DUŠAN VERBIČ:</speaker>

               <p>Jaz pa res ne<gap n="…"/></p>
            </sp>
            <sp who="SDT7:BratušekAlenka">

               <speaker>MAG. ALENKA BRATUŠEK (PS NP):</speaker>

               <p>Sami ste si tole zakuhali in zdaj pač morate juho pojesti tudi vročo.</p>
               <p>Danes smo vas v Državnem zboru pravzaprav cel dan prepričevali, da se bo na koncu
               zgodilo točno to, kar se zdaj dogaja. In, to kar se dogaja je cirkus ne Državni zbor.
               To, kar se dogaja, je cirkus, to niti otroški vrtec ni. eno leto ste imeli časa,
               spoštovani minister da se skušate dogovoriti ampak ne, 15. november ob 21.57 se mi
               pogovarjamo o zakonu, ki je danes na dnevnem redu seje. Danes, ne jutri, danes se je
               začela seja, ne vemo, kdaj bi prišli na vrsto, lahko bi ta zakon celo danes bil na
               vrsti, mi sedimo ob 10 zvečer, kota imamo vojno stanje! Povejte, če je tako hudo,
               povejte. V soboto smo bili celi dan tukaj, še v soboto, minister, ste tam malo bolj
               desno arogantno razlagali, če ne bo to bo pa interventni zakon in vse bomo porezali.
               V soboto! Danes ne vem kaj se je naredilo.</p>
               <p>In, predsednik Državnega zbora je pred prekinitvijo, ker koalicija ni zagotovila
               zadostno kvoruma, po domače, smo morali sejo prekiniti, predsednik Državnega zbora je
               rekel, če tega zakona ne bo, ne bo glasovanja o proračunu. Ne vem kako boste splezali
               iz tega ven? Dobro, če en poslanec reče, OK ga pač ne upoštevate ampak predsednik
               Državnega zbora je to rekel. Zdaj umikamo, torej jaz razumem da tudi s proračunom je
               konec? Tako ste to zapeljali.</p>
               <p>In še nekaj, ta seja traja od včeraj do naslednje srede<gap n="…"/> Kdo vas je silil, da ste
               proračun rinili na prvi dan seje, mi lahko to kdo pove? Zakaj ne bi mogli tega
               sprejemati naslednji torek pa sredo ali pa ponedeljek pa torek? Ne, z glavo skozi
               zid, zato ker ste mislili da boste vse stisnili ob zid in vse naredili na silo. Sem
               pa vesela, da so vam tudi sindikati povedali, da se na tako grdi način s sindikati še
               ni dogovarjalo. Prvič tudi na takšen način sprejemate tole takšno parlamentarno
               prakso kot jo uvajate, je ni.</p>
               <p>In, če sprejmete proračun brez ukrepov ki so potrebni, da se izide, potem je proračun
               od vaše Vlade, od tega leta naprej, ničvreden akt, ker ga lahko vsaka vlada prinese
               kakršnega koli, zakone bo pa že enkrat, ko jih bo. To delate! Saj imate zaenkrat še
               46 glasov,  52, delajte
               ampak do sem vas je pripeljala aroganca. Zato danes ob desetih ugotavljamo in
               izglasovali bomo sklep, da zakon ni primeren za nadaljnjo obravnavo. Ker res ni, saj
               res ni. To bi lahko naredili tudi prejšnji teden pa bi mogoče dane bili že kakšen
               korak naprej. Tako da, ne Državni zbor, cirkus. Ampak res, cirkus.</p>
            </sp>
            <sp who="SDT7:VerbičDušan">

               <speaker>PREDSEDNIK MAG. DUŠAN VERBIČ:</speaker>

               <p>Ste končali z razpravo? Hvala lepa.</p>
               <p>Želi minister besedo? Prosim, minister, Boris Koprivnikar.</p>
            </sp>
            <sp who="SDT7:KoprivnikarBoris">

               <speaker>BORIS KOPRIVNIKAR:</speaker>

               <p>Hvala predsednik, spoštovane poslanke in poslanci.</p>
               <p>Nočem bremeniti te razprave s tem, da bi spuščal v pogajalski proces predloge in
               proti-predloge, tako kot je potekal. Tako, kot je poslanka Bratuškova ugotovila smo
               imeli eno leto časa, da sklenemo dogovor. V tem letu smo imeli 23 sej pogajalske
               skupine, vrsto proti-predlogov. Seveda smo začeli pri nekih pogajalskih izhodiščih
               ampak hkrati je tudi na mizi zadnji vladni proti-predlog, ki je bistveno drugačen od
               tistih samih izhodišč. Ko smo skladno z zavezo sindikatov v lanskem letu podpisali
               dogovor za letošnje in prihodnje leto izhajajoč iz tega dogovora pomeni, da v
               letošnjem letu javni uslužbenci dobijo okoli 200 milijonov višje stroške dela in iz
               te zaveze, ki ni predmet tokratnih pogajanj, tega nikdar nisem trdil in nikdar ne
               bom, ampak je zaveza iz preteklega dogovora. V letu 2017 pričakujemo dodatnih 110
               milijonov stroškov dela v javnem sektorju.</p>
               <p>Na tej podlagi nesporni, podpisani, so bila tudi začeta nova pogajanja za naslednja
               leta. Ko ta pogajanja niso bila v roku, zavezali smo se že roku april letošnjega
               leta, niso bila zaključena med dvema pogajalskima stranema. In, če pogajanja med
               dvema pogajalskima stranema niso zaključena potem na nek način težko rečemo, da ej
               zgolj in samo ena pogajalska stran odgovorna za to, da pogajanja niso zaključena, smo
               mi kljub temu celo leto nadaljevali. Ko nismo bili uspešni smo odgovoru skladno z
               dogovorom sporočili že na prejšnji seji, da ni pogojev za nadaljnjo obravnavo tega
               zakona. To smo naredili točno tako, kot je bilo tudi dogovorjeno.</p>
               <p>Kolegi iz pogajalskih skupin so tudi že nakazali zakaj do tega dogovora dejansko ni
               prišlo pa vendar, mi ostajamo zavezani socialnemu dialogu do konca. Tudi zdaj, ko se
               kaže minimalna možnost, da bi s tem dialogom nadaljevali, bomo seveda nadaljevali,
               tudi proti-predlog pripravili. Seveda zato smo tudi jasno povedali, kar se tiče
               predlagatelja zakona, kako gledamo na možnost za nadaljnjo obravnavo tega zakona. To
               je bilo eksplicitno jasno povedano na prejšnji seji, tudi na tej. Če pa je možnost za
               nadaljevanje pogajanja potem pa jaz poslance prosim, da to vzamejo v razmislek in to
               možnost tudi omogočijo, ker še vedno upamo na dogovor.</p>
            </sp>
            <sp who="SDT7:VerbičDušan">

               <speaker>PREDSEDNIK MAG. DUŠAN VERBIČ:</speaker>

               <p>Hvala lepa minister.</p>
               <p>K besedi se je javil spoštovani Miha Kordiš, prosim.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS ZL):</speaker>

               <p>Najlepša hvala.</p>
               <p>Jaz se nekako pridružujem kolegici Bratušek, ki je celo dogajanje v zvezi s temi
               pogajanji označila za cirkus in od tod izvajala vse zaplete, ki se v tem pogajalskem
               procesu odvijajo in takšne bizarnosti, kot je recimo ta seja odbora na kateri danes
               sedimo in vse te navezave na proračun.</p>
               <p>Pri tem bi rajši dodal, da niti ne gre toliko za cirkus, veste, cirkus je vendarle
               nekaj zabavnega. Tukaj gre za kratko malo lomljenje rok. Vidi se, da vladna stran
               hoče lomiti roke javnim uslužbencem in zaradi tega je sploh ta zakon, ki ga imamo
               zdaj na tem odboru na obravnavi, šel v proceduro. Kot oblika pritiska na sindikate,
               da se jih stisne ob steno, da se jih prime za vrat, in da se jih prisili v
               kapitulacijo.</p>
               <p>Kolegica Bratušek je prav tako govorila o vojnem stanju. Jaz mislim, da ne govorimo,
               da nimamo opravka, poglejte, z vojnim stanjem, čeprav sedimo tukaj ob 10 zvečer,
               vsekakor pa, gospod minister Koprivnikar, bije razredno vojno. Ampak se je v svoji
               računici in političnimi kalkulacijami ste mi zakoni pač uštel, ker je kolega Štrukelj
               očitno ravno tako dober razredni general samo na delavski strani. In je bilo za
               pričakovati, da sindikati ne bodo kar tako pozabili na vladno obljubo, da brez
               njihovega soglasja ne bo odprave varčevalnih ukrepov.</p>
               <p>Verjamem, da jih je sploh danes posebej pojezil tisti predlog, ki  je zacirkuliral po medijih o
               linearnem rezu plač javnih uslužbencev za 1,3 %, kjer se je zelo videlo, da želi
               Vladna stran, zanjo minister Koprivnikar, na javni sektor aplicirati isto logiko kot
               s katero je opravičeval tisto sporno operacijo z Uberjem. Ni važno koliko boš plačan
               ampak važno je, da boš delal, seveda bo pa nekdo drugi zaslužil na ta račun.</p>
               <p>Tako da, spoštovani kolegi poslanci, da si zares predstavljate kaj se dogaja v tem
               trenutku in da ne gre samo za neke nesrečne proceduralne zaplete ampak, da gre za
               politično igro kako pritisniti javne uslužbence in njihove popolnoma legitimne in
               upravičene zahteve v kot.</p>
               <p>Tako da, predlog sklepa, da ta zakon ni primeren za nadaljnjo obravnavo seveda
               podpiram. če sprejmemo ta sklep lahko Vlada takoj jutri nadaljuje pogajanja in ko bo
               dosežen sporazum, nadejam se, da vendarle bo, lahko Vlada popravljen zakon spet
               predlaga po nujnem postopku. V takšnem slučaju ga obravnavamo na decembrski seji
               oziroma že ta mesec, če koalicija gre v sklic izredne seje.</p>
               <p>Zdaj, lahko smo slišali, da predloga sindikatov in vlade strižeta za manj kot 30
               evrov in tukaj bi rad<gap n="…"/> <stage>/ oglašanje iz klopi/</stage> Pardon, 10 zvečer, celi dan smo že
               tukaj<gap n="…"/> Skratka, 30 milijonov evrov. Naj tukaj pač opozorim, da neka retorika, kako ne
               moremo razdeliti več kot imamo v tem primeru nikakor ne zdrži. Če se spomnimo samo na
               spremembo dohodninske lestvice, ki ste jo vi v koaliciji sprejeli na septembrski seji
               letos, dva meseca nazaj, bomo v naslednjem letu izgubili 60 milijonov evrov. In od
               tega bomo imeli korist samo 10 % najbolje plačanih ljudi v tej državi. Za dogovor s
               sindikati zadostuje polovica tega zneska. Rešitev se tukaj ponuja kar sama od sebe,
               naredite korak ali dva nazaj pri spremembi dohodninske lestvice pa bo dovolj denarja
               da se zmenite s sindikati danes, niti ni treba na jutri čakati pa še 30 milijonov bo
               stalo.</p>
               <p>Hvala.</p>
            </sp>
            <sp who="SDT7:VerbičDušan">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam.</p>
               <p>K besedi se je ponovno javila mag. Alenka Bratušek. Prosim.</p>
            </sp>
            <sp who="SDT7:BratušekAlenka">

               <speaker>MAG. ALENKA BRATUŠEK (PS NP):</speaker>

               <p>Jaz bi želela pri ministru preverit samo to številko, ker se mi zdi nemogoče, da bi
               ob milijardi več prihodkov vlada zapenjala za 30 milijonov evrov. Tako da, zdaj če
               ste se lani nekaj dogovorili, to upam da ste znali v proračunu upoštevati in
               vkalkulirati, če ne je to seveda vaš problem, ne sindikalni pa naš. Ampak, drži
               podatek, da je razkorak med vladnim in sindikalnim predlogom 30 oziroma 32 milijonov,
               ker če je to res potem je res smešno, da se že en mesec na takšen način ukvarjamo s
               tem.</p>
               <p>Še enkrat, ob toliko več davčnih prihodkov, drugih sploh ne omenjam, davčnih
               prihodkov! Lahko vam pokažem, koliko več jih je.</p>
            </sp>
            <sp who="SDT7:VerbičDušan">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam.</p>
               <p>Ne vidim več razpravljavcev. želi morda minister kakšen odgovor dati na razmišljanje
               poslanke? Želite, minister, Boris Koprivnikar.</p>
            </sp>
            <sp who="SDT7:KoprivnikarBoris">

               <speaker>BORIS KOPRIVNIKAR:</speaker>

               <p>Hvala predsedujoči. Glede na to, da je konkretno vprašanje z veseljem tudi konkretno
               odgovorim.</p>
               <p>Za leto 2017 smo poleg 110 milijonskega povečanja, ki je vkalkuliran v proračun
               narazen dejansko za 23 milijonov, za tri leta, za katera potekajo pogajanja smo
               narazen za približno 100 milijonov, ob tem pa so še podane vladne zahteve za
               sproščanje dodatnih ukrepov iz ZUJF. Predvsem je ta ukrep 8 % povečanja plačne
               lestvice, ki ga spet lahko ocenimo še na dodatnih 300 milijonov, tako da, če gledamo
               za celotno pogajalsko obdobje za v katerem se pogajamo so finančne posledice tega
               dogovora lahko kar občutne. Če pa gledamo samo dodatno leto 2017 je pa dejstvo, da
               smo trenutno narazen 23 milijonov. Vladna pogajalska skupina ima mandat v okviru
               katerega se lahko tudi pogaja in si bom odgovoril na konkretno vprašanje.</p>
            </sp>
            <sp who="SDT7:VerbičDušan">

               <speaker>PREDSEDNIK MAG. DUŠAN VERBIČ:</speaker>

               <p>Hvala lepa minister.
               Ker sem ravno prej ugotovil, da ni več razpravljavcev<gap n="…"/> Spoštovani vabljeni, če
               dovolite. Ko imajo poslanci razpravo, vemo po poslovniku kdo lahko potem sodeluje ali
               odgovarja. <stage>/ oglašanje iz dvorane/</stage> Prosim. Zdaj, kot predsednik si lahko dovolim to.
               V kolikor smatrate, da kršim Poslovnik, imate vso možnost, da sprožite tisto, če
               menite, da sem kršil neko zadevo. Ja, postopkovno? Razpravo? Prosim, razprava mag.
               Alenka Bratušek.</p>
            </sp>
            <sp who="SDT7:BratušekAlenka">

               <speaker>MAG. ALENKA BRATUŠEK (PS NP):</speaker>

               <p>Ja, najlepša hvala.</p>
               <p>Se pravi, ne 32, ampak po ministrovih besedah celo samo 23 milijonov evrov. Ne vem,
               minister, kaj naj rečem, ampak res ne vem kaj naj rečem. Tole dramo, ki jo delate v
               Državnem zboru, ki jo delate v državi za 23 milijonov evrov. Na drugi strani ste
               zagotovili 300 milijonov evrov za dokapitalizacijo podjetij v državni lasti. Niti ne
               napišete kaj in zakaj. V eni vrstici v obrazložitvi napišete dokapitalizacija
               podjetij v državni lasti. 300 milijonov evrov v letu 2017. In zdaj cela država naj
               trpi zato, ker vi ne znate poiskati 23 milijonov evrov. Mislim, res ni besed.</p>
               <p>Zato vas prosim, če sindikalna stran hoče še kaj povedati, da ji daste besedo. Imate<gap n="…"/>
               Aroganca moči je pri vas neizmerna. Ne pri vas, predsednik, ampak pri koaliciji in
               lahko delate tako naprej. Lahko delate. Samo enkrat se bo tudi to nehalo.</p>
            </sp>
            <sp who="SDT7:VerbičDušan">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam.</p>
               <p>Vaše pobude ali predloga ne sprejmem. Sprašujem ali je s strani poslancev še kakšna
               volja za razpravo? V nasprotnem primeru še enkrat predlagam sklep na glasovanje.
               Predlog sklepa je: predlog zakona o ukrepih na področju plač in drugih stroškov dela
               za leto 2017 in drugih ukrepih v javnem sektorju<gap n="…"/> Ali lahko malce, prosim? Ni
               primeren za nadaljnjo obravnavo. Pričenjam z glasovanjem.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Sklep je sprejet.</p>
               <p>S tem zaključujem drugo obravnavo predloga zakona na matičnem delovnem telesu. Odbor
               bo pripravil poročilo v katerega bo sprejeti sklep vključil.</p>
               <p>V skladu z 2. odstavkom 42. člena Poslovnika Državnega zbora določimo poročevalca.
               Predlagam, da poročilo poda na Državnem zboru predsednik. Dr. Vinko Gorenak, ste
               želel? <stage>/ oglašanje iz dvorane/</stage> Dobro. Zaključujem to točko dnevnega reda in 45. sejo
               Odbora<gap n="…"/> <stage>/ oglašanje iz dvorane/</stage> Zdaj je pa proceduralno. Prosim? Sem prej vas
               vprašal.</p>
            </sp>
            <sp who="SDT7:GorenakVinko">

               <speaker>DR. VINKO GORENAK (PS SDS):</speaker>

               <p>Ja, hvala lepa.</p>
               <p>Zdaj, predsednik veste, vprašal bi, če imate podatek. Saj ne vem, ali imate ali ne,
               kaj je zdaj s proračunom A, B kaj bomo jutri delali v tej hiši in kakšen bo jutrišnji
               dnevni red v tej hiši. Ker, če proračuna ni več, potem bomo jutri<gap n="…"/> Jaz zdaj ne vem
               kdaj naj pridem v službo. Evo, sprašujem kdaj lahko pridem v službo. Hvala lepa. Če
               veste.</p>
            </sp>
            <sp who="SDT7:VerbičDušan">

               <speaker>PREDSEDNIK MAG. DUŠAN VERBIČ:</speaker>

               <p>Ja, lahko vam odgovorim, da po mojem vedenju je dnevni red jutrišnje seje znan vsem.
               Začne se ob 9. Uri, ja? <stage>/ oglašanje iz dvorane/</stage> In zadevo bom zaključil. Lepo prosim.
               Zaključujem to točko dnevnega reda. <stage>/ oglašanje iz dvorane/</stage> Potem pa recite
               postopkovno.</p>
            </sp>
            <sp who="SDT7:BratušekAlenka">

               <speaker>MAG. ALENKA BRATUŠEK (PS NP):</speaker>

               <p>Postopkovno.</p>
               <p>Spoštovani predsednik, če ste videli dnevni red za jutri, na dnevnem dnevu za jutri
               je tudi ta vaš čudežni zakon. <stage>/ oglašanje iz dvorane/</stage> In kaj<gap n="…"/>? Ali nam lahko
               koalicija pove kaj bomo delali? Saj nima po vaše z ničemer nič. Tako smo danes cel
               dan poslušali<gap n="…"/> </p>
            </sp>
            <sp who="SDT7:VerbičDušan">

               <speaker>PREDSEDNIK MAG. DUŠAN VERBIČ:</speaker>

               <p>Ali lahko?</p>
            </sp>
            <sp who="SDT7:BratušekAlenka">

               <speaker>MAG. ALENKA BRATUŠEK (PS NP):</speaker>

               <p>Ali lahko nam, predsednik, zagotovite podatek kaj bomo jutri v Državnem zboru delali?
                  
               </p>
            </sp>
            <sp who="SDT7:VerbičDušan">

               <speaker>PREDSEDNIK MAG. DUŠAN VERBIČ:</speaker>

               <p>Spoštovana poslanka, glede na vaše vprašanje ali dileme. Pristojnost mene, kot
               predsednika je bila ta točka dnevnega reda in zaključujem. <stage>/ oglašanje iz dvorane/</stage>
               Oprostite, kar se tega tiče zaključujem 45. nujno sejo Odbora za notranje zadeve.</p>
               <p>Hvala lepa. <stage type="time">Seja je bila zaključena 15. novembra 2016 ob 22.15.</stage>
               </p>
            </sp>
         </div>
      </body>
   </text>
</TEI>
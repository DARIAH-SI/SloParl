<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZDDSZII-nujna-63-2018-01-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo, družino, socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">592D7B856E5F7C0CC12581EF004C24B3</idno>
               <idno type="custom" subtype="day">D71A530313D0A406C1258218003FC26E</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=D71A530313D0A406C1258218003FC26E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZDDSZII-nujna-63-2018-01-16.OZDDSZII" n="63">
               <name>nujna seja</name>
               <date when="2018-01-16"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZDDSZII-nujna-63-2018-01-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZDDSZII-nujna-63-2018-01-16.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA DELO, DRUŽINO, SOCIALNE ZADEVE IN INVALIDE</stage>
            <stage type="session">nadaljevanje 63. nujne seje</stage>
            <stage type="date">(16. januar 2018)</stage>
            <stage type="chairman">Sejo je vodil Uroš Prikl, predsednik odbora.</stage>
            <stage type="time">Seja se je začela ob 14. uri. </stage>


            <sp xml:id="SDT7-OZDDSZII-nujna-63-2018-01-16.sp1">

               <speaker>PREDSEDNIK UROŠ PRIKL:</speaker>

               <p>Spoštovane kolegice, spoštovani kolegi, spoštovani vabljeni! Začenjam 1. nadaljevanje
               63. nujne seje Odbora za delo, družino, socialne zadeve in invalide, ki smo jo
               prekinili že pred novim letom.</p>
               <p>Uvodoma želim podati dve kratki informaciji. In sicer, prvič, s pooblastilom je
               namesto kolegice Suzane Lep Šimenko na seji prisotna kolegica Nada Brinovšek.</p>
               <p>Želim vas tudi obvestiti, da ste prejeli preko Udisa poročilo Inšpektorata Republike
               Slovenije za delo o opravljenem nadzoru, vezano na predmetno točko dnevnega reda
               današnje 63. nujne seje.</p>
               <p>Ali želi uvodoma predstavnik ministrstva oziroma glavna inšpektorica pojasniti to,
               kar smo članice in člani odbora že prejeli? Potem pa bom v nadaljevanju odprl
               razpravo oziroma bomo nadaljevali razpravo poslank in poslancev. Gospod Pogačar,
               izvolite.</p>
            </sp>
            <sp xml:id="SDT7-OZDDSZII-nujna-63-2018-01-16.sp2">

               <speaker>PETER POGAČAR:</speaker>

               <p>Predsednik, najlepša hvala za besedo.</p>
               <p>Lep pozdrav tudi v mojem imenu!</p>
               <p>Na tem nadaljevanju seje - seja, preden je bila prekinjena, to je bilo že kar v
               mesecu decembru - lahko rečemo, da v vmesnem času je skladno s takratno medijsko
               odzivnostjo, ne nazadnje tudi protestom sindikata prekarcev Inšpektorat za delo
               sprejel prijave in že začel izvajati nadzore. In bi na tem mestu morda še pred
               nadaljevanjem razprave prosil glavno inšpektorico Natašo Trček, da poslance, člane
               odbora na kratko seznani s potekom inšpekcijskih postopkov pred nadaljevanjem
               razprave, če je to možno.</p>
               <p>Hvala.</p>
            </sp>
            <sp xml:id="SDT7-OZDDSZII-nujna-63-2018-01-16.sp3">

               <speaker>PREDSEDNIK UROŠ PRIKL:</speaker>

               <p>To sem tudi uvodoma predlagal. Gospa glavna inšpektorica, izvolite.</p>
            </sp>
            <sp xml:id="SDT7-OZDDSZII-nujna-63-2018-01-16.sp4">

               <speaker>NATAŠA TRČEK:</speaker>

               <p>Najlepša hvala, predsednik.</p>
               <p>Poslanke in poslanci!</p>
               <p>Začela bi tako, ni bila vzrok samo obravnava te zadeve na seji, ampak sem se jaz v
               tem času in že pred tem dobila z več deležniki s tega področja in na sestanku
               dogovorila, da poskušamo narediti obširnejši nadzor. Mi smo se res v decembru, že
               malo pred tem, preden je bil začetek seje odbora, že v tistem tednu smo naredili
               nekaj nadzorov in potem tudi v naslednjem tednu, s tem da smo se dogovorili, da smo
               od sindikata prekarcev dobili nekaj namigov, kjer naj bi bile najbolj izrazite
               možnosti za ugotovitev vseh elementov <stage type="mag"/>(nadaljevanje) delovnega razmerja, kjer naj bi, po njihovem vedenju,
               bili tisti subjekti, ki bi jih bilo najbolj smiselno pogledati. Moram povedati, da
               sem se dogovorila tudi s člani našega sindikata, ki so z veseljem stopili v akcijo in
               v vseh območnih enotah opravili nadzor. Opravili smo 44 nadzorov, kot smo vam
               napisali tudi pisno, v večini zadev so, na žalost, inšpektorji ugotovili in poročali
               potem, da dejansko vseh elementov delovnega razmerja niso našli, da je v večini
               primerov, po njihovem mnenju, manjkala osebna okoliščina, pri sklenitvi mora biti pač
               tista oseba, mora delati samo tista oseba, da se potem z njo sklene delovno razmerje;
               da pa so v nekaj primerih inšpektorji pa le ugotovili, da so delale samo te osebe, in
               da so se odločili, da bodo poskušali izpeljati postopke in nekako dokazati, da
               obstajajo elementi delovnega razmerja. Tako zaenkrat še ne morem poročati o tem, da
               bi bili postopki končani, zato bo treba poslati poročilo takrat, ko bomo postopke
               zaključili. So se pa inšpektorji v nekaj primerih odločili, da bodo zadevo poskušali
               na ta način izpeljati.</p>
               <p>Toliko zaenkrat. Če bodo kakršnakoli vprašanja… Mogoče samo še to, glede na to, da ni
               tema namenjena samo tem franšizojemalcem in franšizodajalcem, da je tema bila tudi
               širša, glede na prekarnost, smo na inšpektoratu pogledali nekaj večjih subjektov, pri
               katerih smo v zadnjih dveh letih opravljali nadzor na podlagi 13. člena, se pravi,
               kjer smo ugotavljali vse elemente delovnega razmerja, in vas prosim, da te podatke
               pogledate. Mi smo našteli samo na prvo žogo približno 15 subjektov, kjer smo
               ugotovili 850 dodatnih zaposlitev. Vam povem še, kako smo to naredili - pogledali smo
               število zaposlenih delavcev na dan pred našim nadzorom in potem po našem nadzoru in
               ugotovili 850, samo na prvi pogled 850 dodatno zaposlenih delavcev. In sporočim vam
               lahko tudi to, kar že veste, da je bila sodba v primeru Luke Koper potrjena, kjer je
               še 1.200 delavcev tistih, ki sedaj čakajo na neko redno zaposlitev v Luki Koper, o
               čemer smo tudi govorili, oziroma kakršnokoli drugo ustrezno rešitev te zadeve.</p>
               <p>Hvala.</p>
            </sp>
            <sp xml:id="SDT7-OZDDSZII-nujna-63-2018-01-16.sp5">

               <speaker>PREDSEDNIK UROŠ PRIKL:</speaker>

               <p>Hvala lepa. </p>
               <p>Odpiram razpravo. Želi kdo razpravljati? Kolega Kordiš, izvoli.</p>
            </sp>
            <sp xml:id="SDT7-OZDDSZII-nujna-63-2018-01-16.sp6">

               <speaker>MIHA KORDIŠ (PS Levica):</speaker>

               <p>Hvala za besedo, predsedujoči.</p>
               <p>Naj napravim povzetek, ker se nam je ta seja prelomila ravno čez praznike in čez novo
               leto. Na tej seji in v tej zasedbi smo se dobili v luči sence, ki je padla na
               spoštovanje delovnopravne zakonodaje pri nas skozi franšizne pogodbe. Izkazalo se je,
               da so te franšizne pogodbe v primeru trafik, zlasti Tobačna 3Dva in Delo Prodaja,
               zgolj še eden izmed formalnopravnih obvodov od rednih zaposlitev, kako prekarizirati
               delavce, kako jim vzeti njihove pravice in kako navsezadnje zvišati zaslužek
               podjetjem in njihovim lastnikom na delavskih žuljih, popolnoma nelegitimno, s
               stopnjevanjem izkoriščanja. No, in v luči tega smo v Levici sklicali to sejo in
               predložili zanjo tri sklepe. Prvi sklep pravi, da mora inšpekcija za delo opraviti
               izredni nadzor v podjetjih Tobačna 3Dva in Delo Prodaja, v katerem naj ugotavlja
               obstoj elementov delovnega razmerja pri pogodbenih partnerjih, ki za navedeni
               podjetji opravljajo storitev prodaje preko franšiznih pogodb. To so de facto delavci
               prekarci v trafikah in tja mora iti delovna inšpekcija ter stvar pogledati. To je bil
               naš prvi sklep oziroma je še vedno naš prvi sklep.</p>
               <p>Drugi sklep cilja na širši problem prekarnosti, s katerim se Ministrstvo za delo
               neučinkovito spoprijema že cel mandat, kar ne preseneča, glede na to, da je
               prekarnost samo v večji meri povzročilo. In sicer drugi sklep pravi, da naj
               ministrstvo pripravi strategijo boja proti prisilnim samozaposlitvam in prikritim
               delovnim razmerjem in jo v roku 3 mesecev predloži <stage type="mag"/>(nadaljevanje) Državnemu zboru.</p>
               <p>In tretji sklep se glasi, da naj ministrstvo v roku 2 mesecev pripravi poročilo o
               obsegu poslovanja preko franšiznih pogodb po Sloveniji z izhodišči za pripravo
               zakonodajnih sprememb, ki bodo prispevale k zaščiti šibkejših pogodbenih partnerjev
               in preprečevanju zlorab pogodbenega sodelovanja na podlagi franšiznih pogodb.</p>
               <p>Kako to sodelovanje med dvema enakopravnima partnerjema na trgu zgleda, smo pa lahko
               videli in slišali iz medijev. Ti ljudje v trafikah namreč delajo po 10 do 12 ur na
               dan, v poletnih mesecih na Obali tudi do 16 ur, vsaj 6 dni v tednu, tudi do 300
               delovnih ur na mesec naklepljejo, pri tem pa njihov mesečni zaslužek pogosto ne
               dosega niti zneska minimalne plače, neredko gre celo nižje, v slabših mesecih
               nekaterim po plačilu vseh prispevkov ostane samo kakšnih 200, 300 evrov. Ob tem ti
               delavci ne uživajo nobenih pravic, ki bi jih morali, če bi bili formalnopravno v
               rednem delovnem razmerju, dopusta, regresa, povračila stroškov, bolniških, prevoz,
               hrana in ostalih pravic, ki bi delavcem morale pripadati.</p>
               <p>No, in zato, da to situacijo saniramo, da problem prekarnosti nasploh in še posebej v
               panogi trafik naslovimo, smo v Levici sklicali to sejo. Nemara bi še kakšni drugi
               vabljeni lahko k debati prispevali, vmes se je marsikaj zgodilo. Tamle sta kolega
               Lukič in kolega Funkl s sindikalne strani, pa bi morda onadva lahko kaj še povedala
               na to temo.</p>
            </sp>
            <sp xml:id="SDT7-OZDDSZII-nujna-63-2018-01-16.sp7">

               <speaker>PREDSEDNIK UROŠ PRIKL:</speaker>

               <p>Hvala lepa za razpravo. Oba omenjena gospoda sta seveda vabljena tudi na nadaljevanje
               te seje in sta predstavila svoja stališča že na seji, ki smo jo začeli pred novim
               letom. Če želita dopolniti svoji stališči oziroma svoje videnje problematike, bom
               seveda dopustil to možnost, sicer pa nadaljujemo razpravo kolegic in kolegov, poslank
               in poslancev. Želi še kdo razpravljati? Gospod Lukič, izvolite.</p>
            </sp>
            <sp xml:id="SDT7-OZDDSZII-nujna-63-2018-01-16.sp8">

               <speaker>GORAN LUKIČ:</speaker>

               <p>No, če je že bilo dano vabilo, ga bom uporabil za vprašanje. Sicer morda kršim
               poslovnik, ampak pač nisem poslanec, bom rekel direktno.</p>
               <p>Luka Koper. Upam, da bo inšpektorat šel tudi v Luko Koper zdaj, ko je odločba
               Upravnega sodišča, ker ni samo ena firma tam, ampak jih je več kot 30. Tako mogoče na
               tem mestu en apel, da naj se sistemski odziv, kakor se je naredil pri trafikantih,
               zgodi tudi v Luki Koper, pa ne čim prej, ampak takoj.</p>
            </sp>
            <sp xml:id="SDT7-OZDDSZII-nujna-63-2018-01-16.sp9">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Nadaljujemo razpravo. Želi še kdo razpravljati? Kolegica Tomićeva, izvoli.</p>
            </sp>
            <sp xml:id="SDT7-OZDDSZII-nujna-63-2018-01-16.sp10">

               <speaker>VIOLETA TOMIĆ (PS Levica):</speaker>

               <p>Hvala za besedo, predsednik.</p>
               <p>Gospa Nataša Trček je rekla, da so v tem času opravili kar 44 nadzorov nad trafikanti
               in niste našli elementov delovnega razmerja, kar je v bistvu identično kot prej, ko
               jih niste našli. Se pravi, v čem pa zdaj je drugače, kaj manjka tukaj, kajti osebni
               espeji so bili nekoč zaposleni v teh trafikah in potem, ko so bili odpuščeni, so
               postali najemniki, popolnoma brez vsakih pravic, delajo, kot je prej rekel kolega
               Kordiš, po 16 ur na dan in, seveda, ne morejo si privoščiti, da bi zaposlili
               katerokoli osebo, ki bi jih ta čas nadomeščala. Ko je prišlo do ukinjanja teh
               delovnih mest, je prišlo do reorganizacije in te zaposlene so potem nadomestili s
               franšiznimi, nekakšnimi pogodbeniki. Ampak kaj se je pa konkretno v delu teh ljudi
               spremenilo, še vedno so odvisni od delodajalca. V Levici smo pridobili franšizno
               pogodbo, sklenjeno s podjetjem Delo Prodaja, ki potrjuje, da delavec nima prav nobene
               svobode v svoji podjetnosti, tako imenovani, je v popolnoma odvisnem delovnem
               razmerju. In tudi naj poudarim, da mnogi inšpektorji, zaposleni na vašem
               inšpektoratu, se ne strinjajo z vašim načinom razmišljanja, kajti ugotovljeno je, da
               absolutno tu so elementi delovnega razmerja. In kot ste prej rekli, da samo v
               nekaterih primerih ste našli primer kršitev te delovne zakonodaje, pa me res zanima,
               mislim, kaj se bo zgodilo v nadaljevanju tega. Zanima me tudi, kaj se je dejansko v
               praksi, v naravi dela teh ljudi, teh trafikantov spremenilo, da kar naenkrat niso več
                  <stage type="mag"/>(nadaljevanje) delavci. Počnejo
               isto, še vedno so v popolnoma odvisnem položaju do teh, bi rekli, delodajalcev, ki
               jim zdaj dajejo trafike v najem. Torej, če hoče IRSD utemeljiti svojo trditev o
               neobstoju elementov delovnega razmerja, nam naj pokaže razliko, ki je v praksi
               nastala s podpisom te franšizne pogodbe. Skratka, nikakor se ne moremo strinjati z
               vodenjem in usmeritvami ter stališči, ki nam jih je predstavila gospa Trčkova kot
               vodja inšpektorata, in z njo se celo ne strinjajo mnogi njeni inšpektorji. Skratka,
               vsi smo prepričani, da je potrebna usmerjena akcija, v kateri bi lahko vsaj pri
               enoosebnih espejih ugotovili vse elemente delovnega razmerja in tudi izdali ustrezne
               odločbe o zaposlitvi teh delavcev, s tem da bodo dobili vse pravice, tako kot vsi
               drugi polno zaposleni. In namesto da bi naredili neko usmerjeno akcijo - meni je tudi
               žal, da smo prekinili to sejo 15. decembra zaradi banketa in takrat smo pač ustavili
               to debato, vendar kaj se je od tega 15. decembra do danes, ko smo en mesec za tem,
               spremenilo in kaj konkretno ste v tem času naredili na tem področju, bi me zanimalo.
               Kajti te pogodbe so oderuške… / oglašanje v ozadju/ Ja, se strinjava? / oglašanje v
               ozadju/ To me zelo veseli, da se strinjava, da so pogodbe oderuške. In me zanima
               tudi, konkretno vprašanje, kako boste konkretno ukrepali in kaj je ta nadzor, kot ste
               rekli, v 44 nadzorih dosegel, kakšni bodo konkretni koraki.</p>
               <p>Hvala.</p>
            </sp>
            <sp xml:id="SDT7-OZDDSZII-nujna-63-2018-01-16.sp11">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Kolega Kordiš, izvoli.</p>
            </sp>
            <sp xml:id="SDT7-OZDDSZII-nujna-63-2018-01-16.sp12">

               <speaker>MIHA KORDIŠ (PS Levica):</speaker>

               <p>Hvala za besedo.</p>
               <p>Tudi jaz bi se pridružil z vprašanji gospe Trčkovi. Delo Prodaja je včasih
               zaposlovalo svoje delavce tudi v trafikah, teh delovnih mest je bilo 98. Potem se je
               pa na neki točki odločilo, da bo to dejavnost oddalo v franšize. In me zanima, kaj se
               je od takrat do danes v naravi tega dela spremenilo.</p>
               <p>Nadalje, gospa Trčkova je omenila rezultate tega inšpekcijskega pregleda, ki so ga
               šli delat v trafiko, in je omenila, da niso pri vseh odkrili vseh elementov delovnega
               razmerja, in bi rad slišal, če lahko to natančno opredeli, kaj s tem misli. In tam,
               kjer so odkrili elemente delovnega razmerja, ali je podjetje, torej delodajalec,
               predložilo tem ljudem pogodbe o zaposlitvi, ki bi jih po zakonu moralo.</p>
            </sp>
            <sp xml:id="SDT7-OZDDSZII-nujna-63-2018-01-16.sp13">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Gospod Pogačar, izvolite.</p>
            </sp>
            <sp xml:id="SDT7-OZDDSZII-nujna-63-2018-01-16.sp14">

               <speaker>PETER POGAČAR:</speaker>

               <p>Najlepša hvala, predsednik, za besedo.</p>
               <p>Jaz sem prepričan, da bo glavna inšpektorica, gospa Trček, podala nekaj odgovorov na
               ta vprašanja, pa vendar bi se odzval na razpravo spoštovane gospe poslanke Tomić, ki
               je spraševala glavno inšpektorico, kako to, da je posamezni inšpektor ravnal, kakor
               je, v posameznem primeru. Jaz bi tu vendar opozoril na pristojnosti glavnega
               inšpektorja v razmerju do inšpektorja, ki vrši dejanski nadzor in ugotavlja dejansko
               stanje. Inšpektor je pri opravljanju nalog inšpekcijskega nadzora v okviru svojih
               pooblastil samostojen. On je tisti, ki na licu mesta ugotavlja dejansko stanje,
               sprejme odločitev in izreče sankcijo, ukrep ali nič. In njegova odločitev, ukrep, ki
               ga sprejme, je seveda lahko predmet pritožbenega postopka katerekoli strani, tako
               prizadete osebe kot tudi delodajalca; o tem potem odloča na drugi stopnji
               ministrstvo, pristojno za delo. To je vendar treba morda v uvodu te razprave
               povedati, ker se mi je zazdelo, da gre v smeri neenotnih odločitev različnih
               inšpektorjev. Verjetno nobeno dejansko stanje ni enakovredno, inšpektorji so pri
               svojem delu samostojni in nikakor si ne predstavljam, da bi glavni inšpektor za delo
               imel pooblastilo dajati inšpektorjem za delo navodila, kako naj ravnajo v posameznem
               primeru, kaj naj ugotovijo in kako naj odločijo, to je v nasprotju z Zakonom o
               inšpekciji dela, v nasprotju z Zakonom o inšpekcijskem nadzoru.</p>
               <p>Toliko morda za uvod v razpravo, ker se mi zdi, da je razprava šla nekoliko v to
               smer, kar ni prav. Pa če sem že ravno pri besedi, bi vendar povedal še to. <stage type="mag"/>(nadaljevanje) Kot smo že povedali na
               seji, preden je bila prekinjena, prav je, da če se delo opravlja z elementi delovnega
               razmerja in niso sklenjene pogodbe o zaposlitvi, pa je popolnoma vseeno, kakšne vrste
               civilna pogodba je, ali je to tako imenovana franšizna pogodba ali je to pogodba o
               poslovnem sodelovanju, če so podani elementi delovnega razmerja, mora biti sklenjena
               pogodba o zaposlitvi. Prav ta Državni zbor v tem sestavu je sprejel spremembe Zakona
               o inšpekciji dela, s katerimi je dal dodatna pooblastila Inšpektoratu za delo, da če
               ugotovi, da so podani elementi delovnega razmerja, ne samo prepove nadaljnje
               opravljanje dela na takšni podlagi, ampak lahko tudi odredi delodajalcu, da mora tej
               osebi ponuditi sklenitev pogodbe o zaposlitvi, seveda v skladu z ustavnim načelom
               pravne varnosti in pravice do pravnega sredstva. Če nek inšpektor ugotovi, da so
               elementi delovnega razmerja in bi morala biti sklenjena pogodba o zaposlitvi, bo
               ustrezno ukrepal. Če bo ugotovil, da to ni tako, pa v vsakem primeru je vsaka
               odločitev inšpektorja za delo, ki je pri svojem opravljanju dela in nalog samostojen,
               predmet pravnih sredstev in odločanja na drugi stopnji Ministrstva za delo in kasneje
               tudi morebitne sodne presoje v upravnem sporu. Tak je bil primer pri Luki Koper, če
               smo jo danes že omenjali, kajne. Se pravi, inšpektor je ugotovil, in tako je tudi
               prav, postopki so predpisani, postopki tečejo in tako je tudi prav. Zdi pa se mi, da
               je šla razprava - pa se opravičujem gospe poslanki Tomić, če sem narobe razumel
               razpravo -, je šla v smeri, zakaj je delo posameznih inšpektorjev neenotno.
               Inšpektorji so pri svojem odločanju samostojni. Glavni inšpektor pa v skladu s 4.
               členom Zakona o inšpekcijskem nadzoru, Zakona o inšpekciji dela, daje usmeritve za
               delovanje, nikakor pa ne more dajati navodil inšpektorju, kako naj odloči v
               posameznem primeru. Tu pa upam, da se vsi strinjamo, da to ne bi bilo prav.</p>
               <p>Samo toliko za uvod. Hvala.</p>
            </sp>
            <sp xml:id="SDT7-OZDDSZII-nujna-63-2018-01-16.sp15">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Sprašujem kolegice in kolege, poslance in poslance, ali želi še kdo razpravljati? Ja,
               kolegica Tomićeva, izvoli.</p>
            </sp>
            <sp xml:id="SDT7-OZDDSZII-nujna-63-2018-01-16.sp16">

               <speaker>VIOLETA TOMIĆ (PS Levica):</speaker>

               <p>Seveda me je gospod Pogačar popolnoma narobe razumel. Me pa veseli, da me je narobe
               razumel, kajti vi poudarjate, da so inšpektorji neodvisni pri svojem delu, in tudi
               jaz želim to poudariti, da je tako prav. Vendar, nas so kontaktirali inšpektorji, ki
               so kritični do dela glavne inšpektorice, gospe Nataše Trček. In so nas opozorili, da
               se bo verjetno gospa skušala pohvaliti z rezultati ugotavljanja kršitev 13. člena
               ZDR: »Če obstajajo elementi delovnega razmerja, se delo ne sme opravljati na podlagi
               pogodbe civilnega prava.« In nas pri tem ti isti neodvisni inšpektorji, o katerih ste
               govorili, opozarjajo, da so vsi rezultati, ki jih boste navajali, gospa Trčkova,
               izključno sad dobrega dela posameznih inšpektorjev in nikakor ne neke strategije in
               nikoli ni bilo nobene aktivne politike v tej smeri in nobenih smernic. Glejte, zakaj
               vedno inšpektorat začne delati šele po nekem medijskem pritisku. Kajti iz
               korespondence med IRSD in pravno zastopnico delavcev v trafikah, ki smo jo tudi
               pridobili, je razvidno, da je IRSD s pogoji dela prodajalcev v trafikah bil seznanjen
               že vsaj od začetka leta 2014. In šele zdaj, ko je stvar eskalirala, naj bi se zadeve
               premaknile. V primeru prodajalcev v trafikah, konkretno, inšpektorji sindikatu
               sporočajo, da s strani gospe Trček ni bilo nikoli resnične volje priti zadevi do dna.
               Sredi decembra so bili v Območni enoti Ljubljana-Kranj določeni samo trije od devetih
               inšpektorjev za nadzor delovnih razmerij, da opravijo vsak po dva nadzora pri Delu
               Prodaja in Tobačna 3Dva, rok za izdelavo poročila pa je bil samo tri dni. Toliko o
               neodvisnosti, ki jo tudi mi zagovarjamo, inšpektorjev. Opozorili so nas tudi, da
               ugotavljanje obstoja delovnih razmerij, nezakonitega opravljanja dela na podlagi
               pogodb civilnega prava in posledično odrejanje izročanja pisnih pogodb o zaposlitvi
               ni prioriteta inšpektorata. Torej, da si vodstvo inšpektorata ne prizadeva za
               zaposlovanje ljudi v prikritih delovnih razmerjih, ker Zakon o inšpekciji dela to
               vendar omogoča.</p>
               <p>Skratka, iz vsega navedenega sledi, da je bil nadzor v trafikah samo pro forma <stage type="mag"/> (nadaljevanje) izveden, medtem, ko je
               vodstvo inšpektorata veliko bolj aktivno bilo v lovljenju številk za letno poročilo
               in to vse navedeno dokazuje, da vodstvo nima resne strategije za boj zoper prisilno
               samozaposlovanje in prikrita delovna razmerja. Skratka po našem mnenju je IRSD v
               zaščiti delavskih pravic popolnoma zatajil in to se ne izključuje z vašo trditvijo,
               da so inšpektorji pri svojem delu neodvisni, še bolj bi morali biti očitno in bolj bi
               jim morali prisluhniti. </p>
               <p>Hvala.</p>
            </sp>
            <sp xml:id="SDT7-OZDDSZII-nujna-63-2018-01-16.sp17">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Razpravljati želi kolegica Jasna Murgel, izvoli.</p>
            </sp>
            <sp xml:id="SDT7-OZDDSZII-nujna-63-2018-01-16.sp18">

               <speaker>DR. JASNA MURGEL (PS SMC):</speaker>

               <p>Hvala lepa gospod predsednik, lep pozdrav vsem navzočim.</p>
               <p>Zdaj mene res zanima kaj je na stvari v zvezi z temi inšpektorji in inšpektoratom,
               ampak vendarle bi, če že govorimo o ljudeh, o inšpektorjih, ki so nekaj povedali,
               prosila kolegico Violeto Tomić, da pa pokaže imena, dopise teh inšpektorjev, da bomo
               imeli dokaze, da nekdo dejansko, ne želim reči, je, ni, karkoli, ampak, če imate te
               dopise, če so podpisane konkretne osebe pa nam jih pokažite, da potem lahko uporabimo
               inštrumente, jih damo na razpolago ustreznim organom, da potem preučimo možnosti
               oziroma nekdo drug preuči možnosti na kakšen način se lahko ukrepa, mene samo to
               zanima, ali so to samo tako na splošno navedbe ali pa so res dokazi tudi za to.</p>
               <p>Hvala.</p>
            </sp>
            <sp xml:id="SDT7-OZDDSZII-nujna-63-2018-01-16.sp19">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Replicirati želi kolega Kordiš, izvoli.</p>
            </sp>
            <sp xml:id="SDT7-OZDDSZII-nujna-63-2018-01-16.sp20">

               <speaker>MIHA KORDIŠ (PS Levica):</speaker>

               <p>Ja, hvala.</p>
               <p>Kolegica Murgel, ali ste se udeležila prvega dela te seje, ki je potekal še pred
               novim letom? Ker, če si se ga, potem vedela in saj ste tudi pač prijeli poslanci
               dopis sindikaliziranih inšpektorjev, ki so opozorili nato, da je pregled nad panogo
               pač nezadosten in, da po njihovem mnenju gre za redna delovna razmerja, pardon, za
               prikrita delovna razmerja, ki se skrivajo. Skratka mislim, tukaj je dopis, enkrat ste
               ga že dobili, lahko ga nesemo kopirat še pred koncem seje in ga lahko dobite še
               enkrat in so tudi pač podpisani ljudje spodaj.</p>
               <p>Zdaj bi se pa pač vrnil… /medsebojno govorjenje/ Kako ni podpisa no? Frančišek Verk,
               predsednik Sindikatov državnih organov no.</p>
            </sp>
            <sp xml:id="SDT7-OZDDSZII-nujna-63-2018-01-16.sp21">

               <speaker>PREDSEDNIK UROŠ PRIKL:</speaker>

               <p>Prosim kolega Kordiš naj govori, ostali ga ne prekinjajte. Kdor bo želel, jo bo
               dobil.</p>
               <p>Izvoli, Miha.</p>
            </sp>
            <sp xml:id="SDT7-OZDDSZII-nujna-63-2018-01-16.sp22">

               <speaker>MIHA KORDIŠ (PS Levica):</speaker>

               <p>Tako in zdaj bi se pa vrnil k problemu, konkretnemu problemu, ki je takoj pri roki,
               nemudoma in sicer to je pač nadzor izveden nad zaposlenimi v trafikah, kako je bilo z
               ugotavljanjem delovnih razmerij tamkaj. Koliko točno teh delovnih razmerij se je
               ugotovilo? Ali je bila izdana pogodba o zaposlitvi kot bi morala biti v primeru
               ugotovitve delovnega razmerja? In kako, zakaj elementi delovnega razmerja v določenih
               primerih niso bili ugotovljeni, če je bilo temu tako? Namreč prej sem pokril ene
               izmed karakteristik dela v trafikah, od 12 urnih delavnikov dalje, kar daje od sebe
               vse znake pač rednih delovnih razmerij maskiranih za franšiznimi pogodbami.</p>
            </sp>
            <sp xml:id="SDT7-OZDDSZII-nujna-63-2018-01-16.sp23">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Kolegica Murgel, izvoli.</p>
            </sp>
            <sp xml:id="SDT7-OZDDSZII-nujna-63-2018-01-16.sp24">

               <speaker>DR. JASNA MURGEL (PS SMC):</speaker>

               <p>Morda samo, da razjasnimo, jaz sem razumela, da so pisali inšpektorji, ob dolžnem
               spoštovanju, ja Sindikat državnih organov, Republiški odbor sindikata, Frančišek Verk
               gospod predsednik tega organa je podpisan, ampak vi ste rekli in zdaj je naše, da
               presodimo in pregledamo ta dopis, to je vse v redu, ampak, da bi inšpektorji, rekli
               ste, da so določeni, kolegica Tomić je rekla, da so določeni inšpektorji povedali, da
               se ne dela na pravi način oziroma pač vse kar ste rekli, torej tu zdaj konkretnih
               inšpektorjev jaz ne vidim podpisanih, samo zaradi jasnosti tega kar se navaja tu, jaz
               bi tudi rada srečala tega inšpektorja, ki mi bo ne vem, povedal, da se delajo, da se
               dogaja to kar zatrjujete. Nič ne trdim, je eno res ali ni drugo res, samo pač, ko
               navajamo neke stvari bi bilo zelo dobro, da smo natančni in, da rečemo OK, imamo ta
               dokument, tu je podpisan inšpektor, ki zatrjuje to in to, samo to.</p>
               <p>Hvala.</p>
            </sp>
            <sp xml:id="SDT7-OZDDSZII-nujna-63-2018-01-16.sp25">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Ja slišim repliko, kolega Kordiš, potem pa bomo dali besedo glavni inšpektorici, da
               na nekatere zadeve <stage type="mag"/> (nadaljevanje)
               odgovori oziroma jih podrobneje pojasni.</p>
               <p>Kolega Kordiš.</p>
            </sp>
            <sp xml:id="SDT7-OZDDSZII-nujna-63-2018-01-16.sp26">

               <speaker>MIHA KORDIŠ (PS Levica):</speaker>

               <p>Bom prebral prvi stavek tega dopisa, ki smo ga prejeli. V sindikatu državnih organov
               Slovenije oziroma Sindikalni skupini Inšpektorata Republike Slovenije za delo. In
               potem se nadaljuje, mislim, da je to popolnoma dovolj zgovorno, če bi radi pa pač
               preganjali poimensko posamezne inšpektorje…</p>
            </sp>
            <sp xml:id="SDT7-OZDDSZII-nujna-63-2018-01-16.sp27">

               <speaker>VIOLETA TOMIĆ (PS Levica):</speaker>

               <p>Še oni službe zgubijo.</p>
            </sp>
            <sp xml:id="SDT7-OZDDSZII-nujna-63-2018-01-16.sp28">

               <speaker>MIHA KORDIŠ (PS Levica):</speaker>

               <p>Ja, bojo še oni službe zgubil, mislim čestitke.</p>
            </sp>
            <sp xml:id="SDT7-OZDDSZII-nujna-63-2018-01-16.sp29">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Gospa Trčkova, izvolite.</p>
            </sp>
            <sp xml:id="SDT7-OZDDSZII-nujna-63-2018-01-16.sp30">

               <speaker>NATAŠA TRČEK:</speaker>

               <p>Najlepša hvala gospod predsednik.</p>
               <p>Jaz bom samo še enkrat ponovila. Nadzor smo opravili kolikor smo ga le lahko v
               decembru, veste kakšen mesec je december, jaz izjemoma speljujem akcije v decembru iz
               tega razloga, ker okoli novega leta vsi vemo kako je in jaz sem zaprosila v vseh
               enotah, kot sem že prej še enkrat poudarila, naš sindikat, da se aktivno vključi v
               nadzore v franšizah. Tisti sindikat za katerega govorijo, da je napisal dopis na
               podlagi pogovora z gospodom Fonklom (?) in z predsednico Zveze svobodnih sindikatov,
               da nam posredujejo pač neke primere kjer naj bi se dejansko lahko ugotovili elementi.
               V ta nadzor se je dejansko, so se vključili aktivni člani sindikata, tudi ostali
               inšpektorji, povedala sem, da postopki še niso zaključen, ker je dosti, dosti
               preuranjeno, da pa smo poskušali, da smo pač od inšpektorjev zaprosili vmesno
               poročilo in inšpektorji so poročali naslednje. V večini primerov pač inšpektorji, ki
               so šli v nadzor brez dodatnih usmeritev, vsi gledajo televizijo, vsi vedo zakaj gre,
               nobenih ne vem kakih neposrednih navodil ali pa česarkoli, inšpektorji vejo kaj se
               gleda v nadzoru, so poročali, da razen v petih primerih pri treh inšpektorjih niso
               bili ugotovljeni vsi elementi delovnega razmerja, vsi elementi. Večina inšpektorjev
               poudarja, da pač ni osebnega elementa, zato, ker si, kot sem vam v poročilu napisala,
               večina pač najde nekoga, da v bistvu namesto njih dela oziroma jih ima zelo, zelo
               veliko, več franšiz, se pravi več trafik v franšizah, ne samo ene in seveda v tem
               primeru niso sposobni sami delati. Mi bomo, kot sem povedala, pač poročali Državnemu
               zboru oziroma odboru poročali, ko bo ta akcija zaključena, ko bodo inšpektorji pač
               poslali svojo ugotovitev oziroma, ko bodo izdali akte. V petih primerih, se pravi pri
               treh različnih inšpektorjih pa so bila poročila, da so ugotovili elemente, vendar mi
               zdaj, če pogledamo v naš sistem za enkrat še nismo ugotovili, da bi kdo že pač izdal
               kakršenkoli ukrep. Te stvari nekaj časa trajajo, ti greš v nadzor, pridobivaš celotno
               dokumentacijo, se pogovoriš z temi, ki so nadzirani in tako naprej in šele potem
               izdaš ukrepe. Se pravi, ko bodo ukrepi izdani oziroma kakorkoli bodo zadeve
               zaključene, vam bomo poročali. Mogoče samo še enkrat, inšpektorat vsako leto v bistvu
               pripravi strateške usmeritve, mislim, da ste se z nami ukvarjali v tem mandatu
               velikokrat, zelo težko bi trdila, da nismo vam vsakokrat, ko ste nas nekaj
               spraševali, podali poročila o konkretnih številkah, o konkretnih nadzorih, da
               Ministrstvo za delo vsako leto potrdi naš program dela, da, če je karkoli, kadarkoli
               se nam zazdi treba oziroma, če dobimo neko sugestijo, da smo še do zdaj vsakokrat
               opravili v bistvu na hitro nek nadzor oziroma akcije in, da tudi številke, ki sem vam
               jih danes predstavila nekaj povejo.</p>
               <p>Hvala.</p>
            </sp>
            <sp xml:id="SDT7-OZDDSZII-nujna-63-2018-01-16.sp31">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Kolegica Bačičeva, izvoli.</p>
            </sp>
            <sp xml:id="SDT7-OZDDSZII-nujna-63-2018-01-16.sp32">

               <speaker>MARIJA BAČIČ (PS SD):</speaker>

               <p>Hvala lepa gospod predsednik za besedo, lepo pozdravljeni tudi vsi v mojem imenu.</p>
               <p>Torej menim, da je ta problematika, ki jo danes obravnavamo zelo pereča in moramo
               nekaj doreči.<stage type="mag"/> (nadaljevanje) Čeprav
               nisem bila na prvem delu naše seje, se bom morda ponavljala, vendar menim, da je naša
               naloga, da ne smemo dovoliti delavcev, ne smemo dovoliti izkoriščanja delavcev, ali
               so zaposleni po franšiznih pogodbah ali pa tudi kako drugače. Ne poznamo morda vsi
               vsebine pogodbe, ki so jo ti delavci podpisali, po kakšni urni postavki bodo delali?
               Koliko ur bodo delali? Pa vendar, če plačujejo socialnozdravstvene, torej
               socialnovarstvene, kak bom rekla, prispevke, morajo imeti tudi določene pravice do
               dopusta, do bolniške in tako naprej. Kot zdaj slišim je inšpekcija napravila,
               opravila svojo nalogo, 44 pregledov, to ni malo. In sedaj, ko se pogovarjamo,
               inšpektor, vsak inšpektor ima, po zakonu je dolžan ukrepati, če ugotovi, tako kot smo
               zdaj že vsi skupaj ugotovili, če so dani elementi iz delovnega razmerja, je dolžan
               delodajalcu naložiti, da pač s tem delavcem sklene delovno razmerje. Menim, da si res
               ne smemo dovoliti, da bi bili ti delavci izkoriščeni in je res potrebno ukrepati tako
               kot zdaj, v kateri smeri se zdaj ta razprava tudi pelje.</p>
               <p>Hvala lepa.</p>
            </sp>
            <sp xml:id="SDT7-OZDDSZII-nujna-63-2018-01-16.sp33">

               <speaker>PREDSEDNIK UROŠ PRIKL:</speaker>

               <p>Hvala lepa Marija.</p>
               <p>Kolega Kordiš, izvoli.</p>
            </sp>
            <sp xml:id="SDT7-OZDDSZII-nujna-63-2018-01-16.sp34">

               <speaker>MIHA KORDIŠ (PS Levica):</speaker>

               <p>Hvala za besedo.</p>
               <p>Torej, če prav razumem, opravljenih je bilo 44 nadzorov, odločba pa še, kot taka ali
               pa drugačna, sploh še ni šla ven. OK, naprej me zanima kaj je potem z ostalimi?
               Namreč vemo, da od teh 44 nadzorov, mislim, da teh trafik je pa 315. Zakaj se pač
               niste spravili tukaj malo bolj korenito zapoprijeti, sploh, ker ste v približno,
               razumem kadrovske omejitve, zavzemam se za močno kadrovsko krepitev delovne
               inšpekcije. Gospa kar bi tukaj pa želel izpostaviti je usmerjanje prioritet teh
               kapacitet, ki obstajajo nekje na Inšpekciji za delo vendarle obstajajo. Je bila v
               prvih dneh decembra organizirana akcija v kateri so sodelovali vsi inšpektorji za
               nadzor delovnih razmerij. Ampak ta akcija se je spravila gledati na regrese, da se
               razumemo, regres je zagotovo zelo pomembna stvar, izplačilo regresov, itak, da je.
               Ampak, se je pa stvar ustavila pri tako temeljnih zadevah kot je ugotavljanje rednih
               delovnih razmerij. In se je zelo težko izogniti vtisu, da so to napol PR akcije,
               namenjene predvsem temu, da se statistično nabildajo raznorazna zaključna poročila,
               ne pa resnemu pregonu kršitev delovnopravne zakonodaje in vzpostavljanju rednih
               delovnih razmerij, ker ta redna delovna razmerja po slovenski delovnopravni
               zakonodaji morajo biti. In to je pač ena poanta, ki jo kaže izpostaviti in, ki jo
               večkrat omenjamo v Levici na temu odboru. Poleg tega je pa tako no, mislim, tudi, če
               imaš ti franšizerja pa, ki pokriva več trafik se je znotraj tega, se pa, na koncu
               dneva prideš do tega, da ljudje delajo z v de facto rednih delovnih razmerjih pa
               pravno formalno ta delovna razmerja pač niso redna. Tako, da, če se ustaviš samo pri,
               kako bi rekel, na vrhu te piramide pravno formalnega izogibanja rednih delovnih
               razmerij, ne boš prišel dovolj daleč.</p>
            </sp>
            <sp xml:id="SDT7-OZDDSZII-nujna-63-2018-01-16.sp35">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Naslednji se je prijavil k razpravi kolega Marijan Pojbič.</p>
               <p>Izvoli.</p>
            </sp>
            <sp xml:id="SDT7-OZDDSZII-nujna-63-2018-01-16.sp36">

               <speaker>MARIJAN POJBIČ (PS SDS):</speaker>

               <p>Hvala lepa spoštovani gospod predsednik.</p>
               <p>Torej, te razprave, ko jih poslušam imam stalno ali pa že kar nekaj časa isti občutek
               in na koncu resnično ne vem zakaj imamo mi v tej družbi določene organe, ki morajo
               opravljati svoje delo na tak način. Da, če smo ugotovili, če pridejo, če pride
               problematika do nas poslancev Državnega zbora, nima veze to ali pride to s strani
               sindikata ali pride to s strani zaposlenih, ali pride od kogarkoli drugega, torej
               pomeni, da je nekaj narobe. Zagotovo to pomeni, da je nekaj narobe. Čisto tako, sem
               prepričan, da ne bi nihče nikoli nikogar obtoževal, če bi bilo vse tako kot je
               potrebno. In glejte, danes, pri tej razpravi, ko sem poslušal inšpektorat pravijo, da
               je očitno vse v redu, po tem kar sem slišal, da je očitno vse v redu, to mene skrbi,
               to pa bi moralo zaskrbeti inšpektorat, to bi pa moralo <stage type="mag"/> (nadaljevanje) zaskrbeti inšpektorat, ker temu resnično ni tako,
               temu ni tako. Pogodbe, kakšne imajo podpisane, se pravi ti, ki na eni strani
               zaposleni preko espeja z matično firmo ali kakorkoli bi že temu rekel, te franšize,
               ki pa potem niso človeške narave, te pogodbe niso človeške narave. In glejte gospa
               inšpektorica, vi ste rekli, to se mi zdi zelo pomembno, niso bili ugotovljeni vsi
               elementi delovnega razmerja, ampak zdaj vas pa sprašujem, kaj to pomeni? Če je samo
               en element ugotovljen, je dovolj velik razlog, da mora nekdo ukrepati. Glejte, potem
               pa, oprostite, imate pravico takrat, ko vi govorite, da vi govorite. Potem pa, če
               ugotovite, da nimate zadostne zakonske podlage za ukrepanje, potem pa predlagajte
               Državnemu zboru in nam, ki smo tukaj zato pa bomo sprejeli spremembo zakonodaje, bomo
               sprejeli spremembo zakonodaje, ki bo omogočala, da se ne bo to zgodilo kar ste rekli,
               niso bili ugotovljeni vsi elementi, ja koliko elementov pa mora biti? Koliko? 100? Ne
               vem, koliko? na pamet zdaj govorim, se opravičujem, namensko ne govorim o številki,
               saj pravim, nisem hotel govoriti o številki. Se pravi jaz sem prepričan, če je samo
               en element, bi zame moralo biti to dovolj. Ugotovljen en element. To je ena
               stvar.</p>
               <p>Poglejte, po drugi strani, ste rekli, smo delali pridno, smo se matrali, mučili,
               raziskali ne vem koliko, obiskali toliko in toliko teh zaposlenih, ugotovili, tako
               kot ste rekli, da ni bilo nobenih velikih problemov, torej, da niso bile tako kot sem
               že enkrat, niso bili ugotovljeni vsi elementi delovnega razmerja, torej pomeni, da po
               vaši oceni teče vse tako kot mora biti, vse zakonito, ves in tako dalje, približno
               tako ste povedali. Zdaj pa glejte gospa, jaz vas tu eno drugo stvar sprašujem. Vi
               sami veste koliko kršitev delovnih razmerij, koliko kršitev imamo, koliko delavcev
               izpostavljenih sužnje lastništvu. Samo greste v trgovske centre, trgovine, poglejte
               kaj tam delajo z ljudmi, kaj počenjajo tam z zaposlenimi, kaj počenjajo tam z
               zaposlenimi. Da ljudje niti na WC ne more iti v 8 urah in tako dalje in tako dalje,
               ampak, ker je to povezano, seveda, ker gre za kršitve delavcev, mi zdaj govorimo tudi
               o kršitvah delavcev in njihovih pravic, ki jim Zakon o delovnih razmerjih določa
               odgovornosti in pravice. In, če nekdo nima možnosti dobiti dopusta, ne more biti v
               bolniški in vse tisto kar pač pripada po delovnih razmerjih, se pravi take pogodbe za
               mene niso, glejte ne bi smele biti pogodbe, to se ne bi smelo zgoditi v našem
               sistemu, se ne bi smelo dovoliti. Ker tisto najmanjše dostojanstvo kar bi ga moral
               delavec imeti, je to, da ima zagotovljene tiste osnovne pogoje, ki so zapisani v
               Zakonu o delovnih razmerjih in, če temu zadeve ne sledijo, če je pogodba podpisana
               drugače, na drugačen način, taka pogodba ne bi smela veljati. Vsak delavec, ne glede
               na to kje je zaposlen mora imeti vse zagotovljene tiste osnovne pravice iz Zakona o
               delovnih razmerjih, ampak očitno temu ni tako. Vsi ugotavljamo, da temu ni tako in
               kako lahko potem inšpektorji rečejo, da je vse v redu? In govorite, nismo še
               zaključili postopkov, jaz mislim, da, glejte ti postopki lahko trajajo pol leta.
               Nekateri ljudje bodo v tistem času že vprašanje kaj se bo z njimi zgodilo, ker ne bo
               zdržali tega pritiska več. In se vi znate postaviti na mesto takšnega človeka, takega
               zaposlenega ali pa takega, ki ima takšno pogodbo podpisano, ali se vi znate gospa
               inšpektorica, ali bi vi šli en mesec delati na tako delovno mesto? Kaj bi potem
               rekli, če bi bili v obratni zgodbi, da bi vi bili tam zaposleni pa bi bila tista
               druga oseba inšpektorica, kaj bi takrat rekli? Zdaj je enostavno reči, glejte, ni
               nobenega problema, mi smo to naredili, ampak nič ne moremo. Jaz sem vas prav razumel,
               mi ne moremo nič, razen v štirih primerih kjer pa morda bodo kakšne sankcije sledile.
               Če sem se prav razumel, ampak zdaj tudi pustimo, če je pet ali pa šest, ne vem zdaj
               ne bom se spuščal v podrobnosti. Ampak kljub temu, kršene so pravice ogromnemu
               številu ljudi, ogromni številki zaposlenih. In še enkrat povem, če vidite, da nimate
               ustrezne, torej zakonske podlage, inšpektorat zato ste tam, zato ste tam, ker imate,
               lahko ocenjujete, pridete do bistvenih podatkov boljše kot mi poslanci. Kaj bi bilo
               mogoče in bi bilo potrebno spremeniti v delovno pravni zakonodaji, da bi lahko prišli
               do tiste točke, ko mi vsi skupaj, do tiste točke o kateri se mi vsi skupaj
               pogovarjamo? In to pa pomeni, da pomagamo zaposlenim, da bodo imeli zagotovljene
               tiste <stage type="mag"/> (nadaljevanje) najbolj,
               najmanjše osnovne pogoje zato, da bodo lahko normalno funkcionirali, to je pa dopust,
               to pa, da ne govorimo potem malica in vse tisto kar pač sodi zraven. Bolniška in tako
               dalje. In tega si ne smemo enostavno dovoliti, ne zatiskamo si mi oči, pa mislimo, da
               je vse prav, če je vse zakonito, še to ne pomeni, da je vse pravično in pošteno in,
               če ni, morate vi, ki imate kontakt, ko delate preglede, ugotavljate, tiste stvari, ki
               pa vi mislite tudi kot inšpektorat, da niso v redu pa dajte predlagati nam, da bomo
               ustrezno zakonsko podlago sprejeli, da bodo se te zadeve lahko spreminjale v korist
               zaposlenih. Ne na račun, se pravi delodajalcev, ker tukaj mora biti razmerje jasno,
               ve se kaj so naloge in odgovornosti delodajalca in kaj so naloge in odgovornost
               delavca, ampak večini, skoraj pa v veliki večini primerov so delavci v podrejenem
               položaju in mi moramo več energije in vsega tega vložiti zato, da jih zaščitimo
               kolikor je pač mogoče. In spoštovana gospa inšpektorica in spoštovani državni
               sekretar, ki ga tudi cenim osebno, je seveda, stvari kar se zakona tiče povedal po
               črki zakona. Inšpektorji si pri svojem delu, so pri svojem delu samostojni in jaz
               razumem, da inšpektorica nima nobene možnosti njim postavljati pravila kako morajo v
               nekem primeru ravnati. Ampak sprašujem pa vas gospa inšpektorica, pa tudi
               spoštovanega gospoda Pogačarja, kdo pa nadzira? Ali inšpektorji izpolnjujejo pogoje,
               ali inšpektorji delajo tisto kar je njihova naloga? Kdo pa njih nadzoruje? In
               pregleda ali so oni sprejeli neko odločitev, ki bi jo morali sprejeti, ki jim določa
               zakon, ki jim zakon nalaga, kdo ni kontroliral? Ali so pri svojem delu resnično
               delali po črki zakona? Kdo njih nadzira? Če je temu tako, imate možnost, da boste to
               spoštovani gospod državni sekretar povedal, ker v velikih primerih moram reči, da so
               ljudje zelo, zelo žalostni in, ko se z njimi tudi pogovarjam in pravijo, glejte, tu
               se mi je naredila krivica, tu se mi je naredila krivica. Ljudje pa so, se bojijo, pri
               teh majhnih plačah s katerih praktično ne morejo živeti, pa ne umreti s temi
               minimalnimi plačami pa se bojijo povedati ime in priimek, tudi inšpektorjem, ker je
               bil lahko, bom rekel, enostranski in vprašanje, če je upošteval vse tisto kar je pri
               njegovem delu potrebno upoštevati, da je tisto njegovo delo zakonito do zgornje meje.
               Veliko inšpektorjev je, ko marsikomu pogledajo skozi prste. Bi bilo, zelo bi bilo
               pomembno morda celo enkrat govoriti o imenih in priimkih in bi se morda tudi vi, ki
               ste na vodilnih položajih lahko o kaki zadevi malo povprašali, ali je resnično vse
               tako lepo in prav kot se navzven vidi. Da ne govorim, pa se ne bom zdaj spuščal v te
               zadeve, kako stanje je pri vas na inšpektoratu, se ne bom spuščal in ne rabite nič
               kimati, ker to je dejstvo. Vprašajte ljudi, ki so tam zaposleni pa vam bodo pač svoje
               mnenje povedali, ampak glejte to je vsepovsod, verjetno so eni, ki na neko stvar
               gledajo tako, drugi drugače, to je normalno, logično in tako dalje, ampak, če to
               pride počasi stalno bolj ven, imaš občutek, da se pa tam nekaj dogaja kar se ne bi
               smelo, zdaj pa ne vemo kaj je tisto bistveno. Ali se dogaja v pozitivnem smislu ali
               se dogaja v negativnem smislu? Mi politiki zelo težko o tem odločamo in sprejemajo
               kakršnekoli odločitve, res pa je, da mi smo imuni na poslušanje, to pa moramo iti in
               zaznati tudi, če vidimo, da je karkoli narobe, zato pa imamo seje take kot imamo
               danes, da o tem javno spregovorimo. In jaz zdaj nikogar ne obsojam, vem pa, v to sem
               pa prepričan, da neke stvari ne gredo v pravo smer. Če vi naredite toliko
               inšpekcijskih pregledov pa na koncu trdite, da nič ni narobe, vsi drugi pa pravijo,
               da je nekaj narobe, ne vem potem, ali je tukaj zakonodaja tista, ki je kriva? Ali so
               to tisti, ki izvajajo zakonodajo krivi? Ali pa smo mi tisti, ki poslušamo te zadeve
               zavedeni, ampak jaz mislim, da mi nismo zavedeni. V Sloveniji se delavske pravice
               kršijo na kubik, na kubik. Jaz sem to že enkrat povedal tukaj, pa mislim, da je to
               bilo pred pol leta ali kdaj smo govorili na enem odboru našem ravno, ko sem govoril o
               tem, kako se kršijo pravice v teh velikih trgovinskih centrih. Kaj ste na tem
               naredili? Povejte mi, pa danes glejte tja, imam tam moje sorodnike, ki so zaposleni
               tam, pa mi povedo kakšna <stage type="mag"/>(nadaljevanje) svinjarija se tam dogaja. In, glejte, več kot vam
               nakazati, več kot vam človek povedati, glejte, da se delajo svinjarije, da delavci
               nimajo nobene pravice tam, so kot… da ne bom rekel, kaj. Strogo, glejte, če sem vam
               rekel, da človek ne more iti 8 ur niti na WC, potem veste, kaj se ljudem dogaja. In
               kaj ste od takrat, to je pa sigurno 6, 7 mesecev nazaj, ko sem jaz o tem govoril, kaj
               se je od takrat do danes zgodilo - čisto nič! Do zdaj čisto nič! Ja, glejte, to ni
               samo za kimat! Tam na inšpektoratu sedet pa lepo plačo imet, razumete, svojega dela
               pa ne opravit, to ni prav in ni pošteno. Ni pošteno, če se tu pogovarjamo, bi morali
               biti tudi rezultati. Morali bi biti rezultati, ker niče ne pomaga samo vršiti
               pregled, nič ne pomaga, če potem ni rezultatov dela, če ni sankcij, če ni ničesar, če
               se nič ne zgodi. In potem ljudje pravijo, glejte, saj nima smisla, da se komurkoli še
               pritožim. Nima smisla, kar inšpektor reče, na koncu sem jaz kriv, pa še službo izgubi
               nato. Tako funkcionira situacija v naši državi in v naši družbi. In zato se
               sprašujem, zakaj mi pravzaprav sploh imamo organe, če v resnici dovoljujejo takšno
               stanje, kakršno je. Da iz dneva v dan ugotavljamo, da se krši onemu, tretjemu, ne
               vem, v vseh branžah. Tudi v državni, javni upravi celo, si lahko predstavljate, to je
               neverjetno, bi rekel človek, da je to nemogoče, ampak je resnica. Da ne govorimo še o
               vseh tistih drugih problemih, ki se dogajajo, in tako dalje. Bom zdaj zaključil, ker
               se mi zdi, da tako očitno vsak brani svoj teritorij in na koncu najkrajšo vedno
               potegnejo tisti ubogi zaposleni s tistimi par evri plače, ki jo dobijo na mesec.</p>
               <p>Hvala lepa.</p>
            </sp>
            <sp xml:id="SDT7-OZDDSZII-nujna-63-2018-01-16.sp37">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Naslednja želi razpravljati kolegica Iva Dimic.</p>
            </sp>
            <sp xml:id="SDT7-OZDDSZII-nujna-63-2018-01-16.sp38">

               <speaker>IVA DIMIC (PS NSi):</speaker>

               <p>Lepo pozdravljeni!</p>
               <p>Na vse te razprave lahko človek potegne le en zaključek - da je dejstvo, da so v
               državi prenizke plače in prenizke pokojnine. In da imamo sistem, ki ima zelo visoke
               prispevke. Zato so tudi take pogodbe, franšizne ali pa espe ali kakorkoli, na nek
               način zelo »oprispevčene«. Te dni sem zasledila, da so v Sloveniji plače
               »oprispevčene« 41 %, v primerjavi z Avstrijo 19; glejte, ta podatek je bil objavljen,
               mislim, da na enem od spletnih portalov. In se mi zdi, da je treba vseeno pogledati,
               kako lahko mi tem delavcem pomagamo. Dejstvo je, da so plače prenizke in da so hkrati
               pri tako nizkih plačah življenjski stroški visoki. Če se navežem na to, kar so ti
               delavci po franšiznih pogodbah, da ob tem ti delavci niso upravičeni do dopusta,
               regresa, povračila stroškov prevoza in prehrane ter ostalih pravic, ki pripadajo
               osebam v delovnem razmerju, vključno s pravico do dnevnega in tedenskega počitka, da
               je vse to tem delavcem kršeno. Res je, tem, ki so po franšiznih pogodbah, in tistim,
               ki so samozaposleni ali pa imajo espeje, tudi njim. In tu lahko rečem, da smo mesec,
               dva nazaj v Novi Sloveniji prišli s predlogom glede Zakona o delovnih razmerjih in
               Zakona o zdravstvenem varstvu in zavarovanju, ki je govoril ravno o tem, da je treba
               iti naproti tem, ki so tako samozaposleni ali pa na takih pogodbah, da se jim sploh
               prizna bolniška. Mi smo rekli, s 30 dni na 15 dni, da se že prizna na Zavodu za
               zdravstveno zavarovanje…</p>
            </sp>
            <sp xml:id="SDT7-OZDDSZII-nujna-63-2018-01-16.sp39">

               <speaker>PREDSEDNIK UROŠ PRIKL:</speaker>

               <p>Ivi, saj te ne bi želel prekinjati, ko si zdaj govorila o minimalni plači, saj
               dopuščam…</p>
            </sp>
            <sp xml:id="SDT7-OZDDSZII-nujna-63-2018-01-16.sp40">

               <speaker>IVA DIMIC (PS NSi):</speaker>

               <p>Jaz sem minimalno plačo zasledila tudi, da povem, na strani, mislim, da na strani 4,
               tako.</p>
            </sp>
            <sp xml:id="SDT7-OZDDSZII-nujna-63-2018-01-16.sp41">

               <speaker>PREDSEDNIK UROŠ PRIKL:</speaker>

               <p>Je, je. Jaz ti dopuščam to široko razpravo, tako tebi in vsem ostalim razpravljavcem,
               želim te samo opozoriti… / govorita oba hkrati/ O minimalni…</p>
            </sp>
            <sp xml:id="SDT7-OZDDSZII-nujna-63-2018-01-16.sp42">

               <speaker>IVA DIMIC (PS NSi):</speaker>

               <p>Ja, vem, da je težko poslušat…</p>
            </sp>
            <sp xml:id="SDT7-OZDDSZII-nujna-63-2018-01-16.sp43">

               <speaker>PREDSEDNIK UROŠ PRIKL:</speaker>

               <p>Ne, ne, ne, sploh ni težko poslušat, zelo prijetno razpravljaš, ampak o minimalni
               plači se bomo pogovarjali na petkovi seji tega odbora, o prispevkih tu ni govora. Bi
               pa tudi vse razpravljavce za teboj želel opozoriti, da se čim bolj fokusiramo na
               točko franšiznih pogodb… / govorita oba hkrati/</p>
            </sp>
            <sp xml:id="SDT7-OZDDSZII-nujna-63-2018-01-16.sp44">

               <speaker>IVA DIMIC (PS NSi):</speaker>

               <p>Tako je, franšizna pogodba je tudi…</p>
            </sp>
            <sp xml:id="SDT7-OZDDSZII-nujna-63-2018-01-16.sp45">

               <speaker>PREDSEDNIK UROŠ PRIKL:</speaker>

               <p>Zdaj pa te prosim, če lahko nadaljuješ.</p>
            </sp>
            <sp xml:id="SDT7-OZDDSZII-nujna-63-2018-01-16.sp46">

               <speaker>IVA DIMIC (PS NSi):</speaker>

               <p>Ja, franšizna pogodba ima tudi določene - si morajo tudi prispevke plačevati. Tako,
               je »oprispevčena«. Tudi oni morajo od tistih 600 evrov, ki jih dobijo, morajo dati
               200, 300 evrov za svoje prispevke. O tem govorim, kajne. In da je treba pogledati
               potem celotno zgodbo, zakaj pa imamo tako visoke prispevke; pa pri minimalni plači
               bom še kaj več dodala kot danes.</p>
               <p>Se mi zdi, da je bilo veliko nadzorov in prijav, se pravi, dejansko nekaj je narobe v
                  <stage type="mag"/>(nadaljevanje) celotnem sistemu.
               Razumem na nek način, da so različne oblike dela. Nekateri hočejo imeti različno
               obliko dela, tudi take ljudi sem spoznala, ki želijo imeti nekoliko drugačno obliko
               dela. Pa vendar se mi zdi, da je treba razumeti vse tiste ljudi, ki dejansko čutijo,
               da so izkoriščani. Jaz verjamem, da so tudi psihično na tleh, zato ker ne vidijo
               boljšega jutri. Pa tudi če pridejo opozicijske pobude na tej strani, sem nekoliko
               razočarana, ker se ne razume, pa tudi iz tega našega kroga ne bomo podprli zakona,
               zato ker enostavno je nevarno ravno za te oblike dela. Mislim, da je treba, ko
               govorimo predvsem o členu 3, kjer v predzadnji vrstici piše, o zaščiti šibkejših
               pogodbenih partnerjev in preprečevanju zlorab pogodbenega sodelovanja na podlagi
               franšiznih pogodb je treba pogledati tudi, kako lahko v kakšni drugi zakonodaji, ki
               čez leto pride na naše mize, te zadeve izboljšujemo. Jaz resnično želim, da
               pregledamo, kar se tiče delovnopravne zakonodaje ali pa ostale, Zakona o zdravstvenem
               varstvu in zavarovanju. Mislim, da je treba, da vsi pogledamo točno, o čem zadeve
               govorijo. In si želim, da bi vsaj v tega pol leta, kolikor še imamo, to zmogli in da
               skupaj nekaj naredimo. Delavci dejansko imajo prenizke plače in se mi zdi, da iz tega
               naslova je potem vsa zgodba zapeljana v smer, da imajo še druge težave, ki nastopijo,
               od izgorelosti in brezvoljnosti, kar povzroča potem nek tak, bom rekla, malo drugačno
               družbeno klimo, no, kakor če bi se zadeve uredile. Seveda, kar se tiče sankcij,
               želim, da bi sankcije sledile, ne želim pa, da bi te sankcije se končale pri
               delavcih, no, ker tega pa res ne želim.</p>
            </sp>
            <sp xml:id="SDT7-OZDDSZII-nujna-63-2018-01-16.sp47">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Naslednja je prijavljena k razpravi kolegica Julijana Bizjak Mlakar. Se opravičujem,
               v imenu predlagateljev kolega Kordiš.</p>
            </sp>
            <sp xml:id="SDT7-OZDDSZII-nujna-63-2018-01-16.sp48">

               <speaker>MIHA KORDIŠ (PS Levica):</speaker>

               <p>Hvala za besedo, predsedujoči.</p>
               <p>Rad bi izpostavil, da za bedo prekarsko životarjenje delavcev prekarcev v trafikah
               niso krivi davki, ampak je prva instanca, ki je tu odgovorna, pohlep delodajalca,
               kapitalističen pohlep. V drugi instanci zakonodajalec, ki je sprejel take zakone, da
               omogoča proliferacijo prekarnih zaposlitev namesto rednih delovnih razmerij. V tretji
               instanci pa tudi inšpekcija za delo kot nadzorstveni organ, za katerega kljub
               njegovemu delokrogu pregon prekarnih zaposlitev ni prioriteta. In to je velik
               problem. Pa bom še enkrat izpostavil vprašanje. Trafike Delo Prodaja so svoj čas
               zaposlovale 98 ljudi na rednih pogodbah. Potem so šli v franšizno razkosavanje te
               svoje dejavnosti. In kako se je zdaj v zadnjih letih te tranzicije delo za tistega
               trafikanta za šalterjem spremenilo - da to ni več redno delovno razmerje, ampak je to
               prekarno delovno razmerje. In naprej, pravite, da ste ugotovili samo pet primerov z
               znaki delovnega razmerja od 44 primerov, ki ste jih pregledali, in to predvsem zaradi
               tega, ker so nekateri franšizerji taki, da nimajo po ene trafike, kot mogoče
               enoosebni espeji, ampak imajo pod sabo več trafik. Ali ste pogledali, kakšne so
               delovne razmere in formalnopravni pogoji dela tistih, ki delajo tam v trafiki,
               direktno za šalterjem, ne glede na to, koliko instanc je nad njimi. Gospa Trčkova,
               sami veste, v primeru Luke Koper, kjer se ti podizvajalci kar množijo, se množijo in
               množijo, pa imaš zadaj celo hobotnico. In kar nas tu zanima, niso sloji teh
               formalnopravnih obvodov, ampak so delovne razmere in delovni pogoji tistih delavcev
               prekarcev direktno v trafiki, ne glede na to, koliko različnih firm in posrednikov
               ima vmes.</p>
            </sp>
            <sp xml:id="SDT7-OZDDSZII-nujna-63-2018-01-16.sp49">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Zdaj pa resnično kolegica Julijana Bizjak Mlakar, izvoli.</p>
            </sp>
            <sp xml:id="SDT7-OZDDSZII-nujna-63-2018-01-16.sp50">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Hvala lepa za besedo, gospod predsednik.</p>
               <p>Lep pozdrav vsem prisotnim!<stage type="mag"/>(nadaljevanje) Sem maloprej dobila v roke to poročilo, ki je bilo
               poslano z Ministrstva za delo, družino, socialne zadeve in enake možnosti oziroma
               Inšpektorata Republike Slovenije za delo, o katerem ste prej govorili. Ker je bilo
               očitno šele danes poslano in nisem bila prej z njim seznanjena, tako ne vem, ali
               ostali sodelavci imajo to poročilo ali ne, vsekakor je prispelo, kot rečeno, danes.
               In tu so zanimivi podatki, namreč, podatki ravno o tem, kako se je število kršitev,
               ki jih je ugotovil Inšpektorat Republike Slovenije za delo, ki je opravljal nadzor
               nad različnimi oblikami dela, kako se je to število kršitev na nek način večalo od
               leta 2010 naprej, s tem da je največ teh kršitev bilo v letu 2014 in 2013. Kar seveda
               pomeni, da je ta problematika še kako prisotna in tudi izjemno zahtevna, težka, in da
               verjetno s temi 44 nadzori te problematike ne bomo odpravili in bo treba še kaj
               drugega tudi narediti. Tu so tudi pohvale inšpektorata, da je na osnovi aktivnosti
               inšpektorata bilo zaposlenih v medijih preko 400 delavcev, kar seveda pomeni, da pred
               tem so bile kršitve pri tolikih delavcih, dodatno še pri 50 maskerjih in snemalcih,
               tistih 400 delavcev naj bi bilo pa večinoma novinarjev. V telekomunikacijah,
               Telemachu in T2, naj bi bilo okoli 115 zaposlitev, tu naj bi bili večinoma študenti.
               In potem še naprej, Šumer, d.o.o., 130 delavcev, Avtomatik Servis, d.o.o., 49
               zaposlitev, Terme Krka, d.o.o., Novo mesto, 19 zaposlitev, in da so ti delodajalci
               navedeni zgolj primeroma, kar pomeni, da so še drugi. Vendar pa človeka vseeno
               preseneča, ko vidi takšne firme, kot so Terme Krka, d.o.o., kjer nekako ne bi
               pričakovali takšnih kršitev, pa se to vseeno dogaja. Pomeni, da gre resnično za resen
               problem. In hkrati je tudi navedeno to, kar ste tudi omenili, gospa Nataša Trček, da
               so bili v decembru in januarju izvedeni poostreni nadzori, tudi v Delo Prodaja, d.d.,
               in v Tobačni 3Dva, d.o.o. In sicer naj bi bilo 44 inšpekcijskih pregledov in potem
               ste povedali, kakšni so izidi seveda še nepopolnega nadzora, nedokončanih nadzorov,
               ki kažejo na to, da je na tem področju več kršitev kot verjetno kje drugje, torej, če
               ste ugotovili pet takšnih delavcev, ki bi jih bilo treba zaposliti. Če pa menite, da
               to ni nič posebnega, seveda, potem smo pa lahko samo še bolj zaskrbljeni, če je to
               splošna situacija po celi Sloveniji, da se to na ta način dogaja. Kar pomeni, da bi
               bilo treba to področje ustrezno urediti, verjetno drugače kot sedaj, in da bi bilo
               treba verjetno te nadzore opraviti vsaj pri teh podjetjih, kjer se je to ugotovilo,
               do konca, kar pomeni, pregledati od prvega do zadnjega in ugotoviti, koliko teh
               kršitev je še v teh dveh podjetjih. Zaradi tega me zanima, ali nameravate opraviti te
               poglobljene nadzore tudi pri ostalih franšiznih izvajalcih teh dveh podjetij, ker se
               mi zdi, no, da bi bilo to treba narediti. Naslednje pa, ali namerava Inšpektorat
               Republike Slovenije vložiti predloge zakonskih sprememb, s pomočjo katerih bi se to
               izkoriščanje zaposlenih v Sloveniji, ki se je očitno zelo <stage type="mag"/>(nadaljevanje) razpaslo in ni več nobenega etičnega ravnanja
               na tem področju. Mislijo delodajalci, da si lahko privoščijo kakorkoli delajo z
               zaposlenimi in da je vse v redu. Torej, ali nameravate vložiti oziroma predlagati kaj
               bi bilo potrebno spremeniti, da do tega ne bi več prihajalo oziroma ali namerava
               pristojno ministrstvo, to se pravi, Ministrstvo za družino, delo in socialne zadeve
               pristopiti k spremembam zakonodaje na ta način, da se vse to onemogoči vsaj za v
               naprej, če smo že toliko let spregledovali to pomembno področje? Tisto, kar sem danes
               slišala, da naj bi s pomočjo tega, da bi dali delodajalcem pač možnost nižjih davkov,
               da bi še povečali svoj prihodek na račun davkov, prispevkov itd., seveda ne more
               prispevati k temu, če se ljudje neetično obnašajo. Mi vemo, da je Slovenija po
               celotnih obdavčitvah, da je pod povprečjem Evropske unije in da so v državah, kjer
               imajo bistveno višje davke, prispevke torej celoten sklop obdavčitev predvsem pa
               premožni, kjer so veliko bolje obdavčeni, da se kaj takega ne dogaja, kar se pri nas
               dogaja, zaradi tega ne verjamem v to, da bi lahko to če, torej, nagrajevanje za
               neetično ravnanje oziroma nagrajevanje pri davkih, da bi seveda prispevalo k bolj
               etičnemu ravnanju z zaposlenimi. Mislim, da bo treba ubrati povsem drugačne ukrepe in
               da je tukaj nekaj hudo narobe in to že dlje časa, da je hudo narobe. Tukaj se
               strinjam pri delodajalcih gre za pohlep, ki ga bo treba ustaviti z zakonskimi
               določbami in s kaznovanjem. Pri inšpektoratu zakaj ali ne more opravljati zadovoljivo
               svojega dela? Morda je problem resnično to, da je premalo inšpektorjem, kaj so
               razlogi, da tega ne torej, da se temu ne da narediti konca tem problemom in da je
               situacija vsako leto samo še slabša. Ali je tukaj vzrok na pristojnem ministrstvu, ki
               je odgovorno za zakonodajo, da se to naredi? Kakšnih drugih razlogov sama ne vidim,
               to se pravi, zadeve bo treba spremeniti s pomočjo ureditve torej samega dela
               inšpektorata, da bo to lahko učinkovito prispevalo k zaustavitvi teh neetičnih
               ravnanj in seveda z delom Ministrstva za delo, ker drugačnih receptov pa tudi druge
               države ne uporabljajo za to, kadar prihaja do kršitev zakonodaje ali do tega, da je
               morda zakonodaja pomanjkljiva, da omogoča vsa ta neetična ravnanja z zaposlenimi to
               sužnje lastniško delo. Seveda, če se bo pojavila še kakšna kriza bo pomenilo, da bo
               vsega tega samo še več, kar pomeni, da je skrajni čas, da se tega lotimo sedaj, ko ni
               gospodarske krize, ker naslednja kriza lahko zadeve samo še bolj zaostri.</p>
               <p>Hvala lepa.</p>
            </sp>
            <sp xml:id="SDT7-OZDDSZII-nujna-63-2018-01-16.sp51">

               <speaker>PREDSEDNIK UROŠ PRIKL:</speaker>

               <p>Hvala lepa tudi tebi.</p>
               <p>Besedo dajem predlagatelju, kolegu Kordišu.</p>
            </sp>
            <sp xml:id="SDT7-OZDDSZII-nujna-63-2018-01-16.sp52">

               <speaker>MIHA KORDIŠ (PS Levica):</speaker>

               <p>Hvala.</p>
               <p>Delovna inšpekcija že več let predlaga serijo ukrepov, ki bi omogoča njihovo boljše
               delovanje in niso to stvari, s katerimi se srečujemo iz danes na jutri že več let to
               poslušamo. Prvič. Delovna inšpekcija ima premajhna pooblastila. Drugič. Delovna
               inšpekcija je podhranjena predvsem kadrovsko podhranjena. Ampak kaj se je v vseh teh
               letih zgodil? Nič oziroma praktično nič. V tem trenutku se niti ne spomnim koliko smo
               že v Levici zahtevali dvig sredstev za delovno inšpekcijo tudi s temu, da smo
               amandmirali proračune. Ali je bilo to trikrat, štirikrat, mnogokrat, vsako leto vsaj
               enkrat ali dvakrat zagotovo. Pa pač preprosto ni bilo volje in ni bilo posluha na tem
               odboru niti na kakšni plenarni seji oziroma predvsem s strani koalicijskih strank, da
               bi ukrep podprle, ker pač boj za dostojno delo, za redne zaposlitve prioriteta te
               Vlade ni. Ne Ministrstva za delo, ne Vlade in ne njihovih poslancev, <stage type="mag"/>(nadaljevanje) zato pač retorične piruete
               o tem kaj je vse treba spremeniti in da naj slišimo konkretne predloge v tem trenutku
               preprosto ne pomagajo. Tudi smo večkrat prinesli spremembe Zakona o inšpekciji dela,
               ki bi delovni inšpekciji dal dodatna pooblastila in zobe pa je bil spet ta predlog
               zavrnjen, enkrat, dvakrat, trikrat. Na koncu po letu in pol ali pa dve leti zamude
               vendarle zmigali na Ministrstvu za delo in so neki tak na pol narejen oziroma pol
               ambiciozen predlog vendarle prinesli na ta odbor in dali delovni inšpekciji dodatna
               pooblastila, ampak samo do neke točke, ko pride do tistih espejev ne pa, ko pride do
               nelegalnih agencij za posredovanje dela. Ampak spet samo za te minimalne spremembe ni
               bilo politične volje več kot dve leti. Smo se borili, smo se zaletavali, smo lajali,
               smo predlagali pa ni šlo to pač nikamor. Za obstoječe stanje Delovne inšpekcije za
               njen kadrovski obseg, za njeno akcijsko sposobnost, za to koliko zob ima je odgovorna
               in kriva, če hočete, izključno vladajoča koalicija te Vlade. Seveda tudi predhodne
               Vlade so delale z inšpekcijo kot »svinja z mehom« se razume, ampak sedaj je za nami
               štiri leta, ko bi vse to lahko popravili, ko smo na to opozarjali, ko smo predlagali,
               da bi bilo bolje pa nič od tega, ker ni bilo politične volje.</p>
            </sp>
            <sp xml:id="SDT7-OZDDSZII-nujna-63-2018-01-16.sp53">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Če dovolite, bi dal še besedo za dopolnitev svojega stališča vabljenemu, gospodu
               Funklu iz sindikata.</p>
               <p>Izvolite.</p>
            </sp>
            <sp xml:id="SDT7-OZDDSZII-nujna-63-2018-01-16.sp54">

               <speaker>MARKO FUNKL:</speaker>

               <p>Hvala za besedo.</p>
               <p>Sam bi želel apelirati na vas, na to, da to vsaj, kar se našega stališča tiče nismo
               za to, da iščemo krivca kdo česa ni naredil, ampak da iščemo rešitev kaj narediti.
               Nenazadnje tukaj je približno 300 ljudi v trafikah, ki s tem, da ugotovimo, da pri
               večini primerov ni elementov osebnega dela, ostane situacija popolnoma ista kakršna
               je, se pravi, še naprej bodo izkoriščali. Namen zakonodajnega telesa, če prav razume,
               sistem predstavniške in deliberativne demokracije je ta, da se išče rešitve v
               spreminjanju zakonodaje in da se pove, zato pooblaščeni organi se pravi tudi
               Inšpektorat za delo in ministrstvo, da lahko povemo kako lahko ta problem rešimo.</p>
               <p>Jaz se strinjam, da če gremo po črki zakona, da je veliko teh trafikantov, ki niso
               delali delo vedno osebno, ampak to tudi pomeni, da jih pogodba k temu zavezuje.
               Namreč, v teh pogodbah je zapisano, da če ti zboliš in ne moreš delati dela osebno si
               kazensko odgovoren, če ne zagotoviš nadomestila, se pravi, da se nekdo zamenja na
               delo. V tem primeru nihče ne opravlja dela osebno, kar pomeni, da smo v situaciji, ko
               bomo ugotovili, ker zakonodaja na tej točki ni kršena, vsi se pa strinjamo, da
               situacija ni legitimna, da so delavci izkoriščeni in da to dopušča sistem. Jaz
               mislim, da je glavni cilj na zakonodajnem telesu kot je Odbor za delo iskati rešitve
               kako v zakonodaji in kako tem ljudem pomagati in rešiti situacijo. Tukaj ne gre za to
               kdo bo zmagovalec od nas, nihče ne bo, dokler pa je zakonodaja taka, da ščiti
               delodajalca oziroma kapitalista pa je v tej državi nekaj hudo narobe.</p>
               <p>Hvala. </p>
            </sp>
            <sp xml:id="SDT7-OZDDSZII-nujna-63-2018-01-16.sp55">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Sprašujem, če želi še kdo razpravljati? Če ni več želje… Je?! Najprej predlagatelj,
               kolega Kordiš, potem pa kolega Pojbič, potem pa bomo dali… Replika, kolega
               Pojbič.</p>
            </sp>
            <sp xml:id="SDT7-OZDDSZII-nujna-63-2018-01-16.sp56">

               <speaker>MARIJAN POJBIČ (PS SDS):</speaker>

               <p> Tisti, ki pridete na ta odbor ne razpravljate, jaz mislim, da bi bilo v redu, da se
               zadevate, ko govorite o kapitalistih, da se zavedate kaj govorite. Vsak delodajalec,
               ki ustvarja, ki si upa odpreti podjetje itd…, zaposlovati še ne pomeni, da je
               kapitalist. Tisti, ki razpravljajo tudi s strani sindikata bi bilo v redu, da to
               razumete, na tak način in se tudi znate obnašati, če pridete na ta odbor pa ne
               govorite na tak način. V kontekstu, ki ste ga vi uporabili se mi je zdel zelo bom
               rekel izpod nivoja.</p>
            </sp>
            <sp xml:id="SDT7-OZDDSZII-nujna-63-2018-01-16.sp57">

               <speaker>PREDSEDNIK UROŠ PRIKL:</speaker>

               <p> To sicer ni bila replika kolega Pojbič. Ampak vendarle, hvala za vaš prispevek.</p>
               <p>V imenu predlagatelja še enkrat kolega Miha Kordiš.</p>
               <p>Izvoli.</p>
            </sp>
            <sp xml:id="SDT7-OZDDSZII-nujna-63-2018-01-16.sp58">

               <speaker>MIHA KORDIŠ (PS Levica):</speaker>

               <p>Hvala lepa za besedo, predsedujoči.</p>
               <p>Oglasil sem se, zato, ker ne vem ali boste dali še besedo gospe Trčkovi. Jaz sem
               želel še enkrat izpostaviti, <stage type="mag"/>(nadaljevanje) kaj ste ugotovili v smislu delovnih razmerij, teh, ki pa
               dejansko delajo za šalterjem in koliko gazd različnih je med njimi. Koliko je tukaj
               tudi takih primerov recimo, ki jih je kolega Funkel omenil, da pač, v redu, ni tisti
               sam osebno trafikant, ki dela za šalterjem zaradi tega, ker mora na bolniško in mora
               namesto njega vskočiti nekdo drug. A to pa pomeni, da ni rednega delovnega razmerja
               zaradi tega, ker ni delal osebno in tako naprej? Mislim, te stvari me zanimajo. Bilo
               je opravljenih teh 44 nadzorov. To mogoče piše v tistem dopisu, ki ste ga poslali,
               ampak ta dopis je prišel 5 pred 12. in živa duša ga ni mogla pogledati. Teh 44
               nadzorov, ja, mislim, a to se nanaša na prodajno mesto, 44 potencialno zaposlenih, 44
               franšizerjev?</p>
            </sp>
            <sp xml:id="SDT7-OZDDSZII-nujna-63-2018-01-16.sp59">

               <speaker>PREDSEDNIK UROŠ PRIKL:</speaker>

               <p>Ja, hvala lepa.</p>
               <p>Seveda, kolega Kordiš, bom dal besedo ob zaključku tudi gospe glavni inšpektorici,
               ampak očitno je še želja po razpravi. Tako da dajem besedo kolegici Julijani Bizjak
               Mlakar. Pripravi se kolegica Murglova.</p>
               <p>Julijana, izvoli.</p>
            </sp>
            <sp xml:id="SDT7-OZDDSZII-nujna-63-2018-01-16.sp60">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Ja, sama iz podobnega razloga sem želela še enkrat opozoriti, da sem postavila 2
               vprašanji, in sicer eno vprašanje se nanaša na nadaljevanje opravljanja teh nadzorov,
               drugo pa, to se pravi na glavno inšpektorico, drugo vprašanje pa glede nameravanih
               sprememb, se pa nanaša tako na Inšpektorat Republike Slovenije kot tudi na
               Ministrstvo za delo, torej kaj se namerava narediti, ker ne nazadnje je bilo tukaj
               povedano, gospa Trček je rekla, pogodbe so oderuške. Če so pogodbe oderuške in to
               smatramo tudi sami, potem je treba nekaj narediti. No in zaradi tega sem želela
               opozoriti, da bi želela tudi sama dobiti odgovore na ta vprašanja, ker sem se tudi
               jaz, podobno kot kolega Kordiš, ustrašila, da že zaključujete to razpravo.</p>
               <p>Hvala lepa.</p>
            </sp>
            <sp xml:id="SDT7-OZDDSZII-nujna-63-2018-01-16.sp61">

               <speaker>PREDSEDNIK UROŠ PRIKL:</speaker>

               <p>Nič bat, kolegice in kolegi, nič ne bom po hitrem postopku zaključil. Vsi boste imeli
               možnost razpravljati in povedati svoja stališča.</p>
               <p>Sedaj je na vrsti kolegica Murgel.</p>
            </sp>
            <sp xml:id="SDT7-OZDDSZII-nujna-63-2018-01-16.sp62">

               <speaker>DR. JASNA MURGEL (PS SMC):</speaker>

               <p>Hvala lepa.</p>
               <p>Dopadlo se mi je stališče kolege iz sindikata, ja, vsi bomo zmagali, če bomo našli
               rešitev, da do takega izkoriščanja ne bo prišlo. In se tudi strinjam s tem, da je
               Državni zbor tukaj, da sprejme takšno zakonodajo, ampak žal je pač sistem takšen, da
               pridemo do neke rešitve, do zakonodaje, traja. Jaz bi zaradi tega morda pozvala
               inšpektorat, ki je na terenu, ki se ukvarja, preiskuje kršitve, ugotavlja, ali do
               njih prihaja, in sprejema ukrepe, da potem, ko te ugotovitve dobi, ko jih predela in
               ko bo dobil eno širšo sliko, tudi morda predlaga spremembe, a je to, a bodo to
               spremembe Zakona o delovnih razmerjih, a bodo to spremembe, ne vem, Obligacijskega
               zakonika, najverjetneje Zakona o delovnih razmerjih, da se ta razmerja uredijo na ta
               način, da bo mogoče, da bo čim manj zlorab mogočih. To bo tisto, kar bo potem lahko
               parlament dejansko naredil. Seveda bo ministrstvo predlagalo zakonodajo, ampak pobudo
               na podlagi teh izkušenj, ki jih bo inšpektorat dobil, pa lahko ministrstvo, to ali
               potem bodoče, predlaga.</p>
               <p>Zdaj pa, kar se pa tiče kapitalizma. No, mislim, smo v kapitalističnem sistemu. Če
               tega kdo ni vedel, pač je to njegovo, njegova stvar. Ampak zdaj vprašanje je pa samo
               konteksta in načina, kako govorimo o delodajalcih in delavcih, tu se ne bi spuščala,
               ampak bistveno je, da se vsi skupaj potrudimo, da pač te rešitve nekako pripeljemo do
               parlamenta.</p>
               <p>Hvala lepa.</p>
            </sp>
            <sp xml:id="SDT7-OZDDSZII-nujna-63-2018-01-16.sp63">

               <speaker>PREDSEDNIK UROŠ PRIKL:</speaker>

               <p>Hvala lepa tudi tebi.</p>
               <p>V imenu predlagatelja ponovno kolega Kordiš.</p>
               <p>Izvoli.</p>
            </sp>
            <sp xml:id="SDT7-OZDDSZII-nujna-63-2018-01-16.sp64">

               <speaker>MIHA KORDIŠ (PS Levica):</speaker>

               <p>Samo še enkrat bi rad pač izpostavil, zaradi tega, ker se mi zdi tako argumentiranje
               nekoliko dvolično. Mislim, da jaz nimam čisto nič proti, če Inšpektorat za delo ali
               pa kdorkoli drug prinese na mizo predlog, da zašpanamo delovnopravno zakonodajo v
               korist delavca. Čisto nič nimam narobe, nič proti temu, še več, z vsem srcem bom tak
               predlog in tako pobudo podprl, ampak vsaj odkar sem tukaj noter, torej zadnjih treh,
               štirih letih še veliko bolj skromni predlogi delovne inšpekcije niso šli čez Državni
               zbor, niso šli, niti čez ta konkretni odbor niso šli, ko se pogovarjamo o
               pooblastilih delovnih inšpektorjev in se pogovarjamo o financiranju oziroma o novih
               inšpektorjih na sami delovni inšpekciji. Še več, mislim, da je bilo julija, popravite
               me, če sem falil mesec, lansko leto, ko je na pobudo Levice<stage type="mag"/>(nadaljevanje) Odbor za delo Državnega zbora sprejel
               sklep in naložil Vladi, da zaposli 20 novih delovnih inšpektorjev. Potem je prišla pa
               jesen, pa je prišel kadrovski načrt Vlade, pa je prišel Zakon o izvrševanju proračuna
               Vlade in je prišel proračun, ki ga je prištimala Vlada, in v tistem proračunu, v vseh
               teh dokumentih sta bile predvidene 2 novi zaposlitvi na delovnih inšpekciji, ne 20,
               2. In spet, koalicijski poslanci, ki ste se navsezadnje postavili za ta naš sklep,
               ste rekli, ja, delovno inšpekcijo je treba okrepiti. Takrat niste naredili tega
               koraka in prijeli Vlade za »kravateljc« in vztrajali pri svojemu. Pa vendar je
               parlament tisti, ki postavlja ministre. Parlament je tisti, ki sprejema zakonodajo in
               ki je prva violina politik, ne Vlada. In mimo tega pač preprosto na koncu mandata ne
               moremo.</p>
            </sp>
            <sp xml:id="SDT7-OZDDSZII-nujna-63-2018-01-16.sp65">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Besedo dajem kolegici Violeti Tomić.</p>
               <p>Izvoli.</p>
            </sp>
            <sp xml:id="SDT7-OZDDSZII-nujna-63-2018-01-16.sp66">

               <speaker>VIOLETA TOMIĆ (PS Levica):</speaker>

               <p>Ja, hvala za besedo.</p>
               <p>Če se naj navežem na razpravo kolega Kordiša, ja, in razpravo vseh kolegov, seveda
               ugotavljamo vsi, da se število kršitev veča. In zakaj se veča? Zato, ker imamo
               premalo inšpektorjev. In ravno zato smo predlagali povečanje števila inšpektorjev, ki
               jih nikakor nekako nismo mogli spraviti skozi. Tej Vladi se je zdelo to popolnoma
               nepotrebno. In kot že ugotavljamo, res so te pogodbe popolnoma oderuške, zato ker ti
               franšizojemalci nimajo čisto nobenih pravic, imajo samo dolžnosti in tukaj
               zastavljajo vse svoje premoženje, svoje zdravje, svoje življenje. In če vam glede na
               oderuške pogodbe samo nekaj teh členov preberem, smo pridobili pač, čeprav so tajne,
               piše, da je franšizojemalec upravlja franšizno mesto izključno v imenu in za račun
               franšizodajalca. Vsa osnovna sredstva, blago in izkupiček od prodanega blaga na
               franšiznem mestu je v lasti franšizodajalca. Vrste blaga in storitev na franšiznih
               mestih določa franšizodajalec. V primeru, da franšizojemalec krši pogodbene
               obveznosti oziroma opravlja franšizno mesto v nasprotju s standardi, navodili ali
               obvestili oziroma na prodajnem mestu ugotovi primanjkljaj denarnih sredstev, blaga
               ali storitev, mu lahko franšizodajalec izreče pogodbeno kazen v skladu s pravili.
               Franšizojemalec ne sme naročati ali prodajati blaga za svoj račun. Franšizodajalec si
               pridržuje pravico, da tekom trajanja pogodbe spremeni pravila. O uveljavitvi
               spremenjenih pravil bo franšizodajalec franšizojemalca obvestil pred datumom
               uveljavitve. Skratka, iz teh pogodbenih določil je jasno, da lahko franšizodajalec
               pravila spreminja, kadarkoli se njemu zahoče, in da je človek, ki dela v tej trafiki,
               popolnoma odvisen od samovolje tistega lastnika, recimo. In sploh ni jasno, kako je
               dohodek tega prodajalca obračunan, ker pogodba vsebuje popolnoma nejasna določila, ki
               omogočajo popolno samovoljo tistega franšizodajalca. In te franšizne pogodbe so tako
               oderuške in po navadi te franšizojemalce nekako zavedejo z nekimi obljubami o blazno
               visokih donosih in zaslužkih, vendar potem zvabijo v neko razmerje tega delavca, ki
               je za njega izrazito škodljivo. In odstotki od prodaje, ki bi morali pripadati
               prodajalcu, so v praksi pogosto manjši, kot se jim obljublja na začetku sklenitve
               pogodbe, in v praksi se dogaja celo, da ob povišanju prodaje se z aneksom določi tudi
               potem nižje odstotke od prodanih izdelkov, ki naj bi pripadale prodajalcu. Saj gre
               kar naprej za improvizacijo, kako čim več iztržiti in tega franšizojemalca čim bolj
               ožeti. In številni delavci v trafikah tudi poročajo o številnih enostranskih
               odpovedih pogodbe, brez kakšnih odpovednih rokov ali navedbe razlogov ali kršitev
               pogodbe. Tudi franšizojemalec nikakor ne more vplivati na ceno blaga, niti na vrsto,
               niti na dobavno ceno in je popolnoma odvisen od franšizodajalca. Dogaja se celo, da
               samostojni podjetniki, ki prevzamejo vlogo samega prodajalca v kiosku, so odgovorni
               tudi za morebitne <stage type="mag"/>(nadaljevanje)
               napake pri blagu, ki ga dobijo, ali pa za krajo blaga. Tukaj popolnoma odgovarjajo in
               kolikokrat se zgodi, da prodajalec sam odkupi ukradeni predmet, zato da bi se izognil
               kazni ali pa da bi mu franšizodajalec ukradene izdelke zaračunal po prodajni ceni.
               Skratka, tukaj gre za popolno izkoriščanje zaposlenega, ki nima nobenih, nobenih
               delavskih pravic, samo en popolnoma odvisen odnos, kjer franšizodajalec lahko počne,
               kar hoče, in izkorišča, kolikor hoče, in mislim, da tukaj inšpektorat ima kar veliko
               dela.</p>
               <p>Hvala.</p>
            </sp>
            <sp xml:id="SDT7-OZDDSZII-nujna-63-2018-01-16.sp67">

               <speaker>PREDSEDNIK UROŠ PRIKL:</speaker>

               <p>Ja, hvala lepa tudi tebi.</p>
               <p>Zdaj vidim, da več ni želje po razpravi, nabralo pa se je kar nekaj vprašanj in
               razmišljanj.</p>
               <p>Tako da prosim, Nataša, za, gospa Trček, za kratka pojasnila oziroma odgovore
               kolegicam in kolegom. Prosim.</p>
            </sp>
            <sp xml:id="SDT7-OZDDSZII-nujna-63-2018-01-16.sp68">

               <speaker>NATAŠA TRČEK:</speaker>

               <p>Hvala.</p>
               <p>Velikokrat smo že povedali in tudi vsi, ki so se ukvarjali tudi s temi, bom rekla,
               reševanjem razmerij franšiznih pogodb, vedo, da je inšpektorat leta 2014 dobil prvo
               prijavo na to temo in seveda smo šli takrat v nadzor in ugotovili, takrat nismo
               ugotovili elemente delovnega razmerja, smo pa svetovali delavcem v franšizah oziroma
               v teh trafikah, da se opogumijo in tožijo zaradi oderuških pogodb oziroma zaradi
               pogodb, ki po našem mnenju tudi približno niso ustrezne. In s tem se strinjam še
               danes in pritrjujem gospe Tomić, da te pogodbe nikakor niso ustrezne, vendar to ni
               pač v pristojnosti Inšpektorata za delo, ampak morajo v bistvu se v zvezi s tem, če
               pogodba ni ustrezna civilna, pač sprožiti neki postopki pred sodiščem. Zdaj, kar se
               tiče… Jaz bom probala kar vse skupaj odgovoriti, kar so bila vprašanja. Kar se tiče
               števila nadzorov, ki jih inšpektorji opravijo, da ne bomo ostali pri 44, ki smo jih
               naredili v decembru samo zaradi franšiz, lahko zdaj povem čisto najnovejše podatke za
               leto 2017. Inšpektorji so opravili v letu 2017 14 tisoč 595 nadzorov, se pravi 180
               nadzorov opravi vsak inšpektor, vsak, s tem, da jih, bom rekla, eni več, ker so
               socialni bolj zahtevni, pa jih pač opravijo toliko manj seveda. Na leto 180 nadzorov
               en sam inšpektor opravi, kar pomeni, da na podlagi teh 180 nadzorov ugotovljenih
               kršitev, mogoče še podatek, 29 tisoč 512 ugotovljenih kršitev. Samo, bom rekla, teh
               80 inšpektorjev delovnih, ki jih imamo, ugotovi take številke. In znotraj tega seveda
               niso samo franšize, ampak so in to, kar smo se pogovarjali o teh pač, bomo rekli,
               tudi ustrezno zaposlenih delavcih, na kar pa smo ponosni in je vsekakor prioriteta
               inšpektorata, da se s tem ukvarja, ker jaz do zdaj nisem slišala, koliko je bilo
               drugače uspešnih tistih, ki so se s prekariatom tudi ukvarjali, jaz vam pa lahko in
               sem vam postregla s temi številkami in moram reči, da pač je naša usmeritev v to, da
               poskušamo te prekarne zaposlitve, ki jih najdemo, pač spraviti v redne zaposlitve. In
               mislim, da smo tukaj zelo, zelo intenzivni in ne glede na številko, ki jo vidite, da
               smo v letu 2017 ugotovili 175 kršitev samo na področju tega 13. člena, smo vam
               postregli s številkami v nadaljevanju, da smo približno 850 zaposlitev pa takoj
               neposredno po pregledu teh, kjer smo bili v nadzoru teh delodajalcev, ugotovili kot
               pozitivno, se pravi kot zaposlenih delavcev, kar pa mislim, da ni zanemarljiva
               številka, in mislim, da je tukaj težko reči, da nismo v to smer delali.</p>
               <p>Kar se tiče, kar se tiče prijav, ko je gospa Dimic vprašala, ne, nismo dobili nobene
               prijave, nobene. To smo šli pač zato, ker se je zadeva pač začela obračati tukaj v
                  pri<stage type="mag"/>(nadaljevanje) kolegih, ki so
               v bistvu to zaznavali in so nam dali večkrat pač neko, bomo rekli, namig, da bi bilo
               smiselno to začeti gledat. In jaz se strinjam s tem, da vsaka nova oblika je takšna,
               ki ji je potrebno posvetiti določeno pozornost. In jaz moram reči, da sem pač članica
               kolegija na ministrstvu in takoj, ko zaznamo na inšpektoratu pač neke, bom rekla,
               nove ali oblike ali nova ravnanja, v bistvu o tem takoj obvestimo ministrstvo in
               mislim, da ministrstvo tudi v tem stilu zelo hitro odreagira, da imamo vsako leto v
               letnem poročilu, ki ga vsi dobite, moram reči, da eni 6 ali 7 strani predlogov za
               spremembo zakonodaje, da smo bili aktivni v preteklih letih ravno zaradi tega, kar se
               je dogajalo in o čemer govorimo. Tako pri spremembah Zakona o gospodarskih družbah,
               pri spremembah Zakona o javnih naročilih veste in vam lahko še enkrat zagotovim, da v
               bistvu ta spletni servis inšpektorata, kjer so pač, kjer je možno preverjati
               ugotovljene kršitve, da ta zadeva funkcionira na polno, se pravi tisti, ki so
               kršitelji, so zelo zdaj že, bom rekla, omejeni pri določenem ravnanju in to se zelo,
               zelo pozna, ali pri zaposlovanju delavcev, pri zaposlovanju tujcev, pri nastopanju
               pri javnih naročilih in to so bili, bom se vseeno malo pohvalila, naši predlogi ob
               seveda ugotavljanju teh kršitev na terenu.</p>
               <p>Zdaj, gospa Bizjak Mlakar je vprašala tudi, če bomo nadaljevali s temi nadzori. Zdaj
               zadeva je zelo podobna tudi Luki Koper, kjer smo prišli do rezultata. In glede na to,
               da so kolegi pač našli v, bom rekla, 5 primerih, ne bom, ne morem reči, ker postopki
               zaenkrat pač niso zaključeni in težko govorim jaz o tem, kaj bo končni rezultat.
               Inšpektor je pri svojem ukrepanju samostojen. Jaz sem dala seveda zahtevo, da se
               opravijo nadzori. Nisem povedala, kateri delavci. Prosila sem določene, da pač
               sodelujejo, kar se mi je zdelo pač to tudi ustrezno, in nekateri so zdaj poročali, da
               so ugotovili take kršitve in bodo seveda ukrepali. V določenem času bomo prišli do
               ukrepov. Kar sem pa želela reči, je pa to, da v bistvu imamo mi na celem ozemlju
               Republike Slovenije samo 2 delodajalca, ki dajeta te trafike v franšize, in to sta
               3DVA in Delo prodaja. In seveda, ko mi ugotovimo neke kršitve, smo dolžni ukrepati
               tudi pri teh, bom rekla, nasprotnih, v kolikor ugotovimo, da so elementi. Seveda
               moramo tem delodajalcem tako imenovanim, ki še to zdaj niso bili, če se ugotovi, da
               to so, nekaj pač odrediti skladno z zakonodajo, ali da zaposli in tako naprej. Se
               pravi, da vsekakor ni zdaj toliko pomembno, da mi gremo v vsako trafiko. Če se bo
               ugotovilo, da obstajajo elementi, potem bomo pri teh 2, ki to dajeta, seveda ukrepali
               na ta način, da se bojo stvari sanirale, enako kot, recimo, smo ukrepali v Luki koper
               in enako kot je prišlo tam do neke razrešitve in smo zdaj seveda prepričani, da je
               potrebno spremeniti poslovni model in na ta poslovni model začeti vplivati in delati
               skladno s tudi ugotovljenimi odločitvami sodišča. Bomo, upam da, prišli do nekega
               končnega rezultata tudi v teh primerih.</p>
               <p>Zdaj, jaz mislim, da sem, kar se tega tiče, poskušala odgovoriti vse. Takoj, ko bodo
               postopki zaključeni, gospod Kordiš, takoj bomo poročali. Jaz ne morem prisiljevati
               inšpektorja, da v 2 dneh vse to naredi, kar mora narediti. On pač potrebuje nek
               določen čas in ta čas mu moraš pustiti, da on spelje te postopke. In ker postopki
               niso zaključeni, mogoče se bo celo kdo od ostalih inšpektorjev, ki so sicer vmesno
               poročali, da zaenkrat niso ugotovili kršitev, odločil, da bo šel tudi kdo od njih v
               kake postopke, ampak tukaj morate pač verjeti, da to pa nikakor ni moja naloga in
               tukaj seveda po zakonu se ne smem vtikati. Tako da jaz upam, da smo v tej smeri
               naredili kar nekaj, da bomo spremljali zadevo, vam poročali takoj, ko bomo vedeli, za
               kaj gre, in da to je dobra popotnica za to, da se pač stvari dajo črno na belo.</p>
               <p>Hvala.<stage type="mag"/>
               </p>
            </sp>
            <sp xml:id="SDT7-OZDDSZII-nujna-63-2018-01-16.sp69">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Kolega Kordiš, izvoli.</p>
            </sp>
            <sp xml:id="SDT7-OZDDSZII-nujna-63-2018-01-16.sp70">

               <speaker>MIHA KORDIŠ (PS Levica):</speaker>

               <p>Hvala za besedo, predsedujoči.</p>
               <p>Sem nikakor ni moj očitek ali pa moja zahteva, da morajo inšpektorji zdaj iz danes na
               jutri spisati tukaj neke odločbe, niti tega pač nisem trdil. Sem pa zastavil več
               vprašanj, ki se vežejo zelo konkretno na preiskovanje delovnih razmer v teh trafikah,
               in sicer v kakšnih konkretnih delovnih razmerah delajo tisti prekarci, trafikanti, ki
               so tam za šalterjem. Preprosto to, da osebno ne opravljajo dela tisti, ki so nosilci
               franšize, ni zadosti dober argument in ni zadosti dober razlog, da se reče, nismo,
               našli smo samo 5 primerov vseh elementov delovnih razmerij. In to je pač, to meni
               zveni sila deplesirano. Sprašujem pa namreč zaradi tega, ker sem trdno na stališču,
               da je potreben poglobljen in temeljit nadzor nad celotno panogo, nad celotno
               franšizersko panogo, usklajeno delovanje ministrstva, ministrstva, delovne inšpekcije
               na vseh ravneh, ki se spravi preganjat kršitve. Ker zdaj imamo vse razloge, da
               verjamemo, da zatrjujemo, da prioritete Inšpekcije za delo niso v pregonu kršilcev
               delovnopravne zakonodaje, ampak povsod drugod, mislim, svetovanje kapitalistom. To so
               konec koncev navsezadnje lastne besede gospe Trček, ki se… / oglašanje iz dvorane/ ki
               misli, da je treba tukaj izpeljati določene projekte za svetovanje delodajalcem. Pa
               mislim, da bi morala biti delovna inšpekcija, predvsem tisti organ, ki zagovarja in
               zagotavlja pravice delavcev, ki stoji na strani dela, ne pa da gre pač na javne
               stroške z javnim denarjem svetovati kapitalistom. In smo se na tem odboru tukaj že
               pogovarjali o tem, kako je delovna inšpekcija premestila najbolj izkušene inšpektorje
               na projekte EU, če se ne motim, za svetovanje kapitalistom, ki bi jih krvavo
               potrebovali za pregon kršilcev delovnopravne zakonodaje. Tudi me ne prepričal, da
               enoosebni espeji, ki delajo po navodilih delodajalca, delajo 8 ali več ur na dan in
               tako naprej, niso v rednem delovnem razmerju, četudi je to redno delovno razmerje
               prikrito s franšizno pogodbo ali pa kakšno drugo pogodbo civilnega prava. In tudi to,
               da pride leta 2014 pritožba oziroma poziv pač na inšpekcijo in se inšpekcija odzove s
               tem, ja, vi pa niste v delovnem razmerje, pojdite tožit tistega, s katerim ste
               pogodbo podpisali, pa je po možnosti tisti v podrejenem položaju tak, ki itak nima za
               preživetje, ki mu lahko franšizodajalec kadarkoli tisto pogodbo odpove in tako
               naprej. Mislim, tukaj je pač zelo jasno, da so prioritete delovne inšpekcije pod
               vašim vodstvom, gospa Trček, položene v napačno zibel in v napačno strategijo.</p>
            </sp>
            <sp xml:id="SDT7-OZDDSZII-nujna-63-2018-01-16.sp71">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>No jaz tukaj vseeno moram pokomentirati. Jaz skozi to razpravo in tudi skozi
               razpravo, ki smo jo imeli seveda ob vsakoletnem poročilu Inšpektorata Republike
               Slovenije za delo, pač nisem zasledil nikjer, niti povedano niti zapisano, da je
               katerakoli izmed nalog inšpektorata svetovanje kapitalistom. Zdaj, osnovna naloga
               seveda inšpektorata mora biti ugotavljanje, se pravi izvajanje nadzora in
               ugotavljanje nepravilnosti in absolutno seveda se je potrebno tukaj pri tem delu
               fokusirati in zaščititi še bolj tisto stran, ki je bolj ranljiva oziroma šibkejša. In
               to je osnovna poanta neodvisnega dela inšpektorata.</p>
               <p>Zdaj pa mi dovolite, če sem ravno že pri besedi. Seveda bomo glasovali o predlogih
               sklepov, ki jih predlagatelj v svojem gradivu navaja, v kolikor se ne bo drugače
               odločil, dasiravno je prvi sklep, predlog prvega sklepa, se opravičujem, praktično že
               absolviran oziroma so bili nadzori narejeni. Kot rečeno, zaključki še niso dokončni,
               zato je moje prvo vprašanje, ali vztrajate pri vseh 3 sklepih, da se izvedejo? Bom pa
               pojasnil tudi predlog sklepa, ki smo ga predstavniki koalicijskih poslanskih skupin
               vam razdelili poslankam in poslancem. Gre za nekoliko širšo zastavljeno materijo, in
               sicer gre za to pač, da predlagamo, lahko bi tudi kakšen drugi glagol uporabili,
               predlagamo seveda Ministrstvu za delo, da nas v roku 2 mesecev,<stage type="mag"/> (nadaljevanje) torej do 15. marca letošnjega leta
               seznani, oziroma pripravi poročila ter nas o tem seznani kako potekajo akcije oziroma
               kako gre z uresničevanjem ciljem zapisanih v dokumentu za dostojno delo. Kot rečeno
               nekoliko širši dokument, ki zajema tudi, ne predvsem, ampak tudi problematiko
               zakonodaje, ki ureja franšizne pogodbe. Si želel kolega Kordiš besedo?</p>
               <p>Imaš jo.</p>
            </sp>
            <sp xml:id="SDT7-OZDDSZII-nujna-63-2018-01-16.sp72">

               <speaker>MIHA KORDIŠ (PS Levica):</speaker>

               <p>Sem predsedujoči želel besedo, ker ste pozvali in vam bom pač odgovoril.</p>
               <p>Seveda vztrajamo pri prvem sklepu, ker vsaj za enkrat v debati nismo dobili odgovorov
               kako so bili izvedeni in kako globoko so bili izvedeni nadzori nad delavci prekarci v
               trafikah, zelo konkretno, dobili smo podatek, da je bilo izvedenih 44 nadzorov, da
               samo v petih slučajih lahko govorimo o izkazanih vseh elementih delovnih razmerij,
               pri ostalih 31 pa ne, zato, ker franšizer ne dela osebno. Zdaj pa, ali to ne dela
               osebno, zakaj? Zato, ker je šel na bolniško in je mogel pod grožnjo penalov nekoga
               drugega naštimati tja v trafiko zato, da je odnesel tistih nekaj dni bolniške. Ali ne
               dela osebno zaradi tega, ker je pač mali gazda in ima pod seboj 5 espejev? V kakšnem
               delovnem razmerju pa potem so tisti delavci v trafikah, ki pa delajo preko SP pod
               neko znamko krovnega franšizerja in tako naprej in tako naprej. To so vsi odgovori,
               ki jih danes nismo dobili in, ki so bistveni zato, da ugotovimo ali je bil ta nadzor
               zares izveden in kako je bil izveden in ali kaže pri tem sklepu vztrajati ali ne? Za
               enkrat kaže, da ja.</p>
            </sp>
            <sp xml:id="SDT7-OZDDSZII-nujna-63-2018-01-16.sp73">

               <speaker>PREDSEDNIK UROŠ PRIKL:</speaker>

               <p>OK. Hvala lepa.</p>
               <p>Več ne vidim želje po razpravi, zato razpravo zaključujem in prehajamo na razpravo in
               odločanje o posameznih predlogih sklepov. Prvi sklep, ki ga predlagajo v Poslanski
               skupini Levici. Odbor za delo, družino, socialne zadeve in invalide poziva
               Inšpektorat Republike Slovenije za delo naj izvede izredni nadzor v podjetjih Tobačna
               3Dva d.o.o. in DELOPRODAJA d.d. v katerem naj ugotavlja obstoj elementov delovnega
               razmerja pri pogodbenih partnerjih, ki za navedeni podjetji upravljajo storitev
               prodaje prek franšiznih pogodb.</p>
               <p>Glasujemo.</p>
               <p>Kdo je za? (2 člana.) Kdo je proti? (10 članov.)</p>
               <p>Ugotavljam, da predlog sklepa ni bil sprejet.</p>
               <p>Predlog sklepa številka dva. Odbor za delo, družino, socialne zadeve in invalide
               nalaga Ministrstvu za delo, družino, socialne zadeve in enake možnosti naj pripravi
               strategijo boja proti… Lahko nadaljujem? Proti prisilnim samozaposlitvam in prikritim
               delovnim razmerjem in jo v roku treh mesecev predstavi Državnemu zboru.</p>
               <p>Obrazložitev glasu, kolega Kordiš, izvoli.</p>
            </sp>
            <sp xml:id="SDT7-OZDDSZII-nujna-63-2018-01-16.sp74">

               <speaker>MIHA KORDIŠ (PS Levica):</speaker>

               <p>Hvala.</p>
               <p>Iz današnje razprave pa ne nazadnje tudi iz zgodovine obravnav na temu odboru zelo
               hitro ugotovimo, da nam tako Ministrstvo za delo kot v njegovem sestavu, operativnem
               sestavu, Inšpekcija za delo, nimata strategije boja proti prisilnim samozaposlitvam
               in proti prikritim delovnim razmerjem. Kar tudi ni politična prioriteta delovanja
               Ministrstva za delo. Najbolj pa morda najmočneje, najbolj otipljivo to mojo trditev
               podčrtuje dejstvo, da je do nedavnega Ministrstvo za delo celo sofinanciralo
               ustanavljanje pač espejev, ki so bili v večini primerov v resnici prisilne
               samozaposlitve in samo način pravno formalnega »outsourcanja« nekega delavca, ki si
               ga je privoščil pač delodajalec. In tukaj je pač zelo jasno, da mi ne ministrstvo, ne
               Vlada v svojih političnih prioritetah ne izkazujeta resne zavezanosti omejevanju
               prekarnosti, o tem, da se zavezanosti rednim delovnim razmerjem in dostojnemu plačilu
               in delavskim pravicam in zato pač podprl ta sklep.</p>
            </sp>
            <sp xml:id="SDT7-OZDDSZII-nujna-63-2018-01-16.sp75">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Glasujemo.<stage type="mag"/> (nadaljevanje) Kdo je za?
               (1 član.) Kdo je proti? (10 članov.)</p>
               <p>Ugotavljam, da sklep ni bil sprejet.</p>
               <p>Prehajamo na predlog tretjega sklepa. In sicer Odbor za delo, družino, socialne
               zadeve in invalide predlaga Ministrstvu za delo, družino, socialne zadeve in enake
               možnosti naj v roku dveh mesecev pripravi poročilo o obsegu poslovanja preko
               franšiznih pogodb v Sloveniji z izhodišči za pripravo zakonodajnih sprememb, ki bodo
               prispevale k zaščiti šibkejših pogodbenih partnerjev in preprečevanju zlorab
               pogodbenega sodelovanja na podlagi franšiznih pogodb.</p>
               <p>Obrazložitev glasu kolega Kordiš.</p>
            </sp>
            <sp xml:id="SDT7-OZDDSZII-nujna-63-2018-01-16.sp76">

               <speaker>MIHA KORDIŠ (PS Levica):</speaker>

               <p>Hvala.</p>
               <p>Ja neka drža izvršne veje oblasti pa ni dovolj. Potrebne so tudi zakonske spremembe,
               zdaj s temi trafikami se je odprlo celotno vprašanje franšiznih pogodb, koliko tega
               je pri nas? V kakšnih razmerah ljudje garajo za svoj vsakdanji kruh? Koliko je tukaj
               dejanskih kršitev delovno pravne zakonodaje? Da dobimo te podatke, zato, da lahko
               ukrepamo, mislim, da je edino primerno, da resorno ministrstvo, torej Ministrstvo za
               delo pripravi poročilo o obsegu poslovanja prek franšiznih pogodb. In zraven njih
               pripne že izhodišče za pripravo zakonodajnih sprememb, ki bodo šle v korist
               pogodbenih, šibkejših pogodbenih partnerjev in v korist preprečevanju zlorab
               pogodbenega sodelovanja na podlagi franšiznih pogodb. Ker, če organi izvršne veje
               oblasti vztrajajo pri temu, da nimamo prikritih delovnih razmerjih, recimo pri
               franšizo jemalcih v primeru trafik in, da lahko te ukrepajo samo z tožbo zaradi
               oderuških pogodb, ne bomo prav daleč prišli. Kdaj je pa še siromak tožil bogatuna?
               Potrebna je močnejša zaščita delavca.</p>
            </sp>
            <sp xml:id="SDT7-OZDDSZII-nujna-63-2018-01-16.sp77">

               <speaker>PREDSEDNIK UROŠ PRIKL:</speaker>

               <p>In zato predpostavljam boš glasoval za predlog tega sklepa.</p>
            </sp>
            <sp xml:id="SDT7-OZDDSZII-nujna-63-2018-01-16.sp78">

               <speaker>MIHA KORDIŠ (PS Levica):</speaker>

               <p>Tako.</p>
            </sp>
            <sp xml:id="SDT7-OZDDSZII-nujna-63-2018-01-16.sp79">

               <speaker>PREDSEDNIK UROŠ PRIKL:</speaker>

               <p>Glasujemo.</p>
               <p>Kdo je za? (1 član.) Kdo je proti? (10 članov.)</p>
               <p>Ugotavljam, da sklep ni bil sprejet.</p>
               <p>Prehajamo na glasovanje o predlogu sklepa koalicijskih poslanskih skupin, ki se
               glasi. Odbor za delo, družino, socialne in invalide predlaga Ministrstvu za delo,
               družino, socialne zadeve in enake možnosti, da do 15. marca 2018 pripravi poročilo in
               odbor seznani z ukrepi in učinki boja proti prekarnosti, ki so rezultat uresničevanja
               ciljev dokumenta za dostojno delo.</p>
               <p>Glasujemo.</p>
               <p>Kdo je za? (11 članov.) Kdo je proti? (Nihče.)</p>
               <p>Ugotavljam, da je predlog sklepa sprejet.</p>
               <p>S tem zaključujem to točko dnevnega in hkrati tudi 63. nujno sejo odbora. Vsem
               sodelujočim hvala za sodelovanje in lep preostanek dneva.<title> Seja se je končala 16.
                  januarja 2018 ob 15.49. </title>
               </p>
            </sp>
         </div>
      </body>
   </text>
</TEI>

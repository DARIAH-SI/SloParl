<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-Skupna-2016-11-14">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom"
                     subtype="session"
                     corresp="#SDT7-Skupna-2016-11-14.OZG">69BCE42D41028D35C1258064002A6F74</idno>
               <idno type="custom"
                     subtype="session"
                     corresp="#SDT7-Skupna-2016-11-14.OZZEU">662EF0B9FBCA295DC1258065004284FC</idno>
               <idno type="custom" subtype="day" corresp="#SDT7-Skupna-2016-11-14.OZG">47097932279AFFC1C125807A004198AF</idno>
               <idno type="custom" subtype="day" corresp="#SDT7-Skupna-2016-11-14.OZZEU">244BA05811A076DCC125807A0041BDD1</idno>
               <idno type="URI" corresp="#SDT7-Skupna-2016-11-14.OZG">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=47097932279AFFC1C125807A004198AF</idno>
               <idno type="URI" corresp="#SDT7-Skupna-2016-11-14.OZZEU">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=244BA05811A076DCC125807A0041BDD1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-Skupna-2016-11-14.OZG" n="39">
               <name>nujna seja</name>
               <date when="2016-11-14"/>
            </setting>
            <setting who="#SDT7-Skupna-2016-11-14.OZZEU" n="40">
               <name>nujna seja</name>
               <date when="2016-11-14"/>
            </setting>
         </settingDesc>
         <particDesc>
            <listOrg>
               <org xml:id="SDT7-Skupna-2016-11-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-Skupna-2016-11-14.OZG">
                        <orgName key="OZG">Odbor za gospodarstvo</orgName>
                     </org>
                     <org xml:id="SDT7-Skupna-2016-11-14.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA  DRŽAVNI ZBOR  ODBOR ZA GOSPODARSTVO </stage>
            <stage type="session">39. nujna seja</stage>
            <stage type="title">in  REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">40. nujna seja</stage>
            <stage type="date">(14. november 2016)</stage>
            <stage type="chairman">Skupno sejo sta vodila, Andreja Potočnik, predsednica Odbora za gospodarstvo in
            Kamal Izidor Shaker, predsednik Odbora za zadeve Evropske unije. </stage>
            <stage type="time">Seja se je pričela ob 9.00.</stage>
            <stage type="mag"/>
         


            <sp xml:id="SDT7-Skupna-2016-11-14.sp1">

               <speaker>PREDSEDNICA ANDREJA POTOČNIK:</speaker>

               <p>Dobro jutro. Spoštovana kolegice in kolegi.</p>
               <p>Začenjam 39. nujno sejo Odbora za gospodarstvo. Obveščam vas, da je zadržan in se
               seje ne more udeležiti mag. Marko Pogačnik. Kot nadomestni člani pa na seji Odbora za
               gospodarstvo sodelujejo gospod Jožef Horvat nadomešča gospoda Mateja Tonina, gospa
               Vlasta Počkaj nadomešča gospoda Ivana Škodnika, gospa Teja Ljubič nadomešča mag.
               Bojana Krajnca ter gospa Marinka Levičar nadomešča gospoda Tomaža Gantarja. Obveščam
               vas, da so na sejo povabljeni poslanci Evropskega parlamenta iz Republike Slovenije
               ter predstavniki Vlade in Državnega sveta. Vse navzoče lepo pozdravljam. Besedo
               predajam gospe Levičar podpredsednici Odbora za zadeve Evropske unije.</p>
            </sp>
            <sp xml:id="SDT7-Skupna-2016-11-14.sp2">

               <speaker>PODPREDSEDNICA MARINKA LEVIČAR:</speaker>

               <p>Lepo pozdravljeni vsi navzoči.</p>
               <p>Tudi jaz vas obveščam, da začenjamo sejo in sicer 40. nujno sejo Odbora za zadeve
               Evropske unije. Obveščam vas, da so zadržani in da se seje ne bodo udeležili pa so se
               opravičili gospod Marko Pogačnik in dr. Franc Trček. Kot nadomestni člani pa bodo na
               seji sodelovali poslanca mag. Bojana Krajnca nadomešča Anita Koleša, poslanko Ireno
               Grošelj Košnik nadomešča poslanka Andreja Potočnik in člana odbora in poslanca seveda
               predsednika našega odbora Kamala Izidorja Shakerja pa nadomešča Marko Ferluga.</p>
               <p>Prehajamo na določitev dnevnega reda seje odbora. Po 41. odstavku 64. člena s sklicem
               seje ste prejeli dnevni red. Ker mi v poslovniškem roku s predsednico Odbora za
               gospodarstvo ni bilo posredovano nobeden predlog za spremembo je takšen dnevni red
               seje kot ste ga prejeli s sklicem. Ker sta, spoštovane članice in člani odborov obeh,
               ker sta si 1. in 2. točka podobni, vsebinsko povezani predlagam, da bi jih
               obravnavali kar skupaj.</p>
               <p>Prehajamo na <title>1. IN 2. TOČKO DNEVNEGA REDA – PREDLOG STALIŠČA REPUBLIKE SLOVENIJE
                  DO PREDLOGA UREDBE EVROPSKEGA PARLAMENTA IN SVETA O ČEZMEJNI IZMENJAVI MED UNIJO
                  IN TRETJIMI DRŽAVAMI IZVODOV V DOSTOPNEM FORMATU DOLOČENIH DEL IN DRUGIH PREDMETOV
                  UREJANJA ZAŠČITENIH Z AVTORSKO IN SORODNIMI PRAVICAMI V KORIST SLEPIH IN
                  SLABOVIDNIH OSEB TER OSEB Z DRUGIMI MOTNJAMI BRANJA. PREDLOG STALIŠČA REPUBLIKE
                  SLOVENIJE DO PREDLOGA DIREKTIVE EVROPSKEGA PARLAMENTA IN SVETA O DOLOČENIH
                  DOVOLJENIH UPORABAH DEL IN DRUGIH PREDMETOV UREJANJA, ZAŠČIETNIH Z AVTORSKO IN
                  SORODNIMI PRAVICAMI, ZA SLEPE</title>
                  <stage type="mag"/><stage>(nadaljevanje)</stage></p>

               <p>
                  <title>IN SLABOVIDNE OSEBE TER OSEBE Z DRUGIMI MOTNJAMI BRANJA TER O SPREMEMBI
               DIREKTIVE 2001/29/ES O USKLAJEVANJU DOLOČENIH VIDIKOV AVTORSKE IN SORODNIH PRAVIC V
               INFORMACIJSKI DRUŽBI.</title>
               </p>

               <p>Gradivo k 1. do 4. točki dnevnega reda smo prejeli od Vlade 4. 11. 2016 na podlagi
               prvega odstavka člena Zakona o sodelovanju med Državnim zborom in Vlado v zadevah
               Evropske unije. Rok za obravnavo stališč v Državnem zboru je 18. 11. 2016.</p>
               <p>Predlogi stališč so bili v skladu z določili Poslovnika Državnega zbora objavljeni,
               dodeljeni v obravnavo Odboru za zadeve Evropske unije kot pristojnemu odboru ter
               Odboru za gospodarstvo kot matičnemu delovnemu telesu. Sedaj bi pa kar prosila
               sekretarko na Ministrstvu za gospodarstvo gospo Evo Štravs Podlogar, da bi nam
               pojasnila kar obe točki dnevnega reda. Prosim.</p>
            </sp>
            <sp xml:id="SDT7-Skupna-2016-11-14.sp3">

               <speaker>EVA ŠTRAVS PODLOGAR:</speaker>

               <p>S predlogom te direktive se evropski pravni red usklajuje z določbami Marakeške
               pogodbe o olajšanjem dostopu do objavljenih del za slepe in slabovidne osebe ter
               osebe z drugimi motnjami branja, ki je bila sprejeta 27. junija 2013 v Marakešu pod
               okriljem svetovne Organizacije za intelektualno lastnino. S to pogodbo se vzpostavlja
               mednarodni okvir, ki zagotavlja omejitve in izjeme avtorske pravice na nacionalni
               ravni v korist slepih in slabovidnih oseb ter oseb z drugimi motnjami branja, ki
               preko pooblaščenih subjektov na primer knjižnice za slepe in slabovidne omogočajo
               čezmejno izmenjavo izvodov objavljenih del v dostopnih formatih na primer brajica
               ,zvočni knjigi, ki so bili izdelani v katerikoli državni pogodbenici. Evropska unija
               je pogodbo podpisala aprila 2014. Ni pa je še ratificirala, zaradi nerazrešenega
               vprašanja pristojnosti, o čemer še teče postopek pred sodiščem Evropske unije.</p>
               <p>Cilj predloga direktive je povečanje dostopnosti del in drugih predmetov varstva
               avtorske in sorodnih pravic kot so knjige in drugo tiskalno gradivo vključno v zvočni
               obliki, v formatih, ki so dostopni za slepe in slabovidne osebe ter osebe z drugimi
               motnjami branja na primer težjo disleksijo. Dostopni formati za te opravičene osebe
               vključujejo na primer brajico, povečan tisk, e-knjige in zvočne knjige s posebnim
               upravljanjem. S predlogom direktive bo vzpostavljena obvezna in poenotena izjema
               avtorske in sorodnih pravic v celotni Evropski uniji, ker bo vsem opravičenim osebam
               in organizacijam, ki na neprofitni osnovi zadovoljujejo potrebo oseb z motnjami
               branja na primer knjižnice za slepe bo omogočilo izdelavo izvodov v dostopnem formatu
               za dela, ki so že bila izdana ali dostopna javnosti. S predlagano direktivo bo tudi
               zagotovljeno, da se bo lahko izvode dostopnih formatov, ki bodo narejeni v eni državi
               članice Evropske unije razširjalo po vseh Evropski uniji.</p>
               <p>Glede obveznosti iz pogodbe o čezmejni izmenjavi izvodov dostopnih formatov med EU in
               tretjimi državami, ki so članice pogodbe je treba ta predlog direktive obravnavati
               skupaj s Predlogom uredbe Evropskega parlamenta in Sveta o čezmejni izmenjavi med
               Unijo in tretjimi državami izvodov v dostopnem formatu določenih del in drugih
               predmetov urejanja zaščitenih z avtorskimi in sorodnimi pravicami v korist slepih in
               slabovidnih oseb ter oseb z drugimi motnjami branja. Vlada predlaga, da se sprejem
               stališče, da Republika Slovenija v načelu podpira predlog direktive ker in ocenjuje,
               da so glavne predlagane rešitve ustrezne in da bodo slepim in slabovidnim osebam ter
               drugim osebam z motnjo branja skupaj z rešitvami o predlogu prej omenjene uredbe
               omogočile boljši dostop do njih in drugih tiskanih del na enotnem trgu.</p>
               <p>Ker bo pri obravnavi predloga potrebno preveriti še nekatera vsebinska vprašanja in
               finančne posledice za proračun Republike Slovenije <stage type="mag"/> <stage>(nadaljevanje)</stage> pa predlagamo k predlogu preučitveni pridržek.</p>
               <p>Predlagamo tudi, da se podaljšani rok za prenos določb direktive v nacionalno
               zakonodajo saj je 12-mesečini rok, ki je predlagan v direktivi prekratek. Tako da,
               predlagamo, da odbora obe stališči podpreta tako k predlogu direktive kot tudi k
               predlogu uredbe. Za dodatna pojasnila dokaj specifične teme pa sta z menoj tudi
               sodelavca, tako iz Ministrstva za gospodarski razvoj in tehnologijo kot tudi kolegica
               iz Urada Republike Slovenije za intelektualno lastnino, ki bosta seveda lahko podala
               še dodatna mnenja k vašem vprašanju. </p>
               <p>Hvala lepa.</p>
            </sp>
            <sp xml:id="SDT7-Skupna-2016-11-14.sp4">

               <speaker>PODPREDSEDNICA MARINKA LEVIČAR:</speaker>

               <p>Hvala tudi vam.</p>
               <p>In sedaj odpiram razpravo poslank in poslancev, kar prosim.</p>
            </sp>
            <sp xml:id="SDT7-Skupna-2016-11-14.sp5">

               <speaker>MARKO FERLUGA (PS SMC):</speaker>

               <p>To govorimo o 1. in 2. točki?</p>
            </sp>
            <sp xml:id="SDT7-Skupna-2016-11-14.sp6">

               <speaker>PODPREDSEDNICA MARINKA LEVIČAR:</speaker>

               <p>Ja, skupaj.</p>
            </sp>
            <sp xml:id="SDT7-Skupna-2016-11-14.sp7">

               <speaker>MARKO FERLUGA (PS SMC):</speaker>

               <p>Ali lahko jaz vprašam.</p>
            </sp>
            <sp xml:id="SDT7-Skupna-2016-11-14.sp8">

               <speaker>PODPREDSEDNICA MARINKA LEVIČAR:</speaker>

               <p>Ja, prosim.</p>
            </sp>
            <sp xml:id="SDT7-Skupna-2016-11-14.sp9">

               <speaker>MARKO FERLUGA (PS SMC):</speaker>

               <p>Hvala.</p>
               <p>Mene zanima tukaj je bilo napisano se pravi za to 1. točko, da bo potrebno preveriti
               še nekatera vsebinska vprašanja. Konkretno, kakšna so to vprašanja, ki zadevajo
               Slovenijo ali ki zadevajo samo to uredbo oziroma vpliv na Slovenijo?</p>
               <p>In drugo, kakor sem prebral, piše "finančne posledice za proračun Slovenije". Pa me
               zanima, kakšne naj bi bile te posledice?</p>
               <p>Pod 2. točko pa je omenjeno, da je ta rok za prenos direktive prekratek in da se
               prosi za podaljšanje. Zdaj, razumem da je to verjetno zaradi neke kompleksnosti in to
               ampak me zanima, če imate potem vsaj neko časovnico, da en boste to ponavljali, ker
               mi potem dobimo v parlament vedno tik pred zdajci razno razne direktive in potem je
               nujno in ne vem kako potreba po neki hitrosti, da to naredimo, brez da bi imeli
               možnost se nekako seznaniti dobro do tega in mi takšni načini nekako niso preveč
               povšéči. Zato me zanima, se pravi, če imate potem pripravljeno tudi potem in
               dopolnitve in razlage? In potem to, kaj pomeni za implementacijo v Sloveniji? Če je
               zdaj bil prekratek rok, kaj potem pomeni to podaljšanje? In potem navsezadnje tudi
               kaj to pomeni za nas v smislu ali bo to potem, ko bomo mi podaljševali bo potrebno še
               kakšne penale plačati ali kar koli že tam je?</p>
               <p>Potem imam pa še za 3. in 4. točko tudi vprašanja. Hvala.</p>
            </sp>
            <sp xml:id="SDT7-Skupna-2016-11-14.sp10">

               <speaker>PODPREDSEDNICA MARINKA LEVIČAR:</speaker>

               <p>Hvala, gospod Marko Ferluga.</p>
               <p>No, zdaj bi pa kar prosila za pojasnilo, jaz mislim da bo najbolje, tako mi
               sugerirajo, če bi to pojasnilo podala predstavnica Urada za intelektualno lastnino.
               Prosim, pa če se predstavite za magnetogram.</p>
            </sp>
            <sp xml:id="SDT7-Skupna-2016-11-14.sp11">

               <speaker>MOJCA PEČAR:</speaker>

               <p>Hvala lepa. Mojca Pečar iz Urada za intelektualno lastnino.</p>
               <p>Preučitveni pridržek pri tej direktivi in pri tem predlogu uredbe izvira iz tega, da
               želite predvsem Ministrstvo za kulturo in Ministrstvo za izobraževanje, znanost in
               šport preveriti dodatno kako bi rešitve v tej direktivi in uredbi, kjer se omogoča
               izdelava brez dovoljenja imetnika avtorske in sorodnih pravic, nekega izvoda, ki je
               potem dostopen slepim in slabovidnim, kako bi ta izdelava lahko vplivala na finančni
               položaj Republike Slovenije v tem smislu, da bi bilo potrebno dodatno financirati ali
               izdajatelje učbenikov ali knjižnice za slepe in slabovidne ali splošne knjižnice. Ker
               namen teh dveh obeh predlogov je, da se čim bolj razširjajo dela v izvodih, ki so
               dostopni slepim in slabovidnim pa tudi drugim osebam z motnjami branja, kar pa pomeni
               da je nekje potrebno najti sredstva za izdelavo teh. Ena od možnosti je na primer, da
               se založnikom naloži, da naj poleg tiskanega dela priskrbijo še nek izvod v dostopnem
               formatu. V tem primeru se to prevali bolj na breme založnikov ampak potem se lahko
               vzpostavi vprašanje ali je potrebno založnikom dati dodatna sredstva za to. Tako da,
               iz tega vidika želimo preveriti ali so te rešitve v redu ali je potrebno s teh
               finančnih vidikov predlagati kakšne druge <stage type="mag"/> <stage>(nadaljevanje)</stage> dopolnitve ali pa vprašati, preveriti te obravnave
               obeh predlogov.</p>
               <p>Kar se tiče uredbe, uredba v načelu ureja čezmejno izmenjavo na ravni Evropske unije
               in tretjimi državami pogodbenicami, Marakeške pogodbe. Izmenjava znotraj Evropske
               unije pa je zagotovljena že z direktivno. S tem, ko bo vzpostavljena obvezna in
               enotna izjema avtorske in sorodne pravice bo omogočena izdelava takšnih izvodov in
               potem v bistvu praviloma preko teh knjižnic za slepe in slabovidne ali drugih takšnih
               neprofitnih organizacij, zagotovljena potem izmenjava in izposoja tudi drugim
               državljanom Evropske unije. Če bo na primer izvor dela narejen v Franciji se bo to
               lahko potem brezplačno ravno tako preneslo sem v Slovenijo in bodo potem naše
               upravičene osebe lahko dobile takšen izvod brezplačno. Na ravni Evropske unije pa
               tretjimi državami pogodbenicami bo pa recimo iz Kanade lahko prišel takšen izvod, ki
               je bil narejen v skladu z nacionalno zakonodajo v Kanadi prišel v Evropsko unijo in
               potem do upravičenih oseb tukaj v Sloveniji.</p>
               <p>Glede predlaganega podaljšanega roka za implementacijo je prav ravno to naša želja. V
               direktivi je predlagano, da se nacionalne zakonodaje uskladijo z direktivo že v 12
               mesecih od sprejema direktive in mi ocenjujemo, da je to prekratek rok. Mi bomo
               seveda naredili vse, kar bo v naši moči, da bi predloge sprememb nacionalne
               zakonodaje v kolikor bodo potrebne predlagali prej. In ravno zato predlagamo daljši
               rok od 12 mesecev, običajno je to dveletni rok.</p>
               <p>Tako da, upamo, da nas bodo druge države članice tudi podprle pri teh predlogih.
               Hvala.</p>
            </sp>
            <sp xml:id="SDT7-Skupna-2016-11-14.sp12">

               <speaker>PODPREDSEDNICA MARINKA LEVIČAR:</speaker>

               <p>Hvala lepa za pojasnilo.</p>
               <p>Še gospa Koleša, izvolite besedo.</p>
            </sp>
            <sp xml:id="SDT7-Skupna-2016-11-14.sp13">

               <speaker>ANITA KOLEŠA (PS SMC):</speaker>

               <p>Najlepša hvala za besedo, gospa predsedujoča.</p>
               <p>No, jaz moram reči, da nas Društvo za slepe in slabovidne osebe že nekaj časa
               opozarja na to, da je na nek način nedopustno, da Slovenija ni bolj aktivna pri
               pristopu k sprejemu te direktive, katere postopek se je pravzaprav začel že z
               Marakeško pogodbo mislim da leta 2013 in s katero se povečuje dostopnost del varstva
               avtorske in sorodnih pravic, kot so knjige in druga tiskana dela.</p>
               <p>Nam je sicer jasno, da je ta pridržek, ki zadeva proračunska sredstva oziroma kako
               zagotoviti dodatna sredstva, bodisi iz integralnega proračuna bodisi z načinom, kot
               ste ga omenili pri povečanju sredstev oziroma povečanju stroškov založnikov in
               podobno lahko problem in lahko predmet nekih proučitev, da tako rečem. Vendar pa
               ocenjujemo, da vendarle pri tem ne gre za zelo velika sredstva in da moramo na vsak
               način upoštevati, da gre za določeno skupino ljudi, ki sicer tudi ni upravičena do
               kakšnih zelo velikih, da tako rečem, privilegijev države in da bi ta direktiva
               vendarle pripomogla k boljši kakovosti življenja. </p>
               <p>Zato sicer podpiramo, da so ti pridržki tudi upoštevani, nekoliko se pa čudimo, da
               zahtevamo podaljšanje roka, ker upamo da je vendarle tudi že do sedaj bilo storjenega
               marsikaj zato, da se ta direktiva lahko pripelje do zaključka. In nekako se nam zdi,
               da bi morda to podaljšanje lahko pripeljalo do nekega zavlačevanja, zato srčno upamo,
               da to ne pomeni, da se na tej direktivi, na vsebini ne dela in da se ne proučuje, ker
               mislimo, da vendarle ne gre za zelo zapleten primer in da je nujno potrebno, da se do
               ratifikacije tako na evropskem nivoju kot tudi potem seveda k sprejetju direktive v
               Sloveniji čim prej pristopi.</p>
               <p>Tako da na nek način pozivamo pristojna ministrstva, da strnejo vrste, da se
               pogovorijo in da vendarle dokončno pridemo do <stage type="mag"/> <stage>(nadaljevanje)</stage> sprejetja tega za nas pa mislim da posebej še za te
               skupine ljudi, o katerih govorimo, zelo pomembnega dokumenta.</p>
               <p>Hvala lepa.</p>
            </sp>
            <sp xml:id="SDT7-Skupna-2016-11-14.sp14">

               <speaker>PODPREDSEDNICA MARINKA LEVIČAR:</speaker>

               <p>Ker ne vidim več želje za razpravo bi morda vi podali kakšno pojasnilo oziroma
               komentar na te ugotovitve kolegice?</p>
            </sp>
            <sp xml:id="SDT7-Skupna-2016-11-14.sp15">

               <speaker>EVA ŠTRAVS PODLOGAR:</speaker>

               <p>Mogoče, če lahko samo jaz v prvem delu potem pa bom vseeno zopet prosila gospo Pečar
               za dodatna pojasnila, da se vsekakor tako na ministrstvu kot na Uradu za
               intelektualno lastnino zavedamo pomena le-tega in da je že dokaz, da je to danes na
               odboru glede na to, da je prevod uredb in direktiv prišel šele konec septembra,
               mislim da vseeno nakazuje, da želimo seveda to izpeljati čim preje. Da pa smo seveda
               še tudi v fazi pogajanj znotraj EU, da nobena od 28 držav ni takoj… Vse države
               pravzaprav je bolje da tako rečem, vse države imajo določene pridržke tako da bomo v
               želji, da bo tako direktiva kot uredba res dobra za tiste, ki jim je v osnovni
               namenjena seveda verjetno potreben tudi določen čas, da se uskladi in da se brani
               interese oziroma interese, ki jih zastopa Slovenija.</p>
               <p>Zdaj pa prosim še gospo.</p>
            </sp>
            <sp xml:id="SDT7-Skupna-2016-11-14.sp16">

               <speaker>MOJCA PEČAR:</speaker>

               <p>Hvala za besedo.</p>
               <p>V Uradu za intelektualno lastnino si prizadevamo, da bi oba ta akta, predlog
               direktive in predlog uredbe bila pripravljena tako, da jih bodo upravičene osebe v
               Sloveniji lahko izvajale. Mi smo takoj po prejemu slovenskih prevodov, obeh aktov,
               povabili predstavnike Zveze društev slepih in slabovidnih in tudi Zavoda za slepo in
               slabovidno mladino iz Ljubljane in založnike po svetu in predvsem nas je zanimalo ali
               bi zveza Društva slepih in slabovidnih pri katerih deluje knjižnica za slepe in
               slabovidne lahko opravila vse obveznosti, ki so predvidene iz predloga direktive in
               uredbe, ker si želimo, da bi ta oba akta zaživela in da dejansko ne bi bilo naloženih
               nekih nepotrebnih obveznosti upravičencem. Tako da smo z njimi opravili prve
               pogovore. Prve pogovore smo tudi opravili s pristojnimi ministrstvi.</p>
               <p>Kot že rečeno, z vidika avtorske in sorodnih pravic v uradu podpiramo, da se uvedejo
               takšne omejitve in izjeme, ker se strinjamo, da je res potrebno vsem osebam
               zagotoviti dostop do tiskanih gradiv in da gre za pomembno vprašanje, ki lahko vpliva
               na kakovost življenja slepih in slabovidnih oseb in prispeva k neki boljši
               integraciji v družbo. Razumeli pa smo, da imajo določene resorji težave glede
               proračuna in da bi radi to preverili. Zato smo sledili njihovi želji vendar pa mi ne
               bomo čakali do sprejema direktive, ves čas bomo sproti sodelovali ne le z resorji
               ampak tudi z Zvezo društev slepih in slabovidnih, da ne bi prišlo do kakšnih
               obveznosti, vsaj na naši ravni, ki jih potem knjižnica ne bi mogla izvajati, da jim
               ne bi mogli naložiti nekih nepotrebnih bremen. Ker, če ne bo nepotrebnih bremen potem
               bodo tudi manjša finančna sredstva potrebna.</p>
               <p>Tako da, mi podpiramo njihove želje, se strinjamo z njimi. V Evropski uniji je pa do
               sedaj dejansko so vse države članice imele preučitveni pridržek in so bolj branile
               zaenkrat interese imetnikov avtorske in sorodnih pravic kot interese upravičenih
               oseb. Tako da, z naše strani si prizadevamo, da bi bil v tem primeru ta akt bolj
               naklonjen slepim in slabovidnim osebam, vendar pa je Slovenija samo ena izmed držav
               članic Evropske unije.</p>
            </sp>
            <sp xml:id="SDT7-Skupna-2016-11-14.sp17">

               <speaker>PODPREDSEDNICA MARINKA LEVIČAR:</speaker>

               <p>Hvala za pojasnilo.</p>
               <p>Preden bi predala besedo gospe Potočnikovi, predsednici Odbora za gospodarstvo bi vas
               rada obvestila, da poslanca Petra Vilfana <stage type="mag"/>
               <stage>(nadaljevanje)</stage> člana odbora nadomešča poslanec Uroš Prikl.</p>
               <p>Sedaj predajam besedo gospe Potočnik in končujem razpravo.</p>
            </sp>
            <sp xml:id="SDT7-Skupna-2016-11-14.sp18">

               <speaker>PREDSEDNICA ANDREJA POTOČNIK:</speaker>

               <p>Hvala, gospa Levičar. Drage kolegice in kolegi, najprej bomo glasovali članice in
               člani Odbora za gospodarstvo. Pred glasovanjem vas želim opozoriti, da ima Odbor za
               gospodarstvo glasovalne naprave oštevilčene od 21 do 40.</p>
               <p>Na glasovanje dajem sledeč predlog mnenja, ki se glasi: "Odbor za gospodarstvo
               podpira predlog stališča Republike Slovenije do predloga uredbe Evropskega parlamenta
               in sveta o čezmejni izmenjavi med Unijo in tretji državami izvodov v dostopnem
               formatu določenih del in drugih predmetov urejanja, zaščitenih z avtorsko in
               sorodnimi pravicami v korist slepih in slabovidnih oseb ter oseb z drugimi motnjami
               branja, EPA 1573-VII in predlog stališča Republike Slovenije do predloga Direktive
               Evropskega parlamenta in sveta o določenih dovoljenjih uporabah del ali drugih
               predmetov urejanja, zaščitenih z avtorsko in sorodnimi pravicami za slepe in
               slabovidne osebe ter osebe z drugimi motnjami branja ter o spremembi direktive
               2001/29/EU o usklajevanju določenih vidikov avtorskih in sorodnih pravic v
               informacijski družbi, EPA 1578-VII, ki ju je predložila Vlada in predlaga Odboru za
               zadeve EU, kot pristojnemu odboru, da predlog stališča sprejme." Glasujemo.</p>
               <p>Kdo je za? <stage>(12 članov.)</stage> Je kdo proti? <stage>(Proti nihče.)</stage></p>
               <p>Ugotavljam, da je mnenje sprejeto.</p>
               <p>S tem zaključujem 1. in 2. točko dnevnega reda in besedo predajam gospe Levičar,
               podpredsednici Obora za zadeve EU.</p>
            </sp>
            <sp xml:id="SDT7-Skupna-2016-11-14.sp19">

               <speaker>PODPREDSEDNICA MARINKA LEVIČAR:</speaker>

               <p>Hvala. Spoštovane kolegice in kolegi. Sedaj bomo glasovali še članice in člani Odbora
               za zadeve EU. Želim vas opozoriti, da imamo mi glasovalne naprave od številke 1 do
               20. Obvestili so me, da nimajo vsi glasovalnih naprav. Malo bomo počakali, da jih
               dobijo. Med tem časom bom prebrala predlog sklep, o katerem bomo glasovali, in sicer
               se predlog sklepa k 1. točki U 682 glasi: "Republika Slovenija v načelu podpira
               predlog uredbe Evropskega parlamenta in sveta o čezmejnih izmenjavi med Unijo in
               tretjimi državami izvodov v dostopnem formatu določenih del in drugih predmetov
               urejanja zaščitenih z avtorsko in sorodnimi pravicami v korist slepih in slabovidnih
               oseb ter oseb z drugimi motnjami branja. Republika Slovenije ocenjuje, da so
               predlagane rešitve ustrezne in da bodo skupaj z rešitvami o predlogu direktive
               Evropskega parlamenta in sveta o določenih dovoljenjih, uporabah del in drugih
               predmetov urejanja zaščitenih z avtorsko in sorodnimi pravicami za slepe in
               slabovidne osebe ter osebe z drugimi motnjami branja ter o spremembi direktive
               2001/29/ES o usklajevanju določenih vidikov avtorskih in sorodnih pravic v
               informacijski družbi slepim in slabovidnim osebam ter drugim osebam z motnjo branja
               omogočile boljši dostop do knjig in drugih tiskanih del. Pri obravnavi predloga pa bo
               treba preveriti še nekatera vsebinska vprašanja in finančne posledice za proračuna
               Republike Slovenije, zato ima Republika Slovenija k predlogu proučitveni pridržek."
               Sedaj mislim, da imamo glasovalne naprave vsi, zato pričenjamo glasovanje. Glasujemo.
                  <stage type="mag"/><stage>(nadaljevanje)</stage> Kdo je za? <stage>(8
               članov.)</stage> Je kdo proti? <stage>(? članov.)</stage></p>
               <p>Ugotavljam, da je predlog sklepa sprejet.</p>
               <p>Sedaj pa dajem na glasovanje še predlog stališča Republike Slovenije k drugi točki
               U684, ki se glasi: Republika Slovenija v načelu podpira predlog direktive Evropskega
               parlamenta in sveta o določenih dovoljenih uporabah del in drugih predmetov urejanja
               zaščitenih z avtorsko in sorodnimi pravicami za slepe in slabovidne osebe ter osebe z
               drugimi motnjami branja ter o spremembi direktive 2001/29/ES o usklajevanju določenih
               vidikov avtorske in sorodnih pravic v informacijski družbi. Republika Slovenija
               ocenjuje, da so glavne predlagane rešitve ustrezne in da bodo slepim in slabovidnim
               osebam ter drugim osebam z motnjo branja skupaj z rešitvami o predlogu uredbe
               Evropskega parlamenta in sveta o čezmejni izmenjavi med unijo in tretjimi državami
               izvodov v dostopnem formatu določenih del in drugih predmetov urejanja zaščitenih z
               avtorsko in sorodnimi pravicami v korist slepih in slabovidnih oseb ter oseb z
               drugimi motnjami branja omogočile boljši dostop do knjig in drugih tiskanih del na
               enotnem trgu. Pri obravnavi predloga bo treba preveriti še nekatera vsebinska
               vprašanja in finančne posledice za proračun Republike Slovenije, zato ima Republika
               Slovenija k predlogu preučitveni pridržek. Republika Slovenija se bo tudi zavzela za
               podaljšanje roka za prenos določb direktive v nacionalno zakonodajo, saj je predlagan
               12 mesečni rok prekratek.</p>
               <p>Začenjamo torej z glasovanjem. Glasujemo.</p>
               <p>Kdo je za? <stage>(9 članov.)</stage> Je kdo proti? <stage>(? članov.)</stage></p>
               <p>Ugotavljam, da je predlog sklepa sprejet.</p>
               <p>S tem prehajamo na <title>3. TOČKO DNEVNEGA REDA – TO JE PREDLOG STALIŠČA REPUBLIKE
                  SLOVENIJE DO PREDLOGA DIREKTIVE EVROPSKEGA PARLAMENTA IN SVETA O AVTORSKIH
                  PRAVICAH NA ENOTNEM DIGITALNEM TRGU.</title> Besedo spet predajam gospe Evi Štravs
               Podlogar, državni sekretarki na Ministrstvu za gospodarski razvoj in tehnologijo, da
               nam predstavi ta predlog.</p>
            </sp>
            <sp xml:id="SDT7-Skupna-2016-11-14.sp20">

               <speaker>EVA ŠTRAVS PODLOGAR:</speaker>

               <p>Hvala lepa za besedo.</p>
               <p>Predlog direktive Evropskega parlamenta in Sveta o avtorskih pravicah na enotnem
               digitalnem trgu je eden izmed štirih predlaganih zakonodajnih predlogov v zvezi z
               reformo avtorskega prava. Evropska komisija želi s tem predlogom prilagoditi avtorsko
               pravo digitalnim tehnologijam. Cilj predlagane direktive je zmanjšanje razlik med
               nacionalnimi ureditvami avtorskih pravic, izboljšanje čezmejnega spletnega dostopa
               uporabnikov Evropske unije do avtorskih del, okrepitev novih vrst uporab na področju
               raziskav in izobraževanja ter jasna opredelitev vloge spletnih storitev pri
               distribuciji del in drugih predmetov urejanja.</p>
               <p>Prelagani ukrepi so namenjen prilagoditvi izjem in omejitev digitalnim in čezmejnim
               okoljem, boljši praksi licenciranja in zagotovitvi širšega dostopa do vsebine,
               oblikovanju dobro delujočega trga za avtorske pravice. Predlagani ukrepi so zelo
               raznoliki in med drugim vzpostavljajo tako nove omejitve avtorskih in sorodnih
               pravic, kot novo pravico za založnike novic.</p>
               <p>Vlada predlaga, da se sprejme stališče, da Republika Slovenija podpira nadaljnjo
               harmonizacijo avtorskega prava Evropske unije, saj meni, da je zaradi digitalne in
               čezmejne uporabe varovane vsebine nujno potrebna za zagotovitev delovanja enotnega
               notranjega trga. Ocenjujemo, da je predlog te direktive primerna osnova za nadaljnjo
               razpravo. <stage type="mag"/><stage>(nadaljevanje)</stage> Ker pa
               predlog obravnava obsežna vprašanja, ki imajo lahko velik vpliv na različna
               gospodarska in negospodarska področja ter na nacionalno identiteto in kulturno
               raznolikost, ga je potrebno podrobno preučiti, zato ima Republika Slovenija na
               predlog direktive preučitveni pridržek. Predlagamo, da to stališče podprete in seveda
               tudi pri tej točki so vam za dodatna, podrobnejša pojasnila na voljo tudi moji kolegi
               iz Ministrstva za gospodarstvo in Urada za intelektualno lastnino.</p>
               <p>Hvala lepa.</p>
            </sp>
            <sp xml:id="SDT7-Skupna-2016-11-14.sp21">

               <speaker>PODPREDSEDNICA MARINKA LEVIČAR:</speaker>

               <p>Hvala tudi vam.</p>
               <p>In sedaj odpiram razpravo poslank in poslancev. Prosim, gospod Ranc se je prijavil
               prvi k razpravi.</p>
            </sp>
            <sp xml:id="SDT7-Skupna-2016-11-14.sp22">

               <speaker>DANILO ANTON RANC (PS SMC):</speaker>

               <p>Predsedujoča, hvala za besedo, lep pozdrav predstavnikom ministrstva. </p>
               <p>Seveda ti dve direktivi obravnavata eno zelo aktualno tematiko, ki smo jo v
               parlamentu tudi pred kratkim obravnavali. Gre seveda za neke avtorske pravice in
               seveda tudi to vprašanje bi posebej izpostavil in podprl stališče v zvezi z vplivom
               na neko kulturno identiteto mladih držav v Evropski uniji in pa vpliv nekih
               multinacionalk, ki bi s to direktivo na nek način tudi ogrozile narodno identiteto,
               seveda tudi slovenski jezik kot tak. Tako, da s tega vidika vsekakor podpiram ta
               pridržek in tudi pričakujem, da bomo tudi pripombe vseh inštitucij v tej smeri tudi
               upoštevali in zagotovili, da bo v naši državi seveda omogočena enakopravna obravnava
               predvsem seveda omogočena, kar itak je po ustavi slovenskega jezika in pa seveda pri
               uporabi v teh sredstvih in pa, da ne bi prišlo skozi to direktivo na stranska vrata
               do prevlade tujih multinacionalk s področja javne radio difuzije. Tako, da s tega
               vidika tudi ta pridržek podpiram in tudi na nek način pričakujem od ministrstva in
               strokovnih služb, da bodo skrbno preučili to direktivo o sodelovanju z vsemi
               zainteresiranimi.</p>
               <p>Hvala lepa.</p>
            </sp>
            <sp xml:id="SDT7-Skupna-2016-11-14.sp23">

               <speaker>PODPREDSEDNICA MARINKA LEVIČAR:</speaker>

               <p>Hvala tudi vam.</p>
               <p>Besedo dajem gospodu Jožefu Horvatu. Izvolite.</p>
            </sp>
            <sp xml:id="SDT7-Skupna-2016-11-14.sp24">

               <speaker>JOŽEF HORVAT (PS NSi):</speaker>

               <p>Hvala lepa, spoštovana gospa podpredsednica! Kolegice in kolegi, spoštovana državna
               sekretarka, lepo vas pozdravljam!</p>
               <p>To vprašanje, ki ga zdaj obravnavamo je izjemno pomembno in na začetku bom kritičen
               do vseh inštitucij Evropske unije, to pomeni tudi do nacionalnih vlad držav članic
               torej. Zadeve se dogajajo prepočasi. Že stalno in že nekaj let, desetletij
               ugotavljamo, da tehnologija prehiteva regulativo. Da sem bolj točen, digitalne
               tehnologije prehitevajo avtorsko pravo. In tu capljamo in ko bomo najbrž imeli neko
               rešitev, ki bo ustrezna, usklajena za današnji čas, nas bodo tehnologije že spet
               prehitele. In zdaj je bolj, kot kdajkoli prej pomembno, da ustvarimo neko ustrezno
               okolje, ki bo vsem Evropejcem omogočalo, da odkrijejo kulturo in uživajo v njej na
               nove digitalne načine. Tudi Slovenija mora tu biti zelo zainteresirana in dajem
               pobudo, da Slovenija nekako zahteva, da se stvari na evropski ravni dogajajo hitreje.
               V redu, zdaj imamo direktivo, zdaj smo na vrsti mi doma. Zdaj moramo hitro in čim
               prej spremeniti nacionalno zakonodajo, če tudi mi želimo, da bodo tudi drugi
               državljani Evrope izven naše države uživali v slovenski kulturi. In dejstvo je, da
               digitalne tehnologije temeljito spreminjajo, vsak dan temeljito spreminjajo naš način
               življenja, naše navade, naše potrebe, naša povpraševanja,<stage type="mag"/><stage>(nadaljevanje)</stage> naše trgovanje in tako dalje in tako dalje. In
               danes več, kot polovica Evropejcev za dostop do spleta že uporablja pametne telefone.
               Krepko več, kot polovica, okrog 60% so podatki, ki sem jih zasledil, uporabljajo
               torej pametne telefone, tablične ali prenosne računalnike oziroma koristi od tako
               imenovane mobilne aplikacije. Ta delež je seveda bistveno, bistveno večji med
               mladimi. Spreminja se tudi način razmišljanja in danes skoraj četrtina Evropejcev
               meni, da so nezakoniti prenosi vsebin sprejemljivi, če v njihovi državi ne obstaja
               nobena zakonita možnost. To nas mora skrbeti. Za zakonite vsebine pa so pripravljeni
               Evropejci seveda tudi plačati in teh plačil se vse bolj poslužujejo.</p>
               <p>Če pogledamo Slovenijo, nimam svežih podatkov, ampak tam recimo konec lanskega leta…
               V Sloveniji je konec lanskega leta okrog 20% prebivalcev, ki si na spletu ogleduje
               filme, nanizanke in druge video posnetke, spletno storitev plača, torej 20%
               prebivalcev spletno storitev plača z naročilom ali pa s posameznim nakupom in
               izposojo. Skoraj četrtina Slovencev, ki še nimajo naročnine za dostop do filmov,
               nanizank in drugih digitalnih vsebin pa meni, da je možnost uporabe tovrstnih
               storitev na potovanju po Evropski uniji pomemben dejavnik pri odločitvi o naročanju
               na določeno storitev.</p>
               <p>Trg za zakonito dostopne vsebine bi se lahko močno razširil in na tem področju
               obstaja pomembna tako imenovana čezmejna dimenzija. Težava pa je, da je evropska
               zakonodaja o avtorskih pravicah ostala nespremenjena, je torej zastarela in je bila
               nazadnje bistveno spremenjena tam nekje pred 15 leti, ko se je digitalna revolucija
               šele začenjala. In številni vidiki so torej zastareli in oddaljeni od realnosti.
               Dejstvo je seveda, da ta razprava o avtorskih pravicah vzbuja v vseh državah članicah
               strastne odzive. To ni enostavna tema. In tudi zaradi tega je morda najti prav v tem
               neko opravičilo, ki pa ga osebno ne sprejemam, da se zadeve vlečejo prepočasi in tako
               dolgo.</p>
               <p>Obstajajo seveda različna stališča tistih, ki hočejo ohraniti sedanji sistem in med
               stališči tistih, ki pa so zagovorniki revolucije, torej hitrih sprememb, prilagojenih
               sodobnemu načinu življenja. Če želimo biti jasni in pragmatični, avtorske pravice so
               pomemben temelj za ustvarjalnost in kulturno raznolikost, enako pa velja tudi za
               načelo pravičnega plačila za ustvarjalce v novi digitalni resničnosti. Zato sam
               mislim, da se ne smemo na tem področju iti revolucije, ampak evolucijo. Ampak tudi ta
               je lahko hitra. Pravzaprav bi morala biti hitrejša, kot je hitrost razvoja digitalnih
               tehnologij.</p>
               <p>Tukaj zdaj mene zanima kdaj se bo Vlada lotila spremembe nacionalne zakonodaje,
               kateri zakoni so to in kdaj Vlada načrtuje, da bi nacionalna zakonodaja bila v
               Državnem zboru sprejeta. Hvala lepa.</p>
            </sp>
            <sp xml:id="SDT7-Skupna-2016-11-14.sp25">

               <speaker>PODPREDSEDNICA MARINKA LEVIČAR:</speaker>

               <p>Hvala gospod Horvat.</p>
               <p>Ker ne vidim več… A Marko… Gospod Ferluga, Marko Ferluga ima besedo.<stage type="mag"/>
               </p>
            </sp>
            <sp xml:id="SDT7-Skupna-2016-11-14.sp26">

               <speaker>MARKO FERLUGA (PS SMC):</speaker>

               <p>Hvala.</p>
               <p>Jaz sem prebral tole zadevo, pa me je pri obrazložitvi razlogov za pridržek zmotilo
               naslednje, kjer piše, da zaradi poznega prejema slovenske različice predloga
               direktive še potekajo posvetovanja. Kaj to zdaj pomeni? Ali smo spet mi malo zaspali,
               ali je kdo odgovoren za to? Ker, če sami se spomnimo, smo že pred kratkim mi
               sprejemali našo nacionalno zakonodajo o teh avtorskih pravicah in vsem tem in mogoče
               bi bilo že takrat pametno gledati tudi kaj se dogaja pri Evropi, da bi bilo to nekako
               komplementarno in da ne izgubljamo časa. To je eno.</p>
               <p>Druga zadeva, kjer piše, je ta, da so prvi odzivi deležniki kazali na to, da so zelo
               nasprotujoča in različna mnenja o istih vprašanjih. Zdaj, katerih deležnikov me tukaj
               zanima. Se pravi, da je potekala neka razprava, se pravi, da nekaj je potekalo. Ali
               to pomeni na evropskem nivoju? Če, ne? Drugo, kar piše, piše, da jasno, da so to
               obsežna vprašanja tako, kot je rekel tudi gospod Horvat in da imajo velik vpliv na
               gospodarsko in negospodarsko področje in tako dalje, nacionalno identiteto, kulturo
               in tako dalje. In zdaj mene ta velik vpliv zanima ali smo ga mi fokusirali, kaj bo to
               pomenilo za Slovenijo, se in na kakšen način se pripravljajo ti neki kontra predlogi
               oziroma konkretni predlogi? In če pogledamo na 6. strani me je pa najbolj… Na 6.
               strani tega vašega dopisa, kjer je ocena vplivov in posledic predlogov Zadeve EU.
               Nekje proti koncu piše, citiram stavek: "na novo vzpostavljene obveznosti bi lahko
               pomenile omejevanje svobode interneta oziroma pomenile izrazit odklon od odprtega,
               nevtralnega značaja interneta." Jaz mislim, da je ta stavek precej, bom rekel
               zaskrbljujoč. Zdaj iz samega konteksta zdaj ne razumem prav ali to pomeni tako veliko
               omejevanje ali kaj, ampak, če je tako napisano, potem je že kot nek, bom rekel manjši
               alarm, da se to nekako uredi, odpravi, da se reši. Ker dandanes tako, kot je rekel
               tudi gospod Horvat, brez interneta, brez tega digitalnega dela, si niti ne moremo več
               zamišljati našega življenja in na to moramo biti pripravljeni. Zdaj neke take strašne
               omejitve pa mislim, da v tem sodobnem času ne pridejo v poštev. Tako, da bom z
               veseljem poslušal vaše odgovore.</p>
               <p>Hvala.</p>
            </sp>
            <sp xml:id="SDT7-Skupna-2016-11-14.sp27">

               <speaker>PODPREDSEDNICA MARINKA LEVIČAR:</speaker>

               <p>Hvala.</p>
               <p>Sedaj pa res ne vidim več želje za razpravo in bi prosila predstavnika Vlade oziroma
               Urada za intelektualno lastnino, da bi nam odgovorili na postavljena vprašanja in
               dileme.</p>
            </sp>
            <sp xml:id="SDT7-Skupna-2016-11-14.sp28">

               <speaker>MOJCA PEČAR:</speaker>

               <p>Hvala za besedo. Mojca Pečar iz Urada za intelektualno lastnino.</p>
               <p>Če najprej začnem pri prvem komentarju. Ja, pravo se nikoli ne more dovolj hitro
               odzvati na spremembe v tehnologiji in žal bo vedno tako, da bo pravo korak zadaj. Če
               bo samo korak zadaj, bomo verjetno vsi veseli. V Evropski uniji so napovedovali, pač
               nova sestava komisije, zelo korenite spremembe na področju avtorskega prava in od teh
               predlogov, ki so danes na mizi, predvsem ta direktiva, smo verjetno vsi pričakovali
               več, kot je zapisano in to je to, da se pravzaprav prvi odzivi zainteresirane
               javnosti, ki prihajajo iz različnih področij življenja, od znanstvenikov, knjižnic,
               imetnikov pravic, do glasbenikov, ustvarjalcev. Vsi so na nek način razočarani nad
               tem predlogom. Uporabniki bi si želeli več omejitev in izjem, imetniki pravic pa več
               orodij, ki bi jim omogočale nadzor nad tem, kar je na spletu in v bistvu potem tudi
               uveljavljanje pravic.</p>
               <p>Tako, da s tega vidika je težko tudi reči kakšne bodo spremembe na koncu, ker države
               članice še vse preučujejo ta predlog. Ta predlog niti nima neke rdeče niti, ki bi se
               vlekla skozi direktivo, ampak ima na nek način <stage type="mag"/><stage>(nadaljevanje)</stage> razpršene ukrepe tako, da v bistvu najprej daje nove
               omejitve in izjeme za namene podatkovnega rudarjenja, za namene učenja, ohranjanja
               kulturne dediščine. Potem je v bistvu namen izboljšanja dostopa do razprodanih del,
               ki pa naj bi temeljil nekje na obliki kolektivnega uveljavljanja pravic, potem pa
               vzpostavlja neke nove pogajalske mehanizme in tudi novo sorodno pravico za založnike
               novic na spletu. S tega vidika na nek način poskušajo zadovoljiti imetnike novih
               pravic, hkrati pa uveljavlja, predlaga, da bi se spremljala uporaba vsebin na spletu,
               recimo na platformah You tube.</p>
               <p>In tukaj, če smem zdaj na vas se obrniti, Ministrstvo za javno upravo je prav v tej
               določbi videlo neko grožnjo internetu in zato je opozorilo, da je potrebno to
               preučiti. Ni interes, da se zapre internet, sploh ne. Naš interes je, da se v bistvu
               cel predlog iz teh različnih vidikov pogleda, ker tukaj ne gre samo za vprašanje
               avtorske in sorodnih pravic ampak dejansko celovitega urejanja vsebin in dostopnosti
               vsebin na spletu in zadeva tukaj je dejansko gospodarstvo in negospodarstvo. In
               menimo, da je to potrebno zares skrbno preučiti.</p>
               <p>Opravili smo prva posvetovanja z zainteresirano javnostjo. Vabili smo, upam, da
               dovolj na široko tudi inštitut Jožef Štefan, Kemijski inštitut. Nekateri so se
               odzvali, nekateri ne. Predstavnike raznih knjižnic, ustanov, ki se ukvarjajo s
               kulturno dediščino, predstavnike RTV organizacij, kolektivnih organizacij, imetnike
               pravic kot take… Poskušali smo pritegniti vse različne deležnike. To je bilo kot v
               smislu javnega posvetovanja, prvega, je šele začetek in pa potem tudi resorje, ki po
               našem mnenju to zagotovo zadeva: javno upravo, kulturo, šolstvo, znanost,
               izobraževanje, šport. Tako, da želimo z vseh vidikov pretehtati predlagane ukrepe in
               poskušati čim bolj se približati neki realnosti, ki bi lahko potem zagotovila neko
               dobro delovanje spleta z vidika teh avtorske in sorodnih pravic in da bi se omogočila
               neka prava dostopnost do njih.</p>
               <p>Z vidika Evropske unije je Evropska komisija opravljala pogovore prej, preden je
               predlagala te ukrepe. Pri tem predstavniki držav članic nismo sodelovali, ampak kot
               rečeno, mi na naši ravni, na notranji ravni želimo imeti posvetovanja ves čas
               obravnave tega predloga, ker se zavedamo, da je ta predlog direktive zelo pomemben in
               da bo vplival na vse nas.</p>
               <p>Kar se tiče nekih fokusov v zvezi s to direktivo. Ja, pogledati bo potrebno ali so
               predlagane omejitve zadostne, ali bodo omogočile in izpolnile pričakovanja tega, da
               bi omejitve izboljšale pretok informacij v znanosti, pa pri učenju, kot takem in če
               bo potrebno, bomo predlagali v obravnavi neke spremembe. Ravno tako bo potrebno
               pogledati ali so recimo predlagani ukrepi v zvezi z dostopom do razprodanih del na
               trgu zadostni ali so sploh taki, da so izvedljivi in da se jih da izpeljati. Verjetno
               bo zelo raznoliko mnenje o predlagani novi sorodni pravici za založnike teh
               digitalnih novic, kjer je pravzaprav vprašanje kaj naj bi se varovalo, ker novice
               danes niso avtorskopravno varovane, tukaj pa se vzpostavlja oziroma se predlaga nova
               sorodna pravica, ki naj bi dala pravico reproduciranja in dajanja na voljo javnosti
               založnikom teh novic. <stage type="mag"/> <stage>(Nadaljevanje)</stage>
               In predlagano je 20 letno varstvo, tako da tukaj bodo gotovo zelo nasprotujoči si
               interesi in so že bili izraženi, in kot rečeno, pri teh, pri nadzoru del, ki so na
               raznih teh platformah kot je na primer YouTube, bodo tudi različni vidiki izraženi že
               po sedaj prejetih prvih odzivih slovenske javnosti, so pričakovanja uporabnikov bila,
               da jim bo ponujeno več in po drugi strani pričakovanja imetnikov, da bo pa bolje
               poskrbljeno za njimi, in da bodo oni dobili boljša orodja. In ker gre tukaj za
               nasprotujoče si interese, bo potrebno skrbno pretehtati kje je to ravnovesje mogoče
               vzpostaviti. Mi si bomo prizadevali, da ves čas v obravnavi tega predloga vključujemo
               vse zainteresirane deležnike, tako kot sem že pri prejšnjih točkah omenila, smo takoj
               po prejemu prevodov, ki so prispeli šele tri tedne, več kot tri tedne po objavi
               predloga, osnovnega, takoj izvedli prve sestanke in prava posvetovanja z javnostjo in
               resorji in bomo z njimi nadaljevali, tako da upamo, da bomo tekom obravnave te
               direktive prišli do nečesa kar bi bilo za našo državo v redu, kar bi bilo
               sprejemljivo, in da en bi pretirano poseglo v interese ene ali druge skupine, in da
               poskušamo najti ustrezno ravnovesje. Tako da, mislim... / oglašanje iz ozadja/</p>
            </sp>
            <sp xml:id="SDT7-Skupna-2016-11-14.sp29">

               <speaker>DAVID BOROJE:</speaker>

               <p> Lepo pozdravljeni! David Boroje, Ministrstvo za gospodarstvo.</p>
               <p>V bistvu bi se navezal na to kar je že kolegica iz Urada za intelektualno lastnino,
               kjer strokovno pokrivajo tako industrijsko lastnino oziroma pravice industrijske
               lastnine kot avtorsko pravo, kar je že povedala, navezal na to, da pravzaprav
               dejansko spremembo nacionalne zakonodaje je treba gledati v luči tudi teh sprememb,
               ki so sedaj na mizi v EU, in ki prinašajo precejšnje spremembe v konceptu, v
               dojemanju nekih, kot ste rekli, mogoče malo starih konceptov dojemanja avtorskega
               prava, tako da tudi te nacionalne spremembe bo treba gledati in previdno vključevati
               notri v skladu s tem kar se dogaja sedaj na področju EU. Poleg tega, kot sami veste,
               je bilo relativno pred kratkim sprejet tudi Zakon o kolektivnem upravljanju in
               avtorskih sorodnih pravic, ki je sicer en parcialni manjši del, ampak moram reči, da
               je bilo praktično sedaj zadnje leto in pol precej intenzivno veliko časa, energije
               posvečeno temu področju, ki je sicer zelo specifično, ampak glede na dogajanja zelo
               pomembno, tako da je bilo veliko fokusa na tem glede tega področja. So se pa vmes v
               razpravah pojavljalo tudi posamezni predlogi vezani na spremembo Zakona o avtorskih
               in sorodnih pravicah, ki so bili zabeleženi, zaznani in se nekako sedaj to zbira in
               to bodo recimo tudi podlaga za dejansko potem delo naprej. Kot sem rekel, praktično
               sedajle do tega sprejema Zakona o kolektivnem upravljanju avtorskih in sorodnih
               pravic, je bila večina ljudi, ki se ukvarja s tem kar je, gledano zelo specifično
               področje, relativno malo tako na ministrstvu kot na Uradu za intelektualno lastnino
               okupirana praktično s tem, ampak je nekako sedaj ideja, da se, ko se je to sprostilo,
               nekako se posvetimo tudi področju sprememb zakona o avtorskih sorodnih pravicah, na
               podlagi že sprejetih sprememb in pa tudi tega dogajanja kar sedaj prinaša pač na
               nivoju Evropske unije.</p>
            </sp>
            <sp xml:id="SDT7-Skupna-2016-11-14.sp30">

               <speaker>PODPREDSEDNIK MARINKA LEVIČAR:</speaker>

               <p>Hvala za pojasnilo.</p>
               <p>K besedi se je ponovno prijavil gospod Jožef Horvat. Prosim.</p>
            </sp>
            <sp xml:id="SDT7-Skupna-2016-11-14.sp31">

               <speaker>JOŽEF HORVAT (PS NSi):</speaker>

               <p>Hvala lepa za vaše odgovore.</p>
               <p>Sedaj jaz sem mogoče preveč zahteven. Res je, da imamo na mizi predlog direktive
               Evropskega parlamenta in sveta o avtorskih pravicah na enotnem digitalnem trgu in,
               saj pravim, morda sem preveč zahteven, nekako ne vidim, da bi ta predlog direktive
               naslavljal tudi vprašanja uporabe avtorsko zaščitenih vsebin na dveh zelo pomembnih
               ali morda najpomembnejših segmentih, sektorjih, to je sektor izobraževanja in sektor
               raziskav.</p>
               <p>Ta dva sektorja sta za razvoj Evrope gotovo <stage type="mag"/> <stage>(nadaljevanje)</stage> med najpomembnejšimi. Ne vidim pa, da bi ta predlog
               direktive, kot rečeno, naslavljal vprašanja avtorsko zaščitenih vsebin s teh dveh
               področij. Govorimo več ali manj o kulturnih stvaritvah. Kaj pa sektorji izobraževanja
               in raziskav?</p>
               <p>Hvala lepa.</p>
            </sp>
            <sp xml:id="SDT7-Skupna-2016-11-14.sp32">

               <speaker>PODPREDSEDNIK MARINKA LEVIČAR:</speaker>

               <p>Prosim za pojasnilo.</p>
            </sp>
            <sp xml:id="SDT7-Skupna-2016-11-14.sp33">

               <speaker>MOJCA PEČAR:</speaker>

               <p>Hvala za besedo.</p>
               <p>Pravzaprav Evropska komisija želi nasloviti uporabo v sektorju raziskav in
               izobraževanja predvsem z dvema določbama in sicer 3. členom o podatkovnem rudarjenju
               in četrtim členom o uporabi del pri čezmejnem učenju. Odzivi javnosti so, da je to
               prestrogo in si želijo, da bi bile te določbe, o omejitvi avtorskih in sorodnih
               pravic širše, da bi več uporabnikov lahko uporabljalo te določbe. Tako, da res je, da
               glede na to, da je Evropska komisija obljubljala precej oziroma zelo veliko, da so
               bila pričakovanja večja in da ti predlogi ne ustrezajo tem pričakovanjem. Komisija bi
               tukaj želela uvesti zelo ozko izjemo, tako da bi pravzaprav samo recimo na področju
               znanosti samo raziskovalne organizacije, ki so posebej določene, obstaja definicija,
               lahko izvajale to podatkovno rudarjenje po kar, v bistvu da tako rečem, gre recimo
               za, ko ima nekdo dostop do neke podatkovne baze, na primer IUS-info, kjer so tudi
               članki, da bi lahko ta, ki ima dostop do tega, lahko brskal, iskal podatke po tej
               podatkovni bazi. Tukaj se seveda vzpostavlja sploh osnovno vprašanje v kolikšni meri
               gre tukaj za omejitev avtorske pravice. Verjetno bolj za sorodne, ker gre za
               podatkovno bazo. Komisija pa kljub temu predlaga, da se uvede taka omejitev zato, da
               bi bilo jasno, da ne more priti do kršitev avtorske pravice pa sorodne kot take.
               Zainteresirana javnost v Sloveniji pa je izrazila interes, da se to razširi, da naj
               ne bi bilo omejeno samo na raziskovalne organizacije. To so pač prvi odzivi.</p>
               <p>Glede 4. člena, ki se nanaša na čezmejno učenje, je pravzaprav predlagano, da bi se
               uvedla neka enotna izjema ali omejitev, pri čemer direktiva ni dosledna, ker če je
               omejitev, mi je dovoljeno, da države članice to omejitev naredijo na različnih
               ravneh, če je pa enotno določena izjema, pa pomeni, da sploh imetnik avtorske in
               sorodnih pravic nima nobenih pravic, da bi kakorkoli posegel v ta način uporabe, ki
               je del izjeme. In v bistvu želijo omejiti to izjemo ali omejitev na prostore kjer se
               izvajajo te izobraževal..., kjer izobraževalne ustanove izvajajo svojo dejavnost in
               pa recimo na te, čezmejno učenje, da te platforme, ko recimo, učenje na daljavo v
               nekem zaprtem sistemu. Sedaj, kot rečeno, pri odzivih zainteresirane javnosti so, da
               naj se ta omejitev ali izjema uredi enotna, zato da bi veljala enaka ureditev v
               Sloveniji in tudi na primer v sosednjih državah, da ne bi bilo razlik. Tako, da bomo
               videli. Upamo, da bo potem mogoče na ravni Evropske unije poiskati ustrezen
               kompromis.</p>
            </sp>
            <sp xml:id="SDT7-Skupna-2016-11-14.sp34">

               <speaker>PODPREDSEDNIK MARINKA LEVIČAR:</speaker>

               <p>Hvala.</p>
               <p>S tem končujem razpravo in predajam besedo gospe Andreji Potočnik, predsedniki Odbora
               za gospodarstvo.</p>
            </sp>
            <sp xml:id="SDT7-Skupna-2016-11-14.sp35">

               <speaker>PREDSEDNICA ANDREJA POTOČNIK:</speaker>

               <p>Najlepša hvala. Drage kolegice in kolegi!</p>
               <p>Najprej bomo glasovali članice in člani Odbora za gospodarstvo. Pred glasovanjem vas
               želim opozoriti, da ima Odbor za gospodarstvo glasovalne naprave oštevilčene od 21 do
               40. Na glasovanje dajem predlog mnenja, ki se glasi: Odbora za gospodarstvo podpira
               predlog stališča Republike Slovenije do predloga direktive Evropskega parlamenta in
               Sveta o avtorskih pravicah na enotnem digitalnem trgu, EPA 1557-VII, ki ga je
               predložila Vlada in predlaga Odboru za zadeve Evropske unije kot pristojnemu odboru,
               da predlog stališča sprejme. Glasujemo. <stage type="mag"/><stage>(nadaljevanje)</stage> Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je mnenje sprejeto.</p>
               <p>S tem zaključujem 3. točko dnevnega reda. </p>
               <p>Besedo predajam gospe Levičar, podpredsednici Odbora za zadeve Evropske unije.</p>
            </sp>
            <sp xml:id="SDT7-Skupna-2016-11-14.sp36">

               <speaker>PODPREDSEDNICA MARINKA LEVIČAR:</speaker>

               <p>Hvala.</p>
               <p>Spoštovane kolegice in kolegi, zdaj bomo glasovali še članice in člani Odbora za
               zadeve Evropske unije, in sicer z glasovalnimi napravami od številke 1 do 20.</p>
               <p>Na glasovanje dajem predlog stališča Republike Slovenije, ki se glasi: Republika
               Slovenija podpira nadaljnjo harmonizacijo avtorskega prava Evropske unije, saj meni,
               da je zaradi digitalne in čezmejne uporabe varovane vsebine nujno potrebna za
               zagotovitev delovanja enotnega notranjega trga, in ocenjuje, da je predlog Direktive
               Evropskega parlamenta in Sveta o avtorskih pravicah na enotnem digitalnem trgu
               primerna osnova za nadaljnjo razpravo. Ker predlog obravnava obsežna vprašanja, ki
               imajo lahko velik vpliv na različna gospodarska in negospodarska področja ter na
               nacionalno identiteto in kulturno raznolikost, ga je treba proučiti, zato ima
               Republika Slovenija na predlog direktive proučitveni pridržek. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je stališče sprejeto.</p>
               <p>S tem zaključujem 3. točko dnevnega reda.</p>
               <p>Prehajamo na <title>4. TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PREDLOGA UREDBE EVROPSKEGA PARLAMENTA IN SVETA O DOLOČITVI PRAVIL GLEDE
                  UVELJAVLJANJA AVTORSKE IN SORODNIH PRAVIC, KI SE UPORABLJAJO ZA DOLOČENE SPLETNE
                  PRENOSE RADIODIFUZIJSKIH HIŠ IN RETRANSMISIJE TELEVIZIJSKIH IN RADIJSKIH
                  PROGRAMOV.</title>
               </p>
               <p>Besedo za uvod oziroma uvodno obrazložitev dajem gospe Evi Štravs Podlogar, državni
               sekretarki Ministrstva za gospodarski razvoj in tehnologijo.</p>
            </sp>
            <sp xml:id="SDT7-Skupna-2016-11-14.sp37">

               <speaker>EVA ŠTRAVS PODLOGAR:</speaker>

               <p>Hvala lepa, predsedujoča, za besedo. Spoštovane poslanke in poslanci!</p>
               <p>V okviru svežnja reforme avtorskega prava je Evropska komisija pripravila Predlog
               uredbe Evropskega parlamenta in Sveta o določitvi pravil glede uveljavljanja avtorske
               in sorodnih pravic, ki se uporabljajo za določene spletne prenose radiodifuznih hiš
               in transmisije televizijskih ter radijskih programov.</p>
               <p>Predlog uredbe na novo ureja pomožne spletne storitve radiodifuznih organizacij.
               Pomožna spletna storitev pomeni, da se program, ki se običajno oddaja preko satelita,
               sočasno oddaja še po spletu ali se omogoči časovni zamik. Predlog uredbe na novo
               ureja tudi digitalno transmisijo RTV programov, ki izvirajo iz drugih držav članic
               Evropske unije, v zaprtih omrežjih, kjer te RTV programe retransmisirajo, torej
               sočasno oddajajo operaterji spletnih storitev in ne radiodifuzne organizacije, na
               primer, tako imenovani IPTV. Predlog ne ureja drugih storitev, ki niso vezane na
               oddajanje, kot so, na primer, video vsebine na zahtevo. Cilj tega predloga je
               spodbuditi čezmejno opravljanje spletnih storitev, ki so pomožne glede na oddajanje
               radiodifuzne organizacije ter s prilagoditvijo pravnega okvira Evropske unije
               olajšati digitalne transmisije RTV programov, ki izvirajo iz drugih držav članic
               Evropske unije v zaprtih omrežjih. Tako se bo državljanom Evropske unije omogočil
               boljši dostop do RTV programov iz različnih držav članic EU. Za pomožne spletne
               storitve se bo uporabljalo načelo države izvora, ki ga je uvedla že Direktiva Sveta
               93/83 z dne 27. septembra 1993 o uskladitvi določenih pravil o avtorski in sorodnih
               pravicah v zvezi s satelitskim radiodifuznim oddajanjem in kabelsko retransmisijo. V
               skladu s tem načelom bo radiodifuzna organizacija z imetniki pravic uredila svoje
               obveznosti glede avtorske in sorodnih pravic zgolj v državi članici, v kateri ima ta
               radiodifuzna organizacija svoj glavni sedež, in tako pridobila pravice za pomožne
               spletne storitve za celo Evropsko unijo. <stage type="mag"/><stage>(nadaljevanje)</stage> Omenjena direktiva iz leta 1993 ureja sočasno
               nespremenjeno ter neskrajšano kabelsko retransmisijo ali retransmisijo po
               mikrovalovnih sistemih, predlog te uredbe pa retransmisijo z drugimi tehnološkimi
               sredstvi. Retransmisija bo urejena podobno kot v direktivi, kar pomeni, da se z
               retransmisijo RTV programov iz drugih držav članic uvaja obvezno kolektivno
               upravljanje pravic z možnostjo več kolektivnih organizacij in možnostjo, da imetnik
               izbere kolektivno organizacijo. Ker se bo predlagana uredba uporabljala enotno v vseh
               državah članicah Evropske unije skupaj z omenjeno direktivo iz leta 1993, je treba
               proučiti skupne učinke obeh predpisov. Prvi odzivi zainteresirane javnosti kažejo, da
               ima lahko predlog uredbe negativne učinke zlasti za majhne države, saj bi lahko
               zaradi načela države izvora povzročil preseljevanje sedeža radiodifuznih organizacij
               v države članice, kjer so manj stroge zahteve za delovanje radiodifuznih organizacij
               in je uveljavljanje avtorske in sorodnih pravic manj učinkovito. Vlada zato predlaga,
               da se sprejme naslednje stališče, in sicer, da ima Republika Slovenija proučitveni
               pridržek k predlogu te uredbe. Iz prvih odzivov zainteresirane javnosti je razvidno,
               da bi lahko predlagane rešitve imele negativne učinke med drugim na rabo slovenskega
               jezika v televizijskih ter radijskih programih radiodifuznih organizacij, dostopnih v
               Republiki Sloveniji, doseganje obveznih kvot za radiodifuzno oddajanje določenih del,
               kulturno raznolikost, konkurenčnost operaterjev kabelske retransmisije in operaterjev
               storitvene retransmisije. Prihodke slovenskih imetnikov pravic, prilive iz virov
               oglaševanja in davkov, zato je treba te rešitve skrbno proučiti.</p>
               <p>Predlagamo odboroma, da sprejmete predlagano stališče. Seveda pa zopet za nadaljnja
               pojasnila moji kolegi. Hvala lepa.</p>
            </sp>
            <sp xml:id="SDT7-Skupna-2016-11-14.sp38">

               <speaker>PODPREDSEDNICA MARINKA LEVIČAR:</speaker>

               <p>Hvala.</p>
               <p>Odpiram razpravo poslank in poslancev. Kdo želi razpravljati? Ugotavljam, da ni želje
               za razpravo, zato jo zaključujem.</p>
               <p>Besedo predajam predsednici Odbora za gospodarstvo, gospe Andreji Potočnik.</p>
            </sp>
            <sp xml:id="SDT7-Skupna-2016-11-14.sp39">

               <speaker>PREDSEDNICA ANDREJA POTOČNIK:</speaker>

               <p>Najlepša hvala.</p>
               <p>Drage kolegice in kolegi, najprej bomo o tem glasovali članice in člani Odbora za
               gospodarstvo, z glasovalnimi napravami od številke 21 do 40.</p>
               <p>Na glasovanje dajem predlog mnenja, ki se glasi: Odbor za gospodarstvo podpira
               Predlog stališča Republike Slovenije do Predloga uredbe Evropskega parlamenta in
               Sveta o določitvi pravil glede uveljavljanja avtorske in sorodnih pravic, ki se
               uporabljajo za določene spletne prenose radiodifuzijskih hiš in retransmisije
               televizijskih ter radijskih programov <stage>(EPA 1579-VII)</stage>, ki ga je predložila Vlada, in
               predlaga Odboru za zadeve Evropske unije kot pristojnemu odboru, da predlog stališča
               sprejme. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je mnenje sprejeto.</p>
               <p>S tem zaključujem 4. točko dnevnega reda in 39. nujno sejo Odbora za
               gospodarstvo.</p>
               <p>Besedo predajam gospe Levičar.</p>
            </sp>
            <sp xml:id="SDT7-Skupna-2016-11-14.sp40">

               <speaker>PODPREDSEDNICA MARINKA LEVIČAR:</speaker>

               <p>Hvala.</p>
               <p>Spoštovane kolegice in kolegi, zdaj bomo glasovali še članice in člani Odbora za
               zadeve Evropske unije, in sicer z glasovalnimi napravami od 1 do 20.</p>
               <p>Na glasovanje dajem Predlog stališča Republike Slovenije, ki se glasi: Republika
               Slovenija ima proučitveni pridržek k Predlogu uredbe Evropskega parlamenta in Sveta o
               določitvi pravil glede uveljavljanja avtorske in sorodnih pravic, ki se uporabljajo
               za določene spletne prenose radiodifuzijskih hiš in retransmisije televizijskih ter
               radijskih programov. Iz prvih odzivov zainteresirane javnosti je razvidno, da bi
               lahko predlagane rešitve imele negativne učinke med drugim na rabo slovenskega jezika
               v televizijskih in radijskih programih radiodifuznih organizacij, dostopnih v
               Republiki Sloveniji, doseganje obveznih kvot za radiodifuzijo oddajanja določenih
               del, kulturno raznolikost, konkurenčnost <stage type="mag"/><stage>(nadaljevanje)</stage> operaterjev kabelske transmisije in operaterjev
               storitev retransmisije, prihodke slovenskih imetnikov pravic, vplive iz virov
               oglaševanja in davkov, zato je treba te rešitve skrbno proučiti. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je stališče sprejeto.</p>
               <p>V zvezi s tem vas želim še opozoriti, da bo Vlada morala ta gradiva ponovno poslati v
               Državni zbor in umakniti proučitveni zadržek.</p>
               <p>S tem zaključujem 4. točko dnevnega reda in 40. nujno sejo Odbora za zadeve Evropske
               unije. Lep in uspešen dan še naprej! <title>Seja se je končala 14. novembra 2016 ob
                  10.17.</title>
               </p>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZFIMP-nujna-2-2014-10-01">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">546CD86D85F2D2E6C1257D5B0028B7F9</idno>
               <idno type="custom" subtype="day">90B42FED0902E59FC1257D65002C1D03</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=90B42FED0902E59FC1257D65002C1D03</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZFIMP-nujna-2-2014-10-01.OZFIMP" n="2">
               <name>nujna seja</name>
               <date when="2014-10-01"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZFIMP-nujna-2-2014-10-01.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZFIMP-nujna-2-2014-10-01.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">2. nujna seja</stage>
            <stage type="date">(1. oktober 2014)</stage>
            <stage type="chairman">Sejo je vodila Urška Ban, predsednica Odbora za finance in monetarno
            politiko.</stage>
            <stage type="time">Seja se je pričela ob 14.00. </stage>


            <sp xml:id="SDT7-OZFIMP-nujna-2-2014-10-01.sp1">

               <speaker>PREDSEDNICA URŠKA BAN:</speaker>

               <p>Spoštovane kolegice in kolegi, vsi vabljeni in vsi prisotni na današnji seji. Lepo
               pozdravljeni.</p>
               <p>Pričenjam 2. nujno seje Odbora za finance in monetarno politiko. Seja je bila
               sklicana na zahtevo Poslanske skupine Združena levica na podlagi drugega odstavka 48.
               člena Poslovnika.</p>
               <p>Obveščam vas, da so zadržani in se seje ne morejo udeležiti naslednji člani odbora:
               Roberto Battelli in Andrej Šircelj. Kot nadomestni člani na odboru s pooblastili
               sodelujejo naslednji poslanci: Vojka Šergan, Bojan Dobovšek in Jasna Murgel.</p>
               <p>Prehajam na določitev dnevnega reda današnje seje odbora. S sklicem seje ste prejeli
               naslednji dnevni red, 1. točka – privatizacija Aerodroma Ljubljana d.d., Telekoma
               Slovenije d.d. in drugih podjetij v državni lasti.</p>
               <p>Ker v poslovniškem roku nisem prejela predlogov v zvezi z dnevnim redom, ugotavljam,
               da je določen takšen dnevni red, kot ste ga prejeli s sklicem seje odbora.</p>
               <p>S tem prehajam na <title>1. TOČKO DNEVNEGA REDA,</title> kot sem že rekla <title>PRIVATIZACIJA AERODROMA LJUBLJANA D.D., TELEKOMA SLOVENIJE D.D. IN DRUGIH
               PODJETIJ V DRŽAVNI LASTI.</title>
               </p>
               <p>Zahtevo za današnjo sejo ste prejeli dne 19. 9. 2014.</p>
               <p>Na današnjo sejo so bili vabljeni: dr. Miro Cerar, predsednik Vlade Republike
               Slovenije, dr. Dušan Mramor, minister za finance, Jožef Petrovič, minister za
               gospodarstvo, dr. Anja Kopač Mrak, ministrica za delo, družino, socialne zadeve in
               enake možnosti. Vsi našteti so se na sejo, zaradi drugih obveznosti opravičili. Potem
               so bili vabljeni: predstavnik Agencije za trg vrednostnih papirjev, predstavniki
               uprave SDH-ja.</p>
               <p>Zdaj pa bi najprej prosila za uvod predlagatelja poslanca Luka Mesca, da predstavi
               zahtevo za nujno sejo in obrazloži priloženo gradivo.</p>
               <p>Izvolite.</p>
            </sp>
            <sp xml:id="SDT7-OZFIMP-nujna-2-2014-10-01.sp2">

               <speaker>LUKA MESEC (PS ZL):</speaker>

               <p>Lep pozdrav vsem skupaj. Najlepša hvala za besedo.</p>
               <p>Jaz bom poskušal v čim krajšem času predstaviti argumentacijo za oba predlagana
               sklepa, torej za poziv k poročilu o poteku prodajnih postopkov in drugi sklep za naš
               poziv, da se sprejme sklep o prenehanju veljavnosti sklepov o odtujitvi državnih
               naložb Republike Slovenije, ki je bil sprejet 21. julija lani.</p>
               <p>K prvemu sklepu bi uvodoma podal kratko kronologijo privatizacijo, ki so po tem planu
               potekle do zdaj, in podal kratko utemeljitev za ta sklep. Potem v drugem delu, se
               pravi za drugi sklep, torej zakaj bi bilo potrebno privatizacijo na tej točki
               ustaviti, zakaj bi bilo potrebno sprejeti sklep o odtujitvi državnih naložb
               preklicati. Bom pa v nadaljevanju podal malo daljšo vsebinsko argumentacijo.</p>
               <p>Če začnem prvo s kronologijo. Se pravi, 21. julija 2013 je Državni zbor sprejel sklep
               o soglasju o k odtujitvi državnih naložb, oktobra 2013 je bila že podpisana pogodba o
               prodaji Heliosa, Sod je kupnino prejel 3. aprila. O tem poslu je treba takoj povedati
               naslednje, še preden je bila poravnana kupnina, ki je bila poravnava aprila, je že
               decembra delo izgubilo 120 delavcev, čeprav so bile obljube tako države, kot novih
               lastnikov povsem drugačne. Včeraj je bila objavljena še novica, da bo do konca tega
               leta delo izgubilo še dodatnih 70 delavcev, zadeva je dobila svoj nacionalni, recimo
               temu, spin, tudi zaradi zloglasnega ustrahovanja sindikalne zastopnice, in pa celo
               pač predsednika Državnega zbora gospoda Vebra, poleg tega pa v tem primeru gre za v
               bistvu nek tajkunski prevzem, kar kaže vpis maksimalne hipoteke v tem podjetju v
               višini 400 milijonov evrov na stvarno premoženje podjetja, v bistvu pač ta dokument
               obstaja in je javen, zadnjič je bil med drugim objavljen v Mladini. Potem v začetku
               julija 2014 je minister za gospodarstvo napovedal, da bodo podali ovadbo zaradi suma
               kršitve prevzemne zakonodaje, v tem postopku pri Heliosu, ampak je 21. julija
               sporočil, da ovadbe ni vložil in da predstavniki ringa niso podali zadostnih
               pojasnil, zato je primer predal Agenciji za trg vrednostnih papirjev. Toliko o
               Heliosu. Od tam naprej se ni nič premaknilo, čeprav stvar še vedno ostaja izjemno
               sporna. 4. julija je Vlada sprejela sklep o začasni zaustavitvi vseh postopkov
               privatizacije, a je bil kljub temu 4. septembra <stage type="mag">(nadaljevanje)</stage> izvedena prodaja Aerodroma Ljubljana, d.d. 2.
               septembra je SDH sam zaustavil postopke privatizacije Telekoma Slovenije, dokler se o
               njem ne opredeli nova Vlada. Postopki prodaje NKBM, Žita in Cinkarne Celje so v
               različnih fazah, o njih ni dosti znanega, se pa po javno dostopnih podatkih menda
               nadaljujejo. Ob tem bi samo opozoril, da poslanci novega sklica Državnega zbora nismo
               dobili nobenega uradnega podatka o izvrševanju tega sklepa Državnega zbora doslej,
               kljub temu, da gre za eno izmed najbolj pomembnih odločitev države v tem mandatu.</p>
               <p>Ob tem bi še opozoril, da podjetja, ki so zdaj na vrsti za prodajo, zaposlujejo okrog
               12.750 ljudi. Med njimi je, recimo, druga največja slovenska banka NKBM, med njimi je
               Telekom, ki je po dobičku in prihodkih med prvimi desetimi podjetji v državi, hkrati
               pa je lastnik strateške infrastrukture. Pri prodajah, ki so bile izvedene doslej, je
               prišlo do odpuščanj in morda tudi do kaznivih dejanj, pa kljub temu ni bilo še
               nikakršnega poročila, obvestila ali obvestila novim poslancem.</p>
               <p>Državni zbor kot telo, ki je sprejelo sklep o odtujitvi državnih naložb, je odgovoren
               za to, da tudi spremlja izvrševanje svojih sklepov. Zato je nujno po našem mnenju, da
               se čim prej pridobi celovito poročilo, ki bo vsebovalo, prvič, poročilo o tem, zakaj
               Vlada in finančni minister nista ukrepala, da bi se državi vrnile glasovalne pravice
               v primeru Aerodroma, ki so omogočile, da so mali delničarji državo izločili iz
               upravljavskih pravic in nedavno Aerodrom oškodovale za 34 milijonov evrov, ki jih je
               Aerodrom privarčeval skozi 10 let za gradnjo novega terminala, zdaj so si pa mali
               delničarji, tako imenovani, čeprav gre za neke velike borzno-posredniške hiše, ta
               denar razdelili v obliki dividend, hkrati pa je s tem zapadlo 17 milijonov že
               pridobljenih evropskih sredstev, ki so bila namenjena za gradnjo drugega terminala.
               Druga točka, ki jo mora to poročilo vsebovati, je preiskava sumov kršitve prevzemne
               zakonodaje pri prevzemu Heliosa, utemeljitev za to sem že podal. In tretja točka je
               analiza in projekcija posledic vpliva prodaj na zaposlenost in na finančno stanje
               podjetij, ki so v prodajnih postopkih.</p>
               <p>Zato predlagamo naslednji sklep: Zaradi razjasnitve posledic odtujitve državnih
               naložb Republike Slovenije in družb v njeni lasti Odbor za finance in monetarno
               politiko poziva Vlado Republike Slovenije, da nemudoma poroča o postopkih
               privatizacije.</p>
               <p>Tu bi imel vprašanje za predsednico odbora, in sicer, ali se najprej opredelimo do
               tega sklepa in nadaljujemo potem z artikulacijo drugega, torej s pozivom za preklic
               teh prodajnih postopkov, ali kar nadaljujem s predstavitvijo?</p>
            </sp>
            <sp xml:id="SDT7-OZFIMP-nujna-2-2014-10-01.sp3">

               <speaker>PREDSEDNICA URŠKA BAN:</speaker>

               <p>Zdaj imate besedo, da predstavite vsebino, potem bomo pa odprli razpravo o celotni
               točki.</p>
            </sp>
            <sp xml:id="SDT7-OZFIMP-nujna-2-2014-10-01.sp4">

               <speaker>LUKA MESEC (PS ZL):</speaker>

               <p>Okej.</p>
               <p>Torej, v nadaljevanju bi, ker pozivamo, da se privatizacijo prekliče, podal po
               sklopih argumente za to odločitev, torej, zakaj mislimo, da bi bilo treba
               privatizacijo preklicati.</p>
               <p>Uvodoma bi želel povedati, da Združena levica privatizaciji ne nasprotuje zato, ker
               bi podpirala dosedanji način vodenja državnih podjetij, zanjo so odgovorne stranke,
               ki so bile do zdaj v vladah, to pa so v bistvu vse stranke, ki zdaj zasedajo ta sklic
               parlamenta, z izjemo SMC in Združene levice. Ampak cilj Združene levice je ohranitev
               podjetij v državni lasti iz dveh drugih razlogov. Prvič zato, da bo mogoče
               upravljanje v podjetjih prenesti z uprav na delavce, da se bo lahko uveljavil njihov
               kolektivni interes, torej varna zaposlitev in pošteno plačilo za pošteno delo. In
               drugič zato, da bo na državni ravni, na makro ravni možno izvajanje industrijske in
               razvojne politike, s katero se bo udejanjil splošni interes državljanov, torej
               zmanjšanje brezposelnosti, splošna blaginja, rast družbenega standarda. V
               privatiziranih podjetjih teh ukrepov ni mogoče izvesti, ker ponavadi niso v interesu
               lastnika, so pa v interesu države, če ta zares deluje v interesu državljanov. V
               privatiziranem gospodarstvu namreč ni možna resna razvojna <stage type="mag">(nadaljevanje)</stage> politika, ker podjetja po privatizaciji
               postanejo izolirani otoki, ki zasledujejo ozke interese svojih lastnikov. Brez
               razvojne politike na ravni države pa je gospodarstvo podvrženo stihijskemu razvoju,
               ki ga vodijo neki med seboj dostikrat nepovezani in med seboj konkurenčni si
               individualnimi interesi lastnikov. Če bomo pustili, da se gospodarstvo razvija
               stihijsko, bomo podprli razvoj v nerazvitost, ki ga v številnih perifernih državah po
               vsem svetu spremljamo v bistvu že skozi celotno zgodovino kapitalizma in v bistvu na
               nek način je naša primerjalna prednost ravno to, da ta država še ima državno
               lastništvo dokaj široko, da še lahko strateško opravlja s temi panogami in da še
               lahko skozi strateško upravljanje gospodarstva zasleduje neke primerjalne prednosti.
               In če dopustimo razprodajo se odrečemo ravno tej največji primerjani prednosti
               Slovenije in pri tem lahko pozabimo na dohitevanje razvitih držav po BDP-ju in kar je
               še bolj usodno, začeli bomo zaostajati tudi po kazalcih človekovega razvoja, ki je
               bila do zdaj največja kvaliteta naše družbe. Namreč Slovenija je v zadnjih 20 letih
               naredila preskok iz družbe z nizkim dohodkom, nizkim standardom v družbo s srednjim
               standardom in je v bistvu po kazalcih družbenega razvoja prehitela vse južno evropske
               države kar je zelo redek primer v ekonomski zgodovini.</p>
               <p>Potem če gremo naprej na področje javnih dobrin, ki so prav tako občasno vključene v
               debate v privatizaciji bi pripomnili samo to, da če te dejavnosti, torej socialno
               varstvo, zdravstvo, infrastrukturne in komunalne storitve prepustimo tržnemu razvoju,
               jih prepustimo temu, da se bodo razvijale samo rentabilne storitve in zato lahko
               pozabimo na tretjo razvojno oz, vsem dostopno dolgotrajno oskrbo zdravstvene storitve
               za vse, ker pač to za neke zasebne vlagatelje niso rentabilne dejavnosti. Tukaj je
               mogoče precej plastičen primer zdravstva v Združenih držav Amerike, ki glede na
               sredstva v BDP-ju namenja največji delež za zdravstvo na svetu. Če se ne motim, ta
               znaša okrog 17%, v Sloveniji okrog 9 do 10, pa vendar v ZDA, torej v najbolj bogati
               državi na svetu, ostaja 50 milijonov njenega prebivalstva brez osnovnega
               zdravstvenega zavarovanja. To se zgodi, če prepustimo storitve, kot so zdravstvene
               storitve, zasebni iniciativi.</p>
               <p>Drugič. Na področju naravnih monopolov je treba opomniti na to, da naravni monopoli
               so tiste dejavnosti, ki imajo zaradi ali pa tiste družbe, ki imajo zaradi neke
               posebne naravno strateške lege tako imenovano rento naravnega monopola. Če to
               prepustimo zasebnim lastnikom pomeni, da se ta renta ne bo zlivala v državni proračun
               ampak se bo zlivala pač v privatne dobičke in s tem se bo država odrekla možnosti za
               na primer, če prodamo elektroenergetsko omrežje, se pač s tem odrečemo, da bi se
               dobički iz te panoge izlivali v državni proračun za razvoj javno elektroenergetske
               infrastrukture ampak bodo pač enostavno se zlivali v zasebne žepe.</p>
               <p>Potem tretjič. Treba je opomniti na eksterne učinke poslovanja določenih podjetij.
               Recimo letalski promet ima zelo pozitivne učinke za celo vrsto gospodarskih panog, pa
               čeprav se te recimo pri Adrii Airways kažejo kot stroški ampak navzven pač na celotno
               gospodarstvo imajo pa ti stroški, ki mogoče pač v Adrii Airways pomenijo izgubo,
               imajo pa na celotno gospodarstvo pozitivne učinke. Če prodamo Adrio Airways pomeni,
               da bo verjetno zasebni lastnik, ki bo gledal na to, da bo to podjetje, kot enota
               rentabilno, bo pač rezal ravno tiste stroške od katerih ima mogoče družba koristi,
               družba kot celota, to specifično podjetje pa ne. Pri Aerodromu se je to na nek način
               že zgodilo s tem ko je država izgubila upravljavske pravice in ko je bilo odločanje o
               investicijah in poslovanju družbe pač prepuščeno malim delničarjem. Tam smo že videli
                  <stage type="mag">(Nadaljevanje)</stage> de facto
               privatizacijo, ki je na koncu pomenila to, da so si mali delničarji razdelili 35
               milijonov evrov akumuliranih sredstev za drugi terminal, ker jim pač enostavno ni
               bilo v interesu tega terminala graditi, ker so vedeli, da bo ta družba tako ali tako
               prodana in so enostavno izkoristili trenutek. Skratka, to je ta zgodba.</p>
               <p>Če gremo naprej, problematično je še, da s privatizacijo podjetja postanejo de facto
               podružnice tujih firm. Se pravi, če imamo zdaj Telekom, Aerodrom, itn., kot neka
               samostojna podjetja, bodo po privatizaciji ostale samo neke podružnice tujih
               podjetij, pri čemer se bodo spet dobički zlivali v tujino namesto v državni proračun.
               Kot smo videli v preteklosti, so pogosto tukaj na delu tudi odpuščanja in
               racionalizacije proizvodnje, kar je normalno, ker si novi lastni želi kupnino
               povrniti.</p>
               <p>Če pogledamo mogoče samo za primer, zakaj je boljše, da je podjetje v državni lasti
               in funkcionira kot samostojno podjetje kot, da ga prodamo in postane podružnica tujih
               firm, lahko pogledamo primer Krke in Leka. Kot vemo, je bil Lek prodan leta 2002
               švicarskemu Novartisu in takrat je imela Krka približno eno tretjino več zaposlenih
               kot Lek po prihodku, dobičku in investicijah pa je zaostajala za njim. Če pa
               pogledamo ta dva podjetja deset let kasneje, vidimo da je Krka, ki je ostala v
               državni lasti, v desetih letih povečala število zaposlenih za 40%, Lek samo za 10.
               Leta 2012 je imela Krka kar 50% večje prihodke kot Lek, imela je dvakrat toliko
               dobička. Lek je leta 2012 investiral 1,7-krat več kot leta 2002, Krka pa kar 3,5-krat
               več. Tukaj imamo v bistvu primer dobrega podjetja, ki ga Novartis ni privatiziral
               zato, da bi ga likvidiral, ampak razlika je pa še vseeno več kot očitna. In tukaj v
               bistvu sploh ni govora o izgubljenih sinergijah, ki bi jih lahko država izkoriščala v
               kolikor bi pač Lek in Krko skupaj uporabila kot svoja paradna konja farmacevtske
               industrije, potem si lahko samo predstavljamo kakšni multiplikativni učinki bi se
               lahko šele v tem primeru pojavili, ampak o tem vam lahko pove več novi sekretar,
               gospod Dragonja.</p>
               <p>Potem, če pogledamo mogoče še malo bolj aktualen primer, torej Telekom Slovenije in
               ga primerjamo s hrvaškim Telekomom. Hrvaški Telekom je bil leta 2002 z 51% deležem
               prodan nemškemu Telekomu. Takrat je zaposloval 11 tisoč 219 zaposlenih, približno
               deset let kasneje jih zaposluje še dobrih 52% tega. Torej 5 tisoč 830 zaposlenih.
               Torej v hrvaškem Telekomu je v tem času od privatizacije več kot 5 tisoč ljudi
               izgubilo svoje delo. Če pogledamo zdaj slovenski Telekom, bomo videli, da je imel
               konec leta 2002 – 3.700 zaposlenih, leta 2013 – 3.571 zaposlenih, torej je obdržal
               96% zaposlitev, na ravni skupine pa je zaposloval 4 tisoč 586 ljudi. Če zdaj glede na
               to, da nemški Telekom kupuje tudi slovenski Telekom, potegnemo neke lekcije s
               hrvaškega primera in naredimo projekcijo o zaposlitvah v Telekomu v naslednjem
               desetletju ali kakorkoli, lahko vidimo, da s prodajo Telekoma država neposredno
               ogroža 1700 delovnih mest. Torej tvega, da bo kljub vsem obljubam, ki jih nemški
               Telekom daje, ustvarila 1700 novih brezposelnih. Namreč tudi na hrvaškem je pred
               prevzemom nemški Telekom garantiral, da ne bodo odpuščali oziroma je rekel, da do
               leta 2004 ne bodo odpuščali, potem bodo pa začeli zaposlovati več ljudi, zgodilo se
               je pa ravno obratno. 5 tisoč ljudi je izgubilo delo od takrat, ko je bilo podjetje
               prevzeto.</p>
               <p>Aktualni premier gospod Cerar, je javno razmišljal o tem, da bi Telekom prodali brez
               infrastrukture. Mi pravimo, Telekoma sploh ne smete prodati, infrastruktura je samo
               še eden od razlogov zakaj ne. Namreč fizičnih dostop do infrastrukture ogroža tako
               varnost države kot temeljne svoboščine njenih prebivalcev. In pa tukaj bi v bistvu
               pozval še stranko DeSUS, če se zavedate kakšen vpliv bo imela privatizacija podjetij
               kot je <stage type="mag">(Nadaljevanje)</stage> Telekom na slovenske
               upokojence. Kupnina bo namreč šla za poplačilo dolga, namesto, da bi se dividende, ki
               jih ni malo, če so moji podatki pravilni, okoli 50 milijonov na leto, vsako leto
               zlivale v Kad, ampak to je malenkost. Če se ponovi hrvaški scenarij se bo zmanjšala
               zaposlenost. To pomeni izpad socialnih prispevkov in dohodnine in to pomeni še več
               primerov, ko od pokojnine živijo tudi odrasli člani celotnih družin. To lahko pomeni
               1.700 družin, ki imajo tako situacijo. In ne nazadnje pri privatizaciji je potrebno
               opozoriti še na korupcijo. Namreč, pogosto se govori o privatizaciji kot o nekem
               čudežnem zdravilu za korupcijo, ki bo ta problem odpravilo, ampak prakse kažejo ravno
               drugače. Tukaj velja omeniti dve poučni zgodbi. Prva je Deutsche Telekom, ki sedaj
               pač, kot vemo, kupuje našega. Je pred leti poleg hrvaškega kupil tudi črnogorski
               telekom. Tam se je zapletel v afero, ko je moral na ameriškem sodišču plačati 95
               milijonov dolarjev kazni zaradi domnevnega podkupovanja pri prevzemnih poslih. V Črni
               Gori so namreč podkupovali zato, da bi bili izbrani na razpisu za privatizacijo.
               Deutsche Telekom je skupaj z madžarskim telekomom v to poravnavo tudi šel, kar
               pomeni, da verjetno nekaj na tej zgodbi je. V Makedoniji pa so podkupovali še po
               privatizaciji, in sicer zato, da bi si zagotovili privilegije na trgu.</p>
               <p>Druga zgodba je Aerodrom Ljubljana, kjer sem to predzgodbo že omenil. Namreč, že pred
               samo privatizacijo je bil izveden zelo sumljiv prevzem sredstev, ki jih je podjetje
               skozi desetletje privarčevalo za gradnjo novega terminala. Teh podjetij je, to si
               lahko ogledate tudi na uradni strani Aerodroma, kjer boste našli tabelo v kateri so
               prikazane dividende skozi leta, ki nihajo nekje med 2 in 4 milijone letno. V letu
               2013 so znašale 35 milijonov evrov. To so pač sredstva, ki so bila pred privatizacijo
               s strani malih delničarjev, pač, ne bom uporabil besede, ampak si predstavljate kaj
               si mislim.</p>
               <p>In sedaj mogoče, če pogledamo na kratko primer Nove kreditne banke Maribor, ki je na
               spisku za privatizacijo. V naslednjih dneh naj bi prispele zavezujoče ponudbe. Tu se
               govori okoli 200 milijonov evrov. Ampak pri tem se pa pozablja, da je država decembra
               lani v to banko vrgla 870 milijonov evrov denarja in državnih obveznic. S prenosom
               terjatev na slabo banko pa je Nova kreditna banka Maribor dobila še dodatnih 195
               milijonov državne pomoči. Sedaj se pa prodaja za 200 milijonov evrov, potem ko je
               država vanjo vložila več kot milijardo evrov. Če to ni kriminal, potem ne vem kaj
               je.</p>
               <p>In tretjič, ko govorimo o korupciji bi opozoril še na to, da se pogosto govori o
               nekih zavezah v tujini. Pravite tudi, da je privatizacija NKBM neka zaveza do EU.
               Tukaj v bistvu v Združeni levici pozivamo Vlado, da če je temu tako, želimo pač
               videti papir, kdo ga je podpisal in po čigavem pooblastilu, ker te stvari niso javne,
               niso razjasnjene, se pa vseskozi govori o tem, da naj bi Slovenija imela neke zaveze
               v tujini, čeprav dokumentov o tem ni še nihče videl.</p>
               <p>In na koncu, če v bistvu si vzamem samo še par minut, samo za kratko polemiko o tem,
               ker se pogosto uporablja argument, da je državna lastnina v Sloveniji eden izmed
               glavnih vzrokov za krizo, bi v bistvu tukaj podal par nasprotnih argumentov. Zakaj
               državna lastnina v Sloveniji nima nobene veze s krizo v kateri smo se znašli.</p>
               <p>Prvič, če pogledamo, pogosto se govori, da so države vzhodne Evrope v letih pred
               krizo rasle bolj kot je rasla Slovenija. Ampak če jih postavimo v primerjavo vidimo,
               da je Slovenija na leto rasla po 4,5% letno. Tiste države so rasle za 4%. Slovenija
               je imela bistveno nižjo brezposelnost, neko srednje povprečje v vzhodni Evropi je
               bilo 12 %, v Sloveniji je bilo 6,8%. Poleg tega pa je imela bistveno nižje
               primanjkljaje plačilne bilance.</p>
               <p>Druga stvar, ki je, je to, kot sem že omenil na začetku, je <stage type="mag">(nadaljevanje)</stage> Slovenija imela bistveno višji indeks
               človekovega razvoja. Tukaj ni bila samo pred vsemi vzhodno evropskimi državami. Skozi
               zadnjih 20 let je pač s svojim gospodarskim modelom prehitela tudi vse južne evropske
               države, čeprav so imele pač nekatere prednost pred njo leta 1991.</p>
               <p>Potem dalje. Zdaj se govori, da je kriza Slovenijo prizadela bistveno bolj kot druge
               tranzicijske države in da je v bistvu to pač nek dokaz za neučinkovitost državne
               lastnine. Tukaj je prvi .. prvi del drži. Kriza je Slovenijo prizadela bolj kot druge
               tranzicijske države ampak ni pa to dokaz za neučinkovitost državne lastnine, ker so
               bili tukaj vpleteni povsem drugi faktorji. Prvi je to, da vzhodno evropske države, ki
               so jo boljše odnesle skozi krizo niso bile v evroobmočju oziroma ne v RM2 z izjemno
               Slovaške, ki je vstopila za nami. Slovenija je vstopila v zelo neprimernem trenutku
               in sicer pred krizo ko je bilo poceni kapitala na tujih trgih veliko. Ta kapital je
               preplavil slovensko gospodarstvo, slovensko gospodarstvo ne glede na lastniško
               strukturo podjetij pa sredstev, ki so v letih debelih krav, kot jim danes pravimo, v
               Slovenijo pritekla, ni znalo uporabiti za neke produktivne investicije ampak se je
               zainvestiralo, se je pregrevalo in se je zlivalo pač ta kapital v špekulativni
               mehurček v gradbeništvu in pa uporabljajo se je za poglabljanje finančnega sektorja.
               Nekaj podobnega se je 10 let pred nami zgodilo na Portugalskem ko je ta vstopila v
               evroobmočje. Tudi njo je preplavil tuj kapital, tudi tam se je ta tuj kapital
               uporabljal za podobne stvari, kot pri nas, se pravi za špekulativne naložbe v
               gradbeništvu, za poglabljanje finančnega sektorja in tako dalje ampak edina podobnost
               med Slovenijo in Portugalsko ni v državni lastnini, ker Portugalska je bila takrat
               bistveno bolj privatizirana kot Slovenija. Edina podobnost je v tem, da sta pač obe
               dve, kot majhni srednje razviti državi vstopili v evroobmočje in da pač njuni
               gospodarstvi enostavno nista prinesla takega priliva kapitala, kot se je zgodil. In v
               bistvu kriza, ki se nam zdaj dogaja, je pač zelo enostavno povedano, je kriza, ki je
               nastala v privatnem sektorju in se skozi socializacijo izgub, naprej z
               dokapitalizacijami, zdaj pa s slabo banko, prenaša pač iz privatnega sektorja na
               državo in zato se poglablja javni dolg. Mislim, da imam en graf, ki to jasno kaže.
               Tukaj vidimo te škarje. Tako je rastel dolg države, tako je pa rastel oziroma zdaj
               pada privatni dolg. Iz tega grafa je evidentno, da praktično ves privatni dolg zdaj
               postaja dolg države.</p>
               <p>Če naredim samo nek kratek povzetek. Se pravi dozdajšnja privatizacija je bila
               izjemno nepregledna. Obstajajo sumi korupcije tako v primeru Heliosa kot v primeru
               Aerodroma. Državna lastnina nikakor ni vzrok za krizo ampak so vzroki povsem drugje.
               Poleg tega pa je privatizacija, kot je evidentno, škodljiva tako za delovna mesta,
               ker se povsod kjer so stekli privatizacijski postopki pač so sledila odpuščanja.
               Škodljiva je tako z vidika razvojne politike države, kot iz vidika tega, da bo država
               skozi privatizacijo izgubila v bistvu vse strateške možnosti upravljanja s tukajšnjim
               gospodarstvom, zato v bistvu v Združeni levici predlagamo še drugi sklep oziroma ga
               podajamo Odboru za finance v razpravo in sicer: Odbor za finance in monetarno
               politiko poziva Državni zbor, da sprejme sklep o prenehanju veljavnosti sklepa o
               soglasju k odtujitvi naložb Republike Slovenije, kapitalske družbe in pokojninskega
               in invalidskega zavarovanja d.d., Slovenske odškodninske družbe, Modre zavarovalnice,
               DSU, Družbe za svetovanje in upravljanje in posebne družbe za podjetniško svetovanje.
               Toliko uvodoma iz moje strani. Hvala.</p>
            </sp>
            <sp xml:id="SDT7-OZFIMP-nujna-2-2014-10-01.sp5">

               <speaker>PREDSEDNICA URŠKA BAN:</speaker>

               <p>Hvala lepa Luki Mescu za predstavitev zahteve za nujno sejo in obrazložitev gradiva.
               Medtem se nam je pridružil s pooblastilom <stage type="mag">(nadaljevanje)</stage> tudi poslanec Jani Möderndorfer nadomešča gospo Alenko
               Bratušek.</p>
               <p>V nadaljevanju bi najprej dala besedo predstavnikom Vlade, morda gospod državni
               sekretar Metod Dragonja, izvolite.</p>
            </sp>
            <sp xml:id="SDT7-OZFIMP-nujna-2-2014-10-01.sp6">

               <speaker>METOD DRAGONJA:</speaker>

               <p>Hvala lepa. Spoštovana gospa predsednica, spoštovane poslanke in poslanci, ostale
               dame in gospodje!</p>
               <p>Vlada Republike Slovenije je zelo skrbno proučila pobudo, ki jo je Poslanska skupina
               Združene levice podala odboru in v zvezi s tem bi želel predstaviti stališče
               Ministrstva za finance.</p>
               <p>Privatizacijski procesi v Sloveniji potekajo na podlagi politike, ki jo je
               verificiral Državni zbor na predlog Vlade v lanskem letu. Smatramo, da je akt o
               privatizaciji podjetij, za katerega se predlaga spremembo, sprejet s konsenzom
               takratne sestave parlamenta, političnih strank, ki so to odločitev sprejele, in lahko
               smatramo, da je v tem momentu v izvajanju. Trenutno poteka privatizacija podjetij, 15
               gospodarskih družb, ki so na listu, ki jo je sprejel Državni zbor. Nekaj od teh
               procesov je zaključenih. Kot je bilo že omenjeno in kot je tudi javno poznano, so to
               podjetja Helios in Fotona, nadalje Elektrika in Aerodrom Ljubljana, nekaj procesov pa
               vodi trenutno Slovenski državni holding in so v različnih etapah obdelave oziroma
               pogajanja s strateškimi investitorji. Družbe, ki so v tem momentu v fazi relativno že
               zaključevanja, sta Telekom Slovenija in NKBM, za katere se ocenjuje, da bi lahko
               izbor investitorjev bil opravljen do konca letošnjega leta. Tudi za te družbe se
               pričakuje bistveno večja kupnina, kot je bila realizirana kupnina v do sedaj
               zaključenih primerih. No, do sedaj je Republika Slovenija realizirala kupnino za
               prodana podjetja, v katerih pa še ni kupnine Aerodroma Ljubljana v višini 118,7
               milijona evrov. Ta kupnina se nameni državnemu proračunu v B podbilanco in se v
               deležu 90% nameni za odplačilo dolgov države, 10% kupnine pa se nameni Slovenskemu
               demografskemu skladu v skladu z določili Zakona o SDH. Privatizacija državnih
               podjetij ima več ciljev in več namenov, v glavnem pa je to posledica realnosti, v
               kateri se nahaja Slovenija po obdobju relativno hude finančne krize, ki je zelo
               vplivala tudi na javnofinančno pozicijo Republike Slovenije, in potrebe po tem, da je
               Slovenija pokrivala deficite v državnem proračunu z zadolževanjem na finančnih trgih
               in tako kot država upravlja svoj državni oziroma javni dolg, na drugi strani pa je
               treba upravljati tudi javno premoženje. In to javno premoženje je neke vrste tudi
               zavarovanje za javni dolg, ki ga je Slovenija kreirala v preteklih letih, izrazito v
               obdobju zadnjih nekaj let.</p>
               <p>Pozicija Ministrstva za finance je ob tem sledeča, da je treba privatizacijo gledati
               tudi z vidika zavez, ki so bile podane s strani Republike Slovenije, njene Vlade,
               deloma tudi Državnega zbora, v procesih, ki potekajo tako znotraj Evropske unije kot
               tudi v svojem pojavljanju na mednarodnih finančnih trgih. Slovenija je od decembra
                  <stage type="mag">(Nadaljevanje)</stage> 2009 v postopku
               presežnega primanjkljaja in mora do leta 2015 primanjkljaj sektorja država znižati
               pod 3% BDP. Program, kako bomo to dosegli, je pripravljen v Programu stabilnosti
               Republike Slovenije, ki je sestavni del Pakta za stabilnost in rast ter mednarodne
               pogodbe o stabilnosti in upravljanju v ekonomski in monetarni uniji. Ta program je
               nadalje tudi sestavni del nacionalnega reformnega programa, ki je podlaga za ukrepe
               ekonomske politike, zato da se dosežejo prej navedeni javnofinančni cilji države.
               Slovenija je s tem v zvezi sprejela čvrsta zagotovila, da bo odpravila makroekonomska
               neravnovesja, da bo zagotovila javnofinančno vzdržnost, konsolidacijo javnih financ
               in ustvarila pogoje za dolgoročno vzdržnost države. V tem okviru smo se zavezali tudi
               k programu privatizacije posamičnih družb, ki so v posredni ali neposredni lasti
               Republike Slovenije, kar je, kot rečeno, 21.6.2013 potrdil Državni zbor. To zavezo je
               treba gledati tudi v širšem kontekstu procesov, ki potekajo v Evropski uniji, to so
               postopki v zvezi z makroekonomskimi neravnovesji in aktivnostmi za odpravljanje
               neravnovesij, ker se smatra, da ta neravnovesja ovirajo nemoteno delovanje
               gospodarstva Evropske unije in Slovenija pravzaprav kot ena od držav s tega vidika
               lahko s presežnimi neravnovesji ogrozi pravilno delovanje ekonomske in monetarne
               unije. Zato je na drugi strani v pogodbah tudi predvideno, da lahko doletijo
               Slovenijo določene sankcije, če ne izvedemo uravnoteženja javnih financ. Ne bi
               podrobno predstavljal, v kakšnem obsegu so te sankcije lahko naložene Sloveniji.
               Predvsem pa velja poudariti, da ena od možnih sankcij je tudi zaustavitev sredstev iz
               kohezijskih programov Evropske unije, kar bi imelo precejšnje posledice na
               investicijski cikel v Sloveniji, na izvajanje programov kohezijske politike, ki se
               financirajo iz različnih evropskih skladov, in kar bi dejansko imelo direktne
               negativne posledice na gospodarsko aktivnost v Sloveniji, na padec oziroma negativne
               učinke na rast bruto družbenega proizvoda.</p>
               <p>To je eden od makroekonomskih pogledov, ki ga odbor mora imeti obvezno pred očmi, ko
               ocenjujemo sprejet program privatizacije državnih podjetij in njegovo izvajanje.</p>
               <p>Nadalje velja poudariti, da je Slovenija tudi pod zelo budnim spremljanjem svoje
               makroekonomske politike kot država, ki aktivno povprašuje na mednarodnih finančnih
               trgih, ki se še vedno zadolžuje. In v teh procesih moramo stalno ažurirati svoje
               kreditne ocene in predstavljati makroekonomske politike, pa tudi dinamiko in načine,
               kako jih realiziramo. Ravno včeraj smo, na primer, imeli te dni v Sloveniji misijo
               ene od teh bonitetnih agencij, ki bo ažurirala svojo oceno. Po padcu v lanskem letu
               ali pa v zadnjih dveh letih, ki je bil izrazito povezan predvsem s situacijo v
               bančnem sektorju, so dve od treh mednarodnih bonitetnih agencij <stage type="mag">(Nadaljevanje)</stage> v svoje prognoze nekoliko popravili
               oziroma iz negativnih trendov ocenili izboljšave, so dale stabilne trende in
               računamo, da bi lahko v roku pol do enega leta lahko te kreditne ocene tudi
               popravili, v kolikor bomo konsistentno realizirali zaveze, ki so v predstavljenih
               programih bile podane. V kolikor pa bodo prisotni večji odmiki od zavez, ki so bile
               dane, pa moramo računati na padec bonitetne ocene Slovenije, kar za seboj potegne
               višanje obrestnih mer. Višanje obrestnih mer ima posledico potem na večjih izdatkih
               države za obresti in tudi bistveno pa bolj otežen dostop na finančne trge. Tako, da
               bi zaustavitev od procesa privatizacija imela za eno od pomembnih posledic znižanja
               kreditnega ratinga Slovenije, s tem pa ponovne zahteve za dvig zahtevanih donosov
               oziroma pribitkov na izdane državne obveznice. Tega se je treba absolutno zavedati,
               ko obravnavamo navedeno problematiko. Mislim, da se tega tudi v celoti mora zavedati
               predlagatelj tega predloga. Argumentacija, ki je tukaj predložena, da so se pogoji in
               makroekonomsko okolje v tem obdobju spremenili, in da okoliščine niso take kot so
               bile pred letom dni, ko je Državni zbor sprejemal naveden sklep, lahko samo delno
               držijo. Res je prišlo do makroekonomskega okrevanja in izboljšave makroekonomskih
               kazalcev Slovenije v tem obdobju, kar nam bodo tudi bonitetne ocene delno upoštevale
               pri ažuriranju svojih kreditnih ocen, vendar situacija je še vedno taka, da ne
               sledimo zahtev po znižanju primanjkljaja sektorja države pod 3% BDP. Tega cilja danes
               še sicer ne bomo bolj natančno opredeljevali. Ali ga bomo uspeli doseči v letu 2015.
               V letu 2014 ga ne bomo dosegli, za leto 2015 pa bomo to oceno dali, ko bodo
               predstavljeni prvi elementi za pripravo oziroma za rebalans državnega proračuna za
               naslednje leto.</p>
               <p>Privatizacija ima sicer daljnosežne posledice na gospodarstvo, na javni sektor in na
               civilno družbo. Tukaj se strinjamo s predlagateljem, vendar mislimo, da je v bistvu
               treba s tistimi privatizacijami, ki so že potrjene, kjer je razprava v okviru Vlade
               in Državnega zbora bila opravljena, nadaljevati, da bi bili izpostavljeni širšim
               makroekonomskim negativnim posledicam v kolikor bi te procese ustavili. Da pa je
               hkrati treba potem pripraviti, pa strategijo nadaljnje privatizacije državnega
               premoženja upoštevati, različne vidike in različne poglede na to kako to strategijo
               pripraviti, predvsem ta strategija ne more slediti samo finančnim ciljem države ali
               pa ciljem likvidnosti, ampak mora upoštevati širše razvojne narodno gospodarske cilje
               in mora biti povezana tako z vidika gospodarstva kot z vidika drugih segmentov družbe
               kot so razvojno-raziskovalne dejavnosti, izobraževalnega podsistema in drugih
               socialnih in drugih vidikov.</p>
               <p>Na zaključku bi želel posebej poudariti, da se velikokrat srečujemo s trditvami, da
               tuji lastniki pravzaprav niso prijazni lastniki v slovenskih podjetjih. Eden od
               ciljev privatizacije <stage type="mag">(Nadaljevanje)</stage>
               je tudi ta, da se dvignejo standardi korporativnega opravljanja, in da se poveča
               učinkovitost in pa tudi finančna donosnost družb, kar v nekaterih primerih je potem
               tudi v delnem konfliktu s socialnimi vidiki gospodarskih družb. V globalni konkurenci
               je tukaj treba najti neko pravilno ravnotežje in mislim, da je zelo pomembno, da
               prvič, Slovenija ne pokvari svoje pozicije na mednarodnih finančnih trgih, ko
               obravnavamo to temo, da ne nižamo svojih kreditnih bonitet, in da ne slabšamo dostopa
               na mednarodne denarne trge. In drugič, da vzpostavimo relativno mednarodno
               primerljivo prijazno okolje za vlaganje v Slovenijo. Naj bodo to tuja vlaganja, naj
               bodo to domača vlaganja, tukaj ima Slovenija probleme. Deloma že v preteklosti, ko
               smo imeli še večje možnosti, da v večjem obsegu lastništvo svojih družb na nek način
               ohranimo, kot jih imamo danes. Slišimo celo ocene, da je Slovenija nekoliko
               neprijazna. Tudi prejšnji teden je bilo na enem odmevnejšem dogodku rečeno, da je
               Slovenija celo sovražna, deloma do tujih vlaganj. Samo neka uravnotežena struktura
               lastništva in strateškega opravljanja gospodarskega sektorja bosta dala en
               dolgoročen, vzdržen, konkurenčen gospodarski sektor, ki bo predvsem tudi sposoben
               konkurirati v mednarodnem okolju. Zanimivo pa je, da pravzaprav največ diskusij imamo
               glede privatizacije infrastrukture in tistih podjetij, kjer imamo opraviti z nekimi
               monopoli, naravnimi monopoli, kjer pravzaprav so podjetja manj izpostavljena
               mednarodni konkurenci zaradi specifike svoje dejavnosti, in da je bistveno manj
               problemov na področjih, kjer je vpetost v mednarodne trge in pa v mednarodno menjavo
               precej večja.</p>
               <p>Tako, da bi predlagal odboru, da danes se sicer s problematiko seznani, da pa ne
               sprejema sklepov, ki bi pravzaprav dodatno posegali v že sprejete sklepe Državnega
               zbora iz lanskega leta, na drugi strani pa se Vlada zavezuje, da bo Državnemu zboru
               strategijo opravljanja državnega premoženja predložila v čim krajšem času. Lahko dam
               indikacijo, da računamo, da bo ta strategija pripravljena, tudi izvedena javna
               diskusija, in da bo predložena Državnemu zboru v roku dveh mesecev.</p>
               <p>Hvala lepa.</p>
            </sp>
            <sp xml:id="SDT7-OZFIMP-nujna-2-2014-10-01.sp7">

               <speaker>PREDSEDNICA URŠKA BAN:</speaker>

               <p>Hvala lepa predstavniku Vlade, gospodu Metodu Dragonja.</p>
               <p>Želi še kdo s strani Vlade razpravljati? Vabljeni so bili tudi SDH in Agencija za trg
               vrednostnih papirjev. Želi kdo od vas morda uvodno besedo, obrazložitev? Ne.</p>
               <p>Potem odpiram razpravo o gradivu, ki nam je bilo predloženo na današnjo sejo. Prosim,
               izvolite, kdo želi razpravljati?</p>
               <p>Luka Mesec, izvolite.</p>
            </sp>
            <sp xml:id="SDT7-OZFIMP-nujna-2-2014-10-01.sp8">

               <speaker>LUKA MESEC (PS ZL):</speaker>

               <p>Hvala. Če ni nikogar drugega, bi jaz gospodu Dragonji na kratko odgovoril.</p>
               <p>Prvič bi tako rekel. Privatizacija ni posledica realnosti v Sloveniji oziroma
               realnosti v kateri se Slovenija trenutno nahaja. Pač to pomeni, da naj bi bila
               privatizacija rešitev za javni dolg, pa ni, ker lahko je kratkoročno v tem smislu, da
               pač kupnina, ki jo bo država dobila s prodajo podjetij, lahko kratkoročno krpa
               proračunske luknje, med tem, ko na dolgi rok pa to pomeni, da dobički, ki jih sedaj
               ustvarijo državna podjetja, in teh ni malo. <stage type="mag">(Nadaljevanje)</stage> Lani so v bistvu podjetja, kjer je država vsaj delna
               lastnica, proizvedla 393 milijonov profita. Se pravi, dobički iz tega naslova se ne
               bodo več zlivali v državo, ampak drugam.</p>
               <p>Drugič. Res je, da država še vedno aktivno povprašuje na finančnih trgih, ampak to je
               pač vprašanje strategije, ki jo bo izbrala ta Vlada. Trenutno je cena dolga zelo
               ugodna. Recimo, leta 2006 je bil donos na slovenske obveznice 3,5%, leta 2012 že 7%,
               zdaj je pa 2,55%. To pomeni, da se država v vsakem primeru mora čim prej zadolžiti,
               ker je trenutno dolg poceni in ne vemo, če bo tako tudi ostalo. Če ima v mislih, da
               bo, recimo, s prekinjanjem privatizacije razburkala finančne trge ali pa si
               poslabšala bonitetne ocene, lahko to vkalkulira takrat, ko se zadolži, in si kupi nek
               manevrski prostor, da vzame toliko dolga, da lahko normalno funkcionira naslednja
               štiri leta, naslednji mandat. In mislim, da ima potem dovolj časa, da kljub
               prekinitvi privatizacije zopet vzpostavi neko zaupanje s strani mednarodnega okolja,
               če je to takšen problem.</p>
               <p>Ne strinjam se, da je Državni zbor svoje že povedal. Res je lani 21. junija
               izglasoval ta sklep o odtujitvi državnih naložb, ampak tu sta vsaj dva ugovora. Prvi
               je ta, da je Matjaž Han iz Poslanske skupine SD javno povedal, da so sklep sprejemali
               poslanci pod grožnjo, da bo v Slovenijo prišla trojka, kar nikakor ni bila realnost
               in ni bila nevarnost. Tako je bila ta grožnja zlagana in je že samo zaradi tega ta
               sklep problematičen. Druga stvar je pa to, da se je Državni zbor vmes, od lanskega
               junija zamenjal. Se pravi, če je Državni zbor neka institucija, ki naj bi
               uveljavljala voljo državljanov, to pomeni, da je Državni zbor v prejšnji konstituciji
               uveljavljal neko voljo, ampak ta je bila očitno v neskladju z voljo državljanov, zato
               je ta zbor tudi padel. In zdaj imamo nov zbor, ki se mora o tem izreči, ali želi
               nadaljevati neke politike, ki jih je tisti stari zbor začel, ali želi delati drugače.
               Zato podajamo predlog, da najmanj, kar je, je treba opraviti razpravo o tem in
               preveriti, kakšna je volja novega Državnega zbora, ker ta enostavno ni več isti, kot
               je bil lansko leto.</p>
               <p>S tem je povezana tudi moja zadnja točka. Omenili ste, da je naloga Slovenije, da
               ustvari prijeten prostor za tuje vlagatelje in da je to neka edina razvojna
               priložnost za Slovenijo. Mi trdimo ravno drugače, in tudi zaradi tega želimo imeti to
               razpravo. Mi trdimo, da ima Slovenija v tem trenutku še vedno na izbiro vsaj dve
               možnosti. Možnost A, da zadrži državno lastnino, da začne z gospodarstvom strateško
               upravljati in da vzpostavi načrtno gospodarske verige, ki bodo nosilna hrbtenica
               gospodarstva in bodo tudi podporni steber za malo in srednje gospodarstvo, ki lahko
               zraste v krog, to je, recimo, nek model Nemčije. Možnost B je pa to, kar zagovarjate
               vi, se pravi, da država državno premoženje proda, da skuša s prilagajanjem poslovnega
               okolja in trga delovne sile postati čim bolj privlačna za tuje vlagatelje, to je pa,
               recimo, nek model Romunije in podobnih držav, ki pa pomeni to, da se država povsem
               umakne iz gospodarstva, pač neka podjetja in institucije, kot so banke, ki bi lahko
               bile nosilni stebri gospodarstva, postanejo podrejeni nekim osebnim oziroma nekim
               privatnim interesom zasebnih lastnikov. In s tem država prepusti, da se gospodarstvo
               razvija povsem stihijsko, kar je posebno problematično, ker smo zdaj v kontekstu
               Evropske unije, v kateri Slovenija že zdaleč ne bi bila edina država, ki to dela, to
               dela praktično cela vzhodna in južna evropska periferija. Kot vemo, se je glede te
               tekme za tuje investicije, ki v tem okolju poteka, skoval izraz "tekma do dna", ker v
               tej tekmi za tuje investicije so najbolj na udaru socialne pravice, najbolj je na
               udaru standard, ki je ponekod, recimo v Grčiji, padel že za 40%. In to je neka zelo
               nevarna strategija, <stage type="mag">(nadaljevanje)</stage> o
               kateri mislimo, da mora novi Državni zbor vsaj razmisliti in se resno vprašati in
               narediti projekcije, kam bo to Slovenijo pripeljalo in ali je to res pot, ki jo
               želimo ubrati. Hvala.</p>
            </sp>
            <sp xml:id="SDT7-OZFIMP-nujna-2-2014-10-01.sp9">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Želi še kdo razpravljati? Gospa Vojka Šergan, izvolite.</p>
            </sp>
            <sp xml:id="SDT7-OZFIMP-nujna-2-2014-10-01.sp10">

               <speaker>VOJKA ŠERGAN (PS SMC):</speaker>

               <p>Mislim, da je predlagani sklep Združene levice nepotreben, saj smo slišali tudi
               obrazložitev Vlade, da proces privatizacije mora teči naprej zaradi obveznosti, ki
               jih ima Vlada, zaradi makroekonomskega ravnovesja, zaradi bonitetnih ocen. Aktivnosti
               privatizacije tečejo naprej in upoštevati je treba sklep Državnega zbora, ki je bil
               sprejet o privatizaciji oziroma akt o privatizaciji podjetij.</p>
            </sp>
            <sp xml:id="SDT7-OZFIMP-nujna-2-2014-10-01.sp11">

               <speaker>PREDSEDNICA URŠKA BAN:</speaker>

               <p>Želi še kdo besedo? Gospod Prikl, izvolite.</p>
            </sp>
            <sp xml:id="SDT7-OZFIMP-nujna-2-2014-10-01.sp12">

               <speaker>UROŠ PRIKL (PS DeSUS):</speaker>

               <p>Hvala lepa.</p>
               <p>Sicer bi zelo rad razpravljal o teh zadevah, so zanimive, so za državo še kako
               pomembne, ampak mislim, da danes ni pravi čas oziroma da nimamo podlage, da nimamo
               poročila o dosedanjih aktivnostih, predvsem pa nimamo strategije, ki je bila – za kar
               sem zelo vesel – s strani ministra oziroma državnega sekretarja obljubljena v roku 2
               mesecev. In mislim, da bomo dosti več konkretnega mesa, kot se temu reče, oziroma
               materiala za razpravo imeli v mesecu novembru, na naslednji seji tega odbora. In vsaj
               v stranki DeSUS bomo zelo natančno proučili gradivo, se nanj pripravili. Naše
               stališče je pa še vedno premočrtno, to je nujno zlo - treba je nadaljevati, ne za
               vsako ceno, ne pod vsakimi pogoji, ampak zelo premišljeno in zelo preudarno.
               Predlagam pa, da, glede na to, da ni podlage, da ne o prvem ne o drugem sklepu danes
               sploh ne glasujemo – namreč, zakon govori o tem, da se itak mora s strani SDH
               poročati Državnemu zboru oziroma za to pristojnemu, matičnemu delovnemu telesu in ko
               bomo to poročilo dobili, bomo o njem razpravljali in podali ustrezne zaključke. Tu
               piše "nemudoma poroča o postopkih", skladno z zakonom pričakujemo ta poročila in se
               bomo o tem takrat pogovarjali. Hvala lepa.</p>
            </sp>
            <sp xml:id="SDT7-OZFIMP-nujna-2-2014-10-01.sp13">

               <speaker>PREDSEDNICA URŠKA BAN:</speaker>

               <p>Gospod Marko Pogačnik, izvolite.</p>
            </sp>
            <sp xml:id="SDT7-OZFIMP-nujna-2-2014-10-01.sp14">

               <speaker>MAG. MARKO POGAČNIK (PS SDS):</speaker>

               <p>Spoštovana predsednica, hvala za besedo. Spoštovani predstavniki Vlade, kolegice in
               kolegi!</p>
               <p>Uvodoma bi rad povedal, da ne prvega ne drugega sklepa s strani Združene levice ne
               bom podprl. Prepričan sem, da so vsa ta vsebina in predlagani sklepi povezani
               izključno z ideologijo, niso pa povezani z realnostjo, v kateri Slovenija je. Vse
               tiste, ki nasprotujejo privatizaciji, bi vprašal samo nekaj: na kakšen način bodo
               poravnali obveznosti, ki jih ima Slovenska odškodninska družba oziroma zdaj njen
               naslednik SDH; na kakšen način bodo poravnali obveznosti, ki jih ima Kapitalska
               družba in na kakšen način bodo sanirali stanje javnih financ, ki vemo, kakšne so.
               Zakon o denacionalizaciji in Zakon o žrtvah vojnega nasilja sta jasna - treba je
               poravnati te obveznosti. Te obveznosti skupaj s krediti, ki jih je najel SOD, nekako
               do leta 2016 znašajo več kot milijardo evrov. Slovenska odškodninska družba in
               Kapitalska družba sta dobili naložbe z namenom, da jih odprodata in s tem poravnata
               svoje zakonske obveznosti. Tu bi želel odgovor, na kakšen način - od tistih, ki
               nasprotujete privatizaciji – boste te obveznosti poravnali.</p>
               <p>Strinjam se, da privatizacija verjetno <stage type="mag">(nadaljevanje)</stage> ni tista, ki bi morala biti rdeča nit, vendar
               obveznosti in stanje javnih financ narekuje v to smer, da verjetno neke druge izbire
               niti nimamo.</p>
               <p>Obžalujem, da leta 2012 s strani takratne Vlade Janeza Janše ni bil sprejet oziroma
               je približno z enoletno zakasnitvijo bil uveljavljen Zakon o Slovenskem državnem
               holdingu, ki je bil kasneje s strani Vlade Alenke Bratušek tudi popravljen, da ni
               bila sprejeta klasifikacija in strategija upravljanja državnega premoženja. Mislim,
               da je to temelj, o katerem se moramo pogovarjati v prihodnosti. Prepričan sem, da
               tako strategijo kot klasifikacijo bi Slovenija potrebovala že pred 20 leti, ko se je
               privatizacija dejansko v Sloveniji pričela. Mislim, da ima tu veliko odgovornost
               koalicija in Vlada Alenke Bratušek, da so iz neznanih razlogov takrat blokirali
               uveljavljanje Zakona o Slovenskem državnem holdingu in klasifikacijo. Tu je Slovenija
               izgubila približno eno leto in pol. Potem, pod taktirko ministra dr. Čuferja, je pa
               dosti podobna klasifikacija prišla tudi med poslanske skupine.</p>
               <p>Mislim, da imamo glede privatizacije v Sloveniji preveč črne poglede, da dejansko
               stanje ni takšno, kot je. Jaz bi samo vprašal predstavnike Združene levice, ali lahko
               naštejejo nekaj podjetij v tuji lasti, ki so v Sloveniji, kjer so bile delavcem
               kršene socialne pravice, kjer delavcem niso bile izplačane plače. V katerih podjetjih
               v Sloveniji, ki so v tuji lasti, ste v zadnjih 10 letih zasledili stavke in katero
               podjetje v tuji lasti je v zadnjih 10 letih v Sloveniji šlo v stečaj ali da so
               delavci ostali brez plač. Mislim, da je bila to bolj praksa podjetij, ki so bila v
               slovenski lasti ali pa celo v lasti Republike Slovenije.</p>
               <p>Problem, ki se ga tu omenja, s sklepom, ki je bil sprejet v Državnem zboru, mislim,
               da je bilo julija 2013, o odprodaji 15 podjetij – vemo, da je takrat vsaj 5, 6
               podjetij bilo že v prodajnih postopkih -, takrat je Slovenska demokratska stranka
               nasprotovala sprejetju tega sklepa. Ne zaradi tega, ker bi nasprotovali
               privatizaciji, ampak izključno zaradi tega, ker smo rekli, da takšen način pomeni ad
               hoc privatizacijo. Mi smo se vedno zavzemali, da bi bilo prej treba sprejeti
               klasifikacijo, pa tudi strategijo upravljanja državnega premoženja, da bi se točno
               vedelo, na kakšen način bo država prodajala, kakšne kupce si želimo in predvsem tudi,
               kaj bo s kupninami. Sklep je bil s strani tedanje koalicije izglasovan in s tem so
               prevzeli tudi svojo odgovornost. Vendar sem prepričan, da so ti prodajni postopki, ki
               zdaj potekajo, šli predaleč in da bi bilo verjetno to ponoven smrtonosni udarec za
               Slovenijo, če bi se to privatizacijo, ki je zdaj v teku, ustavilo.</p>
               <p>Prepričan sem ali pa vsaj, bi rekel, rezultati privatizacije pri družbi Aerodrom,
               vsaj z moje strani, mislim, da si tu vodstvo Slovenskega državnega holdinga zasluži
               vso pohvalo. Prepričan sem, da so postopki pri tej prodaji potekali zelo
               transparentno, ker je zame pomembno, da je družba dobila kupca iz panoge, ki bo
               omogočil nadaljnji razvoj tega podjetja. Ne nazadnje pa tudi sama cena delnice te
               družbe govori svoje. Če imam pravilne podatke, je bila družba prodana po 22-kratniku
               EBITDA, nek "benchmark" za prodajo infrastrukturnih podjetij po svetu pa znaša
               15-kratnik EBITDA. Pri tem pa, kot ste že sami omenili, <stage type="mag">(Nadaljevanje)</stage> so delničarji dva do tri mesece pred
               zaključkom prodajnih postopkov iz družbe pobrali še 35 milijonov evrov. Mislim, da je
               bila cena nad pričakovanji, in sem tudi prepričan, da bo novi lastnik poskrbel za
               razvoj družbe in da bo uveljavil vsa pričakovanja, ki so tu bila. Po drugi strani pa
               ne razumem, da ne izpostavljate problematike, zakaj v letu 2011 ni bila prodana
               družba Mercator, ko je bila na mizi ponudba za 221 evrov po delnici, nazadnje smo pa
               to družbo prodali za 82 evrov po delnici. Ali bo tu kdo sprejel odgovornost ali ne?
               Prepričan sem, da – že prej sem povedal razloge, kaj je ključno za privatizacijo, da
               so tu obveznosti dveh družb, da je tu stanje javnih financ. Vse to govori, da dalj
               časa bomo s privatizacijo odlašali, po vsej verjetnosti bo kupnina manjša in za
               potrebe poravnanja vseh teh obveznosti bomo morali prodati več podjetij. Meni ni v
               interesu, da se Slovenijo razprodaja, meni je v interesu, da bi vsaj nekaj tistih
               pomembnih podjetij – ampak tu bi bilo treba prej sprejeti strategijo in definirati,
               katera so strateška podjetja za Slovenijo. Predvsem pa v tej strategiji bi se morali
               opredeliti, ne samo, imamo strateško podjetje, odgovoriti tudi na vprašanje, zakaj
               smo se odločili, da je to podjetje za Slovenijo strateško. In predvsem, kar je zame
               najpomembnejše, kaj bomo s tem podjetjem počeli. Kakšni bodo cilji s tem podjetjem,
               kakšna bo dividendna politika, kakšna bo politika razvoja, kakšna bo politika
               zaposlovanja – to so pomembni podatki, o katerih bi se danes morali pogovarjati. Ne
               tako, kot smo naredili s sanacijo bančnega sistema, v slovenske banke vrgli približno
               blizu 6 milijard evrov, ne Vlada ne Ministrstvo za finance v prejšnji sestavi pa
               nista tem podjetjem opredelila, kakšni so cilji teh podjetij, kakšen donos na kapital
               se pričakuje, kakšen bo razvoj. Mislim, da je to treba opredeliti v strategiji. Po
               drugi strani Vlada in Ministrstvo za finance že približno štiri mesece zamujata.
               Zakon o Slovenskem državnem holdingu je jasen, da tako predlog za sestavo nadzornega
               sveta in strategija bi v Državni zbor morala priti že v začetku meseca junija. In nič
               od tega še ni bilo. Pohvalno je bilo s strani ministra Čuferja, da je k oblikovanju
               oziroma pripravi strategije takrat povabil tudi opozicijo. Jaz pričakujem od
               Ministrstva za finance, da bo opozicija tudi vključena v pripravo te strategije,
               kajti Vlada je odgovorna za upravljanje državnega premoženja, ni pa to premoženje
               Vlade.</p>
               <p>To so po moje problemi, ki bi jih morali dobiti čim prej na mizo. Vsi vemo, kdo je
               takrat ustavil pripravo strategije. Vodja Poslanske skupine SD Han je rekel, tega ne
               bomo sprejemali pred evropskimi volitvami. Potem je prišel kongres Pozitivne
               Slovenije in se je vse skupaj ustavilo. In mislim, da je prišel čas, in pričakujem
               tudi od sedanje Vlade, od ministra za finance, da bo ta strategija pripravljena čim
               prej. In osnutek te strategije, ki je bil pripravljen, mislim, da je bil slab.
               Predvsem ti ključni elementi privatizacije, ki so pomembni, niso bili vključeni.
               Mislim, da bi se morali najprej vprašati, katere so strateške naložbe, kaj bomo s
               temi naložbami počeli, predvsem pa, kaj bomo s kupninami in komu bo prodaja
               namenjena. Nimamo razvrščenih naložb, katere so portfeljske, katere niso. Prepričan
               sem, da se mora tudi privatizacija Telekoma nadaljevati, kajti postopki so šli
               predaleč. Jaz tu imam zaupanje v vodstvo družbe SDH, glede na to, da kadre še prej iz
               SOD-a poznam, mislim, da so zaupanja vredni<stage type="mag">(nadaljevanje)</stage> ljudje, zaposleni lahko bi rekel tudi strokovno
               usposobljeni. Da bo ta privatizacija potekala z enim samim ciljem, da se izpleni čim
               višja kupnina in da se izpogajajo boljši pogoji. Jaz mislim, da si Slovenija po
               blamažah z NKBM-jem in ostalimi Mercator kot je bilo že prej omenjeno nove blamaže z
               zaustavitvijo privatizacije ne more privoščiti. Bi pa apeliral na vlado, da v Državni
               zbor čim prej pridejo s predlogom za sestavo nadzornega sveta slovenskega državnega
               holdinga.</p>
               <p>Od nove vlade pričakujem, da bo šla v spremembo same zakonodaje in sicer, da bo
               opozicija pod istimi pogoji za člane nadzornega sveta imela tudi tukaj eno mesto.
               Omenil sem, vlada je odgovorna za opravljanje državnega premoženja, ni pa to
               premoženje vlade. Da bo čimprej prišla s strategijo, da bo ob oblikovanju strategije
               povabila tudi opozicijo ali pa čim širšo strokovno javnost. To bi moral biti interes
               same Slovenije.</p>
               <p>Velikokrat je bilo tudi v tej razpravi omenjena primerjava Krka - Lek. Jaz mislim, da
               je bilo precej podatkov tukaj zavajajočih. V Leku imajo ljudje bistveno višjo plačo
               kot v Krki. Lek izplačuje bi rekel višji regres kot božičnico. Lek je postal vodilni
               razvojni center, multinacionalke Sandoz. Produktivnost v Leku je bistveno višja kot
               je v Krki oziroma v ostalih podjetjih po Sloveniji. Vodstvo Leka novega se je
               odločilo predvsem za racionalizacijo poslovanja in pa koncentracijo glavnih
               kompetentnih centrov. S tem so bistveno povečali produktivnost. V zadnji raziskavi si
               največ Slovenk in Slovencev želi delati prav v Leku. Mislim, da razlogi, ki ste jih
               navadili niso točno taki kot ste jih poskušali predstaviti v javnost. Lek ni zmanjšal
               investicij v razvoj. Predvsem pa mislim, da Lek že v samem sistemu Sandoz pokriva več
               kot eno tretjino vseh novih produktov, ki jih skupina Sandoz planira na trg. Z
               Sandozom si je pa verjetno Lek odprl precej poti prodajnih v Ameriki.</p>
               <p>Jaz sem prepričan, da s privatizacijo se mora nadaljevati. Prodajni postopki so
               zapeljani predaleč. Predvsem pa še enkrat apeliram na vlado, čimprejšnja strategija.
               Strategija je ključ, da bomo tako državljani in državljanke Republike Slovenije
               vedeli kaj s tem kot verjetno tudi sami investitorji. Toliko za enkrat.</p>
            </sp>
            <sp xml:id="SDT7-OZFIMP-nujna-2-2014-10-01.sp15">

               <speaker>PREDSEDNICA URŠKA BAN:</speaker>

               <p>Hvala. Gospod Križanič, izvolite.</p>
            </sp>
            <sp xml:id="SDT7-OZFIMP-nujna-2-2014-10-01.sp16">

               <speaker>DR. FRANC KRIŽANIČ (PS SD):</speaker>

               <p>Najprej krajši uvod o makroekonomski situaciji Slovenije.</p>
               <p>Slovenija je neto izvoznik, ima gospodarsko rast, letno ustvarja približno 2
               milijardi presežka na računu tekočih transakcij. To pomeni, da ko se poplačajo tudi
               repatriacija profitov, ko se poplačajo vse obresti ostane še vedno dve milijardi. To
               pomeni, da letno ustvarjamo neto prihranke makroekonomske, da so dolgovi, ki
               nastajajo tudi na državni ravni naša interna stvar. Možno jih je pokriti tudi z
               internim zadolževanjem, če se to ustrezno stimulira pač določeno gibanje kapitala. Ta
               moč slovenskega izvoza ni nastala hitro, nastala je z leti in leti ustrezne in dosti
               intenzivne razvojne politike. Ta je sedaj na preizkušnji, sicer se sedaj o tem ne
               pogovarjamo, ampak izgleda da bo prišlo tukaj do dodatnega krčenja, že lani je
               prišlo. Tukaj je edino, ker nimamo tečajne politike, kar pomaga.</p>
               <p>Če gledamo kako je nastal javnofinančni dolg, potem je potrebno upoštevati, da ko
               seštejemo vse primanjkljaje in dolg, ki je nastal do finančne krize vidimo, da je
               Slovenija vzela 9 milijard več kot je potrebovala za kritje od leta 2009 do sedaj, 9
               milijard več, kot je potrebovala za kritje javnofinančnega primanjkljaja. 3 milijarde
               smo vzeli <stage type="mag">(nadaljevanje)</stage> že za časa
               Pahorjeve vlade, smo jih imeli deponiranih v bankah, da smo držali rast kreditne
               aktivnosti, potem je Banka Slovenije začela delati vse, da je ta kreditna aktivnost
               zlasti do gospodarstva padla. Naši nasledniki pa so vzeli še 6 milijard. Seveda, če
               pogledaš, kje je to 6 milijard ima neto, je neto upnik tujine Banka Slovenije 3
               milijarde so vsaj na kratkoročno poslovne banke tudi skupaj so približno 6 milijonov
               v pozitivi. Edini, ki je še v tujini zadolžen je pa država, ampak vsi ostali so pa
               upniki tudi gospodarstvo in prebivalstvo skupaj sta neto upnik tujine pa mi sploh
               nismo zadolženi. Najbolj smešno pa, da bi mi kakorkoli škodili evroobmočju. S tem
               presežkom mi dejansko dajemo monetarno osnovo za evroobmočje. Dajemo ga pa tako malo,
               da ga ne opazimo. Gospod <stage>/ nerazumljivo/</stage>, ne opazijo ga, izgubijo nas v zaokrožanjih,
               tako majhni smo. Da bi mi lahko zamajali evroomočje, dajte no. Moramo pa rešiti
               strukturni primanjkljaj. Nastal je v največjem obsegu leta 2007 s tisto nesrečno
               davčno reformo. Lahko jo prepišemo kakšnemu avtorju pa to pustimo, takrat se je
               odpravil davek na izplačane plače, znižale so se stopnje davka od dohodka pravnih
               oseb ali davka na profit po domače in znižale so se davčne stopnje za ljudi pri
               dohodnini, ki imajo višje dohodke. Te so se prav pošteno razbremenili. To je potrebno
               do neke mere popraviti. Do neke mere smo to popravili z dvigom DDV-ja, popravili smo
               z dvigom trošarin in približno tretjina je tega še za popraviti. Pričakovati je, da
               bo ustrezen, ne ljudem prijazen in našim socialnim razmeram primeren davek na
               nepremično premoženje, del tega je odnesel, ostalo pa boljše pobiranje javnofinančnih
               obveznosti preko davčnih blagajn in tega projekta, ki ga pač namerava koalicija
               izvesti.</p>
               <p>Potem je še vprašanje, april 2012. Aprila 2012 sredi javnofinančnega primanjkljaja je
               takratna koalicija dodatno znižala stopnje davka od dohodka pravnih oseb iz 20 % na
               17 %, ali je to sploh mogoče? To je kot da bi se otroci igrali. Tisto je potrebno
               tudi popraviti, če hočeš imeti neko normalno delovanje gospodarstva na
               postindustrijski ravni kjer je pa kvartarni sektor, šolstvo, zdravstvo, kultura,
               varnost, znanost ključna za konkurenčno, saj konkurenčno temelji na znanju.</p>
               <p>Sedaj če gremo na samo privatizacijo oziroma to sploh ni privatizacija, to je prodaja
               in prodaja je posel kot vsak drugi posel. Nekaj prodaš in nekaj kupiš. Je smešno iz
               tega delati neko veliko mašo, če lahko uporabim tak domači izraz. Problem, ki je
               tukaj nastal, to pa ni prodaja, to je rast prodaja ali pa podarjanje. Prej smo
               slišali, kako je letališče bilo dobro prodano. Jaz sem pač preko prsta dal oceniti
               gradbenikom, Brnik zgraditi novi tak aerodrom, je približno pol milijarde, če delaš
               izraziti učinkovito zelo verjetno pa več z napravami v red in ne samo pista. Prodali
               smo ga pa za 200 milijonov.</p>
               <p>Upoštevajoč razmere, da je nekdo ustvaril neko klimi, v kateri je potrebno nekaj
               hitro razprodati smo mi in v skladu s koalicijo pogodbo in našimi predvolilnimi
               obljubami, smo Socialdemokrati dajemo vam eden tak predlog v razmislek oziroma naše
               stališče je naslednje. Potrebno je pač prodajo izvajati nadzorovano in strateško
               premišljeno, to je bilo dogovorjeno v osnovah te vlade. To si mi predstavljamo, da se
               zadrži najmanj investitorjeva vrednost, se pravi, koliko je potrebno, da se zgradi
               tisto novo, ko se prodaja nekaj takega kot je recimo aerodrom ali pa Telekom ne pa
               manj od tega. Da se zagotovi najmanj nespremenjeno ali večje število delovnih mest
               tudi potencialno. Lek je tukaj dejansko to pa zagotovil in tudi Lek ni bil
               privatiziran, ampak je bil prodan, da smo si na jasnem in ni bil razprodan, ampak je
               bil kar za solidno ceno prodan. Potem, da se zagotovi poslovna samostojnost družbe
               oziroma vsaj njena sposobnost stalnega uvajanja novih modernih tehnologij, stalne
               modernizacije, stalnega izboljšanja konkurenčnosti. Tukaj pri samostojnosti družbe je
               še, da se <stage type="mag">(nadaljevanje)</stage> s tem
               prepreči prevzeme, v tem primeru gre samo plasiranje sredstev na borzo in zadržanje
               takega deleža države, da prepreči statutarne spremembe, ki bi omogočile prevzem. To
               je cilj. V kakšnim primerih iskanja ali pa, ko se najde res ugodnega strateškega
               partnerja, dobi dolgoročna zagotovila, tukaj smo lahko bolj fleksibilni. Mislimo da
               tudi ta del, ki je bil v tistih 15-ih podjetij, da je to bilo izsiljeno, da so bile
               makroekonomske razmere v Sloveniji namenoma prikazane slabše in mislimo, da je to
               tudi stvar diskusije. Mislimo pa tudi, da je ta diskusija preuranjena. Dokler nimamo
               ustreznih poročil, podlag je toliko časa to govorjenje precej. Najprej se je potrebno
               pogovoriti od primera do primera ter drugič pa je potrebno imeti ustrezne
               informacijske podlage. </p>
            </sp>
            <sp xml:id="SDT7-OZFIMP-nujna-2-2014-10-01.sp17">

               <speaker>PREDSEDNICA URŠKA BAN:</speaker>

               <p>Hvala lepa. Še gospod Matej Vatovec. Izvolite.</p>
            </sp>
            <sp xml:id="SDT7-OZFIMP-nujna-2-2014-10-01.sp18">

               <speaker>DR. MATEJ T. VATOVEC (PS ZL):</speaker>

               <p>Hvala za besedo. Lep pozdrav vsem.</p>
               <p>Tukaj mislim, da bi morali poudariti še eno stvar, na neki način bi se naslonil na
               to, kar je povedal kolega Pogačnik, ki na neki način hvali delo SDH-ja in zaupa tako
               SDH-ju kot seveda tudi sposobnosti tujih vlagateljev. Mene zanima seveda recimo, da
               so ti tuji vlagatelji sposobni, Fraport, ki je vpleten v to zgodbo o letališču, na
               primer v Frankfurtu samo upravlja z letališčem, Slovenija pa je letališče prodala
               skupaj z infrastrukturo, ki se na primer uporablja za obrambne in reševalne naloge.
               Mene sedaj zanima, zakaj ne delujemo na eden tak način kot delujejo ta tuja podjetja,
               mislim racionalno oziroma z neko strategijo? Konec koncev pozivate k temu. To
               pozabljamo tudi glede tega, da je na neki način sporna ta zahteva oziroma predlog po
               ustavitvi te privatizacije je ta, da je v predvolilnem času ali vsaj med
               koalicijskimi pogajanji trenutna vladajoča stranka zagovarjala privatizacijo, ki bi
               naj bila kontrolirana in taka, ki ne bi na nikakršni način prodajala tudi
               infrastrukture. Kje se je sedaj tukaj zalomilo, zakaj smo prodali infrastrukturo?
               Mislim, da bi bilo smiselno na neki način vsaj dobiti vpogled v to, zakaj je takšna
               privatizacija kot jo imamo sedaj na tapeti smiselna in zakaj jo ne začasno ali pa
               kakorkoli ustaviti in postaviti v strategijo, ki jo konec koncev očitno vsi
               zagovarjate oziroma vsaj nekateri tukaj?</p>
               <p>Konec koncev je tudi vprašanje tega, da bi vlada oziroma neka vladajoča koalicija
               morala delovati v tem smislu boni patres familias se pravi kot neki gospodar nad
               premoženjem. Tukaj je spet še eden poziv, da se te stvari na neki način drugače pelje
               in malo bolj taktično oziroma strateško upravlja, na primer s 30 letno koncesijo bi
               najbrž iztržili več za to letališče kot pa s prodajo tega letališča. Se pravi, ne gre
               tukaj za neko reševanje nekih realnih ekonomskih situacij, ampak po našem mnenju gre
               za neko oškodovanje premoženja, ki je premoženje državljanov.</p>
               <p>Na drugi strani imamo še drugo specifiko, ko govorimo o Telekomu. To je pa neki
               lastniški odnos v povezavi s Krajinskim parkom Sečoveljske soline, ki vemo, da ga
               opravlja družba Soline d.o.o., ki je hčerinska družba Telekoma v 100 %. Seveda
               obstajajo odloki in strategije kako mora potekati razvoj v takem primeru oziroma v
               primeru Krajinskega parka, seveda pa tudi vemo, da velika podjetja, tudi takšno kot
               je Deutsche Telekom delujejo na podlagi neke ekonomske racionalnosti. Vemo, da je
               cilj vsake take družbe večanje dobička seveda na račun manjšanja stroškov in tukaj se
               postavlja vprašanja, ali bodo take družbe investirale v neko kulturno in naravno
               dediščino, ki je državnega pomena. V Krajinskem parku Sečoveljske soline na primer
               deluje Solinski muzej, ki je bil razglašen leta 2001 za kulturni spomenik državnega
               pomena. Kakšne so dolgoročne posledice take privatizacije kot je predlagana? Jaz
               mislim, da bi vsaj na prvi točki morali na neki način dobiti vsi, Državni zbor, ampak
                  <stage type="mag">(nadaljevanje)</stage> tudi splošna javnost
               vpogled v to, kako ti postopki tečejo in zakaj še vedno nimamo jasnega vpogleda kako
               se te stvari peljejo. Vsi ti postopki so bili sproženi zelo na hitro kot je omenil
               prej kolega Pogačnik niso se vsi strinjali oziroma so bili neki pomisleki nad tem
               kako se te stvari vodijo, tako da bi bilo dobro, da se te stvari razjasnijo in dobimo
               vsi vpogled v to, kako se ta privatizacija pelje in zakaj na tak način. Hvala.</p>
            </sp>
            <sp xml:id="SDT7-OZFIMP-nujna-2-2014-10-01.sp19">

               <speaker>PREDSEDNICA URŠKA BAN:</speaker>

               <p>Hvala. Še kdo? Izvolite, gospod Hrovat.</p>
            </sp>
            <sp xml:id="SDT7-OZFIMP-nujna-2-2014-10-01.sp20">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica. Spoštovane kolegice in kolegi. Spoštovani predstavniki
               vlade in drugi vabljeni.</p>
               <p>Nova Slovenija, Krščanski demokrati smo v našem volilnem programu in našem generalnem
               programu zapisali in za tem stojimo in zagovarjamo privatizacijo. Normalno kot je
               povedal dr. Križanič, to je prodaja in sicer državnega premoženja ali državnih naložb
               privatnemu sektorju. Ta proces mi razumemo kot iskanje odgovornih lastnikov. To je
               ključno. Mislim, da vsakdo med nami ve kdo so in kaj so odgovorni lastniki. Mi se
               tudi ne spuščamo v debate na politični ravni, je zakaj kriv. Danes je vprašanje to,
               kaj bomo mi politiki, v državnem zboru, vlada? kaj bomo mi storili, da se bo stanje v
               državi izboljšalo, predvsem v smislu boljšega standarda naših ljudi? Naša naloga je,
               da ustvarimo pogoje za blaginjo vseh v tej državi. Večkrat se sklicujemo na Ginijev
               koeficient, ki kaže, da smo zelo egalitarna družba, kar je res samo, na žalost smo mi
               egalitarni v revščini. Mi nimamo bogatega sloja mi smo pravzaprav vsi v nekem
               segmentu <stage>/ nerazumljivo/</stage> kdorkoli že reče revščina. Kakšno stanje imamo danes v
               državi? Mi imamo gleda javnofinančnega primanjkljaja številke, ki so zaskrbljujoče. V
               prvi polovici leta je javnofinančni primanjkljaj dosegel 5.5 % bruto družbenega
               proizvoda. Javni dolg bi naj bil do konca leta, to je seveda projekcija, 82 nekateri
               celo pravijo 85 % BDP-ja in zato moramo prodajati oziroma privatizirati državno
               premoženje tudi, zaradi tega, ker preprosto rečeno nimamo denarja. Najbrž ima danes
               gospod minister Mramor svetle luči, ko študira kako bo zagotovil plačo javnemu
               sektorju tudi poslankam in poslancem itd., do 31. 12. 2014 in seveda tudi za
               naslednje mesece. Res je, da na neki način tisti, ki nasprotujejo privatizaciji se
               nekako bojijo ali pa ustvarijo občutek, da bodo prišli neki tujci, ki bodo poceni
               kupili slovenska podjetja, izčrpavali slovenske delavce, pobrali dobiček in na koncu
               ugasnili podjetje in šli. Gotovo je tudi kakšen tak primer, prej smo govorili o
               Heliosu. Poslanska skupina Nove Slovenije je dobivala znotraj od ljudi, ki so v
               Heliosu zaposleni pisma bom rekel strokovno napisana, ki opozarjajo na nepravilnosti.
               Takoj sem jih izročil predsedniku Komisije za nadzor javnih financ v prejšnji sestavi
               mag. Vizjaku. Res je, da komisija za nadzor javnih financ ravno ni pristojna, da bi
               ti postopki privatizacije tudi secirala, imamo pa za to organe. Verjamem, da če so
               nepravilnosti, da bodo organi za to pristojnosti nepravilnosti odkrili in odkrili
               imena in priimke odgovornih. To je v Sloveniji zelo težko. Skupaj s kolegom Markom
               sva v prejšnji sestavi parlamenta sedela v parlamentarni preiskovalni komisiji,
                  <stage type="mag">(nadaljevanje)</stage> Marko jo je vodil,
               kjer smo želeli odgovornim ljudem za bančno luknjo, se pravi vrtalcem bančne luknje
               smo želeli dati imena in priimke. Nismo dobili nobenih podatkov v imenu bančne
               tajnosti. Imeli nešteto zaslišanj, zahtevali tudi preko sodišč podatke in nismo
               dobili nič. Bomo videli kaj bo zdaj minister za pravosodje, prejšnji predsednik
               Komisije za preprečevanje korupcije, naredil. Ampak to je zdaj druga tema.</p>
               <p>Glejte, tudi mi smo bili s strani kolegov in kolegic Združene levice pozvani, da
               prispevamo podpise k tej nujni seji. Seveda nismo se mogli strinjati s predlaganimi
               sklepi iz prej navedenih naših pogledov, kako mi vidimo okolje, ki ga moramo
               ustvariti, ki ga mora politika ustvariti za gospodarski razvoj. Mi trdimo, da
               Slovenijo iz gospodarske krize ne bomo potegnili mi politiki ampak gospodarstveniki.
               Mi moramo ustvariti okolje. To pa so po našem mnenju, drugi imajo različna mnenja,
               druga mnenja, drugačna mnenja, nižji davki, enostavni postopki in odprto
               gospodarstvo. Mi trdimo in to mi vsi vemo za tem omizjem, da Slovenija še vedno
               preveč, morda celo hermetično zaprta za tuja vlaganja. Mi se res nekako bojimo
               tujcev. Seveda, da ne bo pomote, ko govorimo o privatizaciji, torej prodaji državnega
               premoženja, bomo mi najbolj srečni, če bodo prišli domači kupci. Gotovo bi se doma
               našel konzorcij nekih podjetij, tipično slovenskih ali pa ta trenutek tipično
               slovenskih, s slovenskimi lastniki, fizičnimi osebami, Slovenkami in Slovenci, ki bi
               lahko kupil Aerodrom ampak ni, pa bi se lahko prijavil, pa se ni. Pa se je prijavil
               Fraport pa še Da Vinci in tako naprej. Ne smemo dajati negativnega predznaka
               privatizaciji na nekih res slabih primerih. Najbrž je res Helios slab primer, bomo
               videli kaj bo na koncu iz tega. Tudi ni korektno, če navajamo napačne številke. Tukaj
               je odprta seja. Nas spremlja, večkrat pravim ves svet in če govorimo o Deutsche
               Telekomu najbrž tudi kdo iz nemškega veleposlaništva. In zdaj kar tako govoriti češ
               kakšen je ta Deutsche Telekom, na drugi strani pa zelo radi povemo, da je Nemčija
               naša pomembna, najpomembnejša gospodarska, seveda tudi politična partnerica. In
               nekako se je prav zakoreninil mit, da je Deutsche Telekom v večinski lasti države
               Nemčije pa ni. Večinski lastniki in sicer 68,3% lastniki so portfeljski vlagatelji iz
               vsega sveta, preostanek iz Nemčije, v neposredni lastni Nemčije, kot države je 14,3%
               Deutsche Telekoma, 17,4% je v lastni razvoje banke, ki je v lasti spet res države in
               dežel in tako naprej. Tudi takšne primerjave, da naš Telekom v primerjavi s Hrvaškim,
               ki je tudi v nemški lasti, kot v rokah nekega negativnega lastnika, tako se je
               prikazalo, in da torej naš Telekom zaposluje 40% več ljudi in kljub temu naredi 60
               milijonov čiste dobička na leto. Tukaj bi res prosil, da smo s številkami, kar se
               tiče številk, da smo natančni, da ne delamo krivic in neke negativne klime.</p>
               <p>Če pogledamo lestvico 50 izvoznikov, top 50 izvoznikov pravimo in je res, da je izvoz
               trenutno tisti, ki vleče slovensko gospodarstvo, <stage type="mag">(nadaljevanje)</stage> to je dejansko naš optimizem, zato sem sam nekoliko
               zaskrbljen ko gledam seveda tudi kazalce gospodarske aktivnosti, konkretno v Nemčiji,
               kjer je v zadnjem času prišlo do nekega ohlajanja ampak to zdaj ni tema. Se pravi če
               pogledamo top 50 slovenskih izvoznikov in pogledamo lastništvo teh izvoznikov,
               vidimo, da jih je 27 v tuji lasti, se pravi več kot pol. Govora je bilo v Leku v
               primerjavi s Krko. Prihajam iz Pomurja, kjer se o Leku zelo dobro govori. Lek bo zdaj
               tam štartal z novo investicijo, konkretno v Lendavi, 32 milijonov dolarjev, približno
               100 novih delovnih mest, enega nisem slišal, da bi bil nezadovoljen, enega delavca
               nisem slišal, da bi bil nezadovoljen. Pa še enkrat. Jaz bi bil vesel, da bi bil Lek
               pri nas, da bi posloval … torej v slovenski lasti. Vesel bi bil da bi tudi v sosednji
               občini, ko smo zdaj pač malo lokal patriotski, saj mi ne boste zamerili, gospa
               predsednica, v sosednji občini Odranci je investitor Carthago, ki dela prestižne avto
               domove, je pač nemški lastnik in zaposluje 450 naših ljudi. Seveda gre za montažo. Ne
               morete pričakovati, da bom tam plača ne vem pač minimalec plus 30% recimo, bolj na
               pamet govorim. Mi moramo gotovo in upam, da nam bo uspelo, redefinirati slovenski
               nacionalni interes. Tisti, kot smo se ga učili pred leti in nekako vanj verovali, nam
               je bankrotiral, kolegice in kolegi. Naš nacionalni interes izpred nekaj let nam je
               bankrotiral. Se pravi moramo nekako drugače začeti delovati. Tudi ne tako, da bi
               kdorkoli sploh pa ne politika, razumela, da je podjetje v državni lasti bankomat za
               neko politično stranko ali politično opcijo, ker tudi to se je dogajalo in se
               dogaja.</p>
               <p>Gotovo razprava ne prinese nekih konkretnih zaključkov, če bi tukaj zdaj naštevali in
               primerjali dobre prakse privatizacije in slabe prakse. Imamo ene in druge. Gotovo, da
               je kje bil namenoma kakšen … namenoma narejena napaka, ker je bila država oziroma
               državljani oškodovani, gotovo pa so tudi dobri primeri. Mi seveda v Novi Sloveniji
               zagovarjamo, da so ti postopki privatizacije prodaje transparentni, pregledni in
               seveda, če je Državni zbor v lanskem letu sprejel seznam 15 gospodarskih subjektov,
               da jih bo pač država prodala, potem ni govora, da pride do spremembe oziroma do
               izničenja tega sklepa, kvečjemu bo najbrž v bližnji prihodnosti vlada prinesla še
               kakšen dodaten sklep, še kakšen dodaten seznam. Moram pa reči, da smo bili v Novi
               Sloveniji začudeni, celo ogorčeni, ko je vlada kot skupščina družbe Slovenski državni
               holding 4. julija v bistvu sprejela sklep o pravzaprav zaustavitvi postopkov
               privatizacije z izgovorom, da naj pride nova vlada in bo tista potem te postopke
               peljala naprej. To lahko razumemo tudi kot nek piarovski sklep devet dni pred
               državnozborskimi volitvami. Toliko bolj dokaz za to je, da potem takoj po
               državnozborskih volitvah ta ista vlada ta sklep razveljavila. Tako se pač ne igra z
               državnim premoženjem, ker je to norca delanje z lastnikov, to pa smo državljanke in
               državljani. Država smo državljani.</p>
               <p>Tudi jaz bom tukaj na tem mestu in s tem zaključujem, morda komu <stage type="mag">(Nadaljevanje)</stage> ne bo všeč, izrekel, ker sem pač od
               blizu spremljal, izrekel na nek način priznanje prvemu človeku Slovenskega državnega
               Holdinga, gospodu Pircu, ki se je močno trudil, da bi konkretna družba, Nafta
               Petrochem, ne šla v stečaj. Iskal je možnosti, kako z drobižem pravzaprav, z milijon
               pa pol evri rešiti to proizvodnjo 111 delavcev, približno toliko družin, ampak
               seveda, ko je prvi človek SDH se pravzaprav seznanil s tem pacientom, če lahko tako
               rečem, je praktično pacient bil že klinično mrtev. Ja, seveda, zakaj govorim o Nafti
               Petrochem. Skupina nafte je namreč v 100% državni lasti, to pa je primer brutalno
               slabega upravljanja. Res brutalno slabega. Oprostite malo čustvenemu nastopu. Toliko
               bolj, ker vodstvo te družbe ne moremo v Lendavi, ampak v Ljubljani sklicati tiskovno
               konferenco in delavcem sporočiti, da naj gredo na cesto, ker je šla firma v stečaj.
               To pa je primer brutalno slabega opravljanja podjetja v državni lasti. Hvala
               lepa.</p>
            </sp>
            <sp xml:id="SDT7-OZFIMP-nujna-2-2014-10-01.sp21">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Še kdo želi razpravljati? Luka Mesec še.</p>
            </sp>
            <sp xml:id="SDT7-OZFIMP-nujna-2-2014-10-01.sp22">

               <speaker>LUKA MESEC (PS ZL):</speaker>

               <p>Hvala za besedo. Bom skušal biti čim bolj kratek.</p>
               <p>Sedaj bi najprej odgovoril kolegu Horvatu. Tukaj očitno ste slabo poslušal ali pa se
               ne razumemo. Kor prvo, mi nismo nikoli trdili, da želimo, da nasprotujemo
               privatizaciji zato, ker mislimo, da je bilo opravljanje podjetij v državni lasti
               dobro. Nasprotno, mi to zagovarjamo iz drugih razlogov in sicer zato, ker je to
               priložnost, da se gospodarstvo strateško vodi in pa priložnost, da znotraj teh
               podjetij uredimo opravljanje v prid zaposlenim, kar je garancija, da bodo lahko
               začeli uveljavljati svoj interes, to je dostojno plačilo za dostojno delo in pa varna
               in trajna zaposlitev, ki jim jo zdaj ne državno in ne zasebno lastništvo pogosto ne
               omogoča.</p>
               <p>Druga stvar. Nikoli nisem govoril o lastniški strukturi nemškega Telekoma in pa
               nikoli nisem uporabil nekega nacionalističnega argumenta proti prevzemu. Uporabil sem
               v bistvu argument iz hrvaškega Telekoma, ki je striktno ekonomski oziroma ekonomsko
               socialen in to je, da je bilo odpuščenih 48% delavcev po prevzemu tega podjetja in
               pred tem sem svaril ne pred tem, da bi bil Deutsche Telekom takšen ali drugače
               negativen lastnik. Negativen je v tem smislu pač kaj počne v primerljivih Telekomih,
               recimo na Hrvaškem, v Makedoniji in v Črni gori. In na to sem pač poskušal
               opozoriti.</p>
               <p>Potem, če kolegu Pogačniku čisto na kratko odgovorim, se pravi, glede poravnav
               obveznosti, mislim, da vam je precej dobro odgovoril že kolega Križanič. Tukaj je
               problem davčne reforme sprejete leta 2006 oziroma 2007, ki je eden izmed strukturnih
               razlogov za proračunske deficite, ki ga je treba v tem mandatu popraviti.</p>
               <p>Druga stvar je, da dolga še nobena država v zgodovini, problema dolga ni nobena
               država v zgodovini, razen mogoče Ceausescova Romunija, ki je racionalizirala porabo
               jajc in moke, pač nobena ga ni rešila tako, da bi zategovala pas. Vse so morale na
               nek način vzpostaviti dokaj stabilno rast in samo z rastjo lahko zmanjšujemo delež
               dolga, ker delež dolga je pač delež pri katerem imamo na vrhu ulomka dolg, na spodnji
               strani ulomka imamo pa BDP. In zdaj, če zmanjšujemo spodnjo stran ulomka, to pomeni,
               da se v bistvu delež dolga samo povečuje.</p>
               <p>Toliko na kratko. Se pravi, prioriteta te Vlade bi morala biti, na kakšen način
               zagotoviti trajno in stabilno rast v Sloveniji in potem bi lahko začeli odplačevati
               dolg. To je seveda povezano z ekonomsko strategijo. Mi privatizaciji nasprotujemo,
               ker mislimo, da je ta strategija napačna. Imamo pač argumente, ki smo jih danes
               predstavili za to in pač zagovarjamo, da se sprejme oziroma začnemo razpravljati o
               možnih alternativah in nekaj v tem smislu smo danes tudi že predlagali, tako da se
               tukaj ne bi ponavljal.</p>
               <p>Potem strinjamo se z vami, da bi bilo nujno potrebno najprej sprejeti klasifikacijo
                  <stage type="mag">(nadaljevanje)</stage> državnega
               premoženja in nikakor ne iti v "ad hoc" privatizacije kot smo ji priča zdaj. Tudi
               zato v bistvu podajamo to v debato, torej prvo, da se poroča o stanju privatizacije
               in drugo, da se prekine s temi postopki, ker nikakršne strategije ni bilo sprejete
               razen tega, da se je nekomu utrnilo, da bi bilo teh petnajst podjetij pametno
               prodati.</p>
               <p>Potem glede ideologije, ki ste jo omenil, se pravi, da imamo na eni strani realnost,
               na drugi ideologijo, bi tako rekel. Pač da ideološke so ravno trditve, da je
               privatizacija pot iz krize, ker vsi argumenti govorijo proti temu. Ideološko je, da
               pravite, da če bomo odlašali, bo kupnina manjša. Mislim, kupnina je najmanjša ravno
               med krizo, ker takrat je kapital najbolj razvrednoten. Se pravi, če bi najprej
               vzpostavili stabilno rast, bi se vrednost teh podjetij povečala. Saj tudi, če
               primerjamo kakšna je bila vrednost recimo pred krizo in po njej bomo videli, da je v
               nekaterih primerih tudi tako za nekajkrat padla cena delnic. Se pravi, trenutek ki ga
               imamo zdaj je najslabši za prodajo ne najboljši in zato je nujno se, ne če drugače,
               te postopke čim bolj zavleče in poizkus, tudi če bi se odločali za privatizacijo,
               vsaj iztržiti nekaj iz tega.</p>
               <p>OK. Mogoče toliko. Potem bi pa v bistvu gospoda Horvata in gospo Vojko Šergan samo
               opomnil, da mi smo podali v razpravo dva sklepa. Prvi sklep je, da se želimo
               seznaniti s postopki privatizacije, torej da apeliramo, da se podat poročilo o stanju
               stvari. Drug sklep je pa preklic. Vem, da se s tem drugim sklepom mnogi ne strinjate.
               Vem, da imate z njim probleme, da se vam zdi preradikalen. Bi vas pa vseeno pozval,
               da se sprejme vsaj prvi sklep, torej da se pač oblikuje poročilo, ker če ne drugega,
               poslanci novega sklica Državnega zbora imamo pravico biti informirani o stanju stvari
               in mislim, da bi bilo to na nek način nujno, da se sploh lahko začnemo informirano o
               teh stvareh pogovarjati, tako da bi v bistvu vse skupaj pozval, da sprejmete vsaj
               prvi sklep, ki smo ga predlagali.</p>
               <p>Preden zaključim, bi podal samo še par vprašanj gostom, ki smo jih povabili in sicer
               glede odvzema glasovalnih pravic države v primeru aerodrom, bi predstavnika Agencije
               za trg vrednostnih papirjev vprašal, zakaj je bilo to sprejeto v aerodromu, čeprav je
               bilo tam jasno, da ni šlo za nobene prevzemne aktivnosti. Se pravi, glasovalne
               pravice naj bi se nekemu delničarju odvzelo takrat, ko obstaja nevarnost nekega
               prevzema. Državam mislim, da takih ambicij v aerodromu ni imela in nas tukaj zanima
               zakaj je bilo temu tako.</p>
               <p>Potem vprašanje predstavnikoma SDH, je podobno. Torej zakaj se SDH ni odzval na to.
               Mislim kot upravitelj državnega premoženja bi moral protestirati oziroma se odzvati
               na to, da je v enem izmed podjetij v katerem ima naložbo, izgubo glasovalne pravice
               in me zanima kaj ste naredili glede tega. In pa vprašanje za sekretarja na
               gospodarskem ministrstvu. Kaj boste naredili glede tega, da do tega ne bo več
               prihajalo oziroma kako si boste povrnili glasovalne pravice v državnih podjetjih tam
               kjer so vam bile odvzete?</p>
               <p>In potem še drug sklop vprašanj je pa lede Heliosa. Najprej bi predstavnika Agencije
               za trg vrednostnih papirjev vprašal, če vas je minister Dragonja obvestil o sumu
               kršitev zakona o prevzemih o problemu Heliosa? Ali ste glede tega sprožili preiskavo?
               Predstavnika SDH bi pa vprašal: Kako se je SDH kot stranka v postopku prodaje
               Heliosa, ki je v primeru kršitev prevzemne zakonodaje dolžna ukrepati, reagiral na
               sume o nepravilnostih v primeru Helios?</p>
               <p>Hvala.</p>
            </sp>
            <sp xml:id="SDT7-OZFIMP-nujna-2-2014-10-01.sp23">

               <speaker>PREDSEDNICA URŠKA BAN:</speaker>

               <p>Še kdo želi razpravljati? Ja, še gospod Marko Pogačnik.</p>
            </sp>
            <sp xml:id="SDT7-OZFIMP-nujna-2-2014-10-01.sp24">

               <speaker>MAG. MARKO POGAČNIK (PS SDS):</speaker>

               <p>Predsednica, hvala za dano besedo.</p>
               <p>Sedaj tukaj ali je bilo napačno razumevanje s kolegom Mesecem. Jaz nikdar nisem
               govoril, da iz naslova privatizacije bomo mi pokrili kompletni državni dolg. Zame je
               prioriteta, da skozi privatizacijo pokrijemo zakonske obveznosti, ki jih ima SDH.
                  <stage type="mag">(nadaljevanje)</stage> To je pa iz dveh naslovov
               zakona, Zakon o denacionalizaciji in Zakon o žrtvah vojnega in povojnega nasilja. In
               na to nisem dobil odgovora, na kakšen način boste vi te obveznosti, ki mislim, da
               zapade do leta 2016, skupaj s kreditom, ki ga je vzel Sod v preteklosti, da je lahko
               te obveznosti poravnal. Na kakšen način boste vi to milijardo <stage>/ nerazumljivo/</stage>, ker
               Sod in sedaj tudi SDH ima te naložbe, da jih odproda, da poravna te zakonske
               obveznosti. Dolg pa absolutno, da ne. Dolg, mi vemo kakšen je. Prišel bo približno na
               82% DBP-ja. Mi imamo eno milijardo obresti ne leto za plačevati. Vi bi se še vedno
               zadolževali. Pri tem, da so prihodki letno v proračun 8 milijard. Omenili ste nizko
               obrestno mero na obveznice. to ni posledica uspešnega delovanja Vlade ali Ministrstva
               za finance, ampak je posledica ukrepov Evropske centralne banke, ki ima v zgodovini
               najnižjo obrestno mero in težko primerjate pribitke na obveznice iz leta 2006/2007.
               Vemo kakšna so bila takrat razmerja.</p>
               <p>Glede cen delnic, razlagate, da sedaj ni čas za prodajo. Jaz se tudi spomnim predvsem
               takratnih poslancev Socialnih demokratov v letu 2006, v letu 2007, v letu 2008, sedaj
               ni čas za prodajo naložb, sedaj je konjuktura. Delnice bodo čez nekaj časa več
               vredne. Vemo kaj se je zgodilo. Mi prodajmo zaradi obveznosti. In jaz sem prepričan,
               da mi privatizacijo delamo zaradi obveznosti, ki jih imamo po zakonu in tudi zaradi
               stanja javnih financ. Tukaj moramo mi to zadevo razpucati. In še vedno nisem dobil
               odgovora na kakšen način bi te obveznosti oziroma dolg, ki ga imamo zmanjševali,
               predvsem v prvi luči vidim te obveznosti, ki jih moramo poravnati. Absolutno se pa
               strinjam, strategija bi bila obvezno potrebna. Tu vemo kdo je za to odgovoren, da ne
               strategija, ne klasifikacija nista bila sprejeta. Zakaj so se ti postopki raztegnili
               za več kot eno leto in pol oziroma dveh let. To je Vlada Alenke Bratušek in
               koalicija, ki so je takrat sestavljale stranke. To je odgovornost pri njih. Mi smo
               jasno predlagali takrat zakon, klasifikacijo in seveda tudi strategijo. Zanimivo je,
               da bi pri družbi Aerodrom uporabljate besednjak tistih lobistov, ki pri tej prodaji
               niso sodelovali. In to je lahko po eni strani zaskrbljujoče, neka užaljenost in
               verjetno pa še kaj drugega. Dejali ste, da od primer Adrie Airways, da bi morali
               imeti, ne vem, državljanke in državljani korist od tega. Jaz mislim, da edino korist
               od Adrie Airways je imel nekdanji minister Gregor Virant, ki bi dobival bistveno
               cenejše karte. Ampak jaz mislim, da to ni interes od tega in da moramo skrbeti za to,
               da bo tudi podjetja, jaz pričakujem, da nekaj podjetij bo ostalo v državni lasti,
               uspešnih in da bodo tukaj jasno zastavljeni cilji, ki jih bodo imeli. Kdaj bo zame
               upravljanje državnega premoženja uspešno? Uspešno bo takrat kadar bodo prihodki v
               proračun iz upravljanja višji kot odhodki za upravljanje državnega premoženja. Takrat
               bomo lahko govorili o uspešnosti upravljanja državnega premoženja, ko bomo državljani
               in državljanke Republike Slovenije imeli od tega neko korist. Ko bodo plače v teh
               podjetjih višje, ko bodo plače izplačane tekoče, ko ne bo stavk, ko ne bo davčnih
               dolgov. Samo za primer, referenčno leto, ki ga, Socialni demokrati so takrat zelo
               radi omenjali Agencije za upravljanje kapitalskih naložb leto 2011, prihodki iz
               naslova upravljanja državnega premoženja so bili približno 34 milijonov evrov,
               odhodki za upravljanje državnega premoženja so bili pa več kot 500 milijonov evrov.
               In so rekli, državno premoženje je uspešno upravljano. Seveda na račun potem višjih
               davkov, višjih trošarin in seveda posledično temu potem višje obremenitve ostalega
               gospodarstva. Prepričan sem, da <stage type="mag">(nadaljevanje)</stage> noben kupec podjetij, ki bo vložil sredstva v podjetja, da v to
               podjetje ne bo vložil 100 ali 200 ali več milijonov evrov zato, da ga bo naslednji
               dan zaprl ampak verjetno, da ga bo razvijal naprej in da bo uspešno z njim
               upravljal.</p>
               <p>Bi še enkrat ponovil. Ključ je, da Državni zbor čim prej dobi strategijo upravljanja
               in pa klasifikacijo in sem prepričan, da marsikatero zadevo, ki je bila danes tukaj
               odprta, vzpostavljena lahko v tej strategiji uporabljamo, je pa verjetno nujno
               potrebno, tako kot je že kolega Jože tudi omenil, da bi rekel dobre praske
               privatizacije uporabimo tudi vnaprej, vsekakor so bile tudi del bi rekel slabih
               strani privatizacije, teh pa probamo preko zakonodaje oziroma preko strategije pa bi
               rekel zminimalizirati. Tveganje bo pa vsekakor verjetno vedno obstajalo še
               vnaprej.</p>
            </sp>
            <sp xml:id="SDT7-OZFIMP-nujna-2-2014-10-01.sp25">

               <speaker>PREDSEDNICA URŠKA BAN:</speaker>

               <p> Besedo dajem še predstavniku Agencije za trg vrednostnih papirjev, gospod Marko
               Vozel.</p>
            </sp>
            <sp xml:id="SDT7-OZFIMP-nujna-2-2014-10-01.sp26">

               <speaker>MARKO VOZELJ:</speaker>

               <p>Hvala za besedo.</p>
               <p>Jaz bom odgovoril na prvo vprašanje poslanca Luka Meseca in sicer iz kakšnega razloga
               je Agencija za trg vrednostnih papirjev vzela glasovalne pravice Republiki Sloveniji
               in družbam, ki delujejo usklajeno z Republiko Slovenijo v družbi Aerodrom
               Ljubljana.</p>
               <p>Za odgovor na to vprašanje bi najprej rad povedal kakšna je bila sestava delničarjev
               družbe Aerodrom na dan uveljavitve Zakona o prevzemih, to je na dan 11.8. 2006.
               Namreč na ta dan so imele Republika Slovenija in družbe, ki usklajeno delujejo z
               Republiko Slovenijo v imetništvu malo več kot 69% vseh delnic z glasovalno pravico
               Družbe Aerodrom Ljubljana. Zakon o prevzemih, ki je stopil v veljavo 11.8. 2006 je za
               takšne primere določal in sicer v prehodni določbi 75. člena, da tiste družbe, ki na
               dan uveljavitve Zakona o prevzemih Zakona o prevzemih dosegajo prevzemni prag, niso
               dolžne dati prevzemne ponudbe po tem zakonu, razen če po uveljavitvi tega zakona
               nameravajo pridobiti oziroma pridobijo vrednostne papirje ciljne družbe. Če se
               izrazim malo bolj po domače je torej ta prehodna določba 75. člena varovala zatečeno
               stanje na dan uveljavitve Zakona o prevzemih torej za tiste družbe, ki so prag, ki je
               bil v času uveljavitve tega zakona 25% glasovalnih pravic presegale in niso kupovale
               vrednostnih papirjev. Za te družbe je veljajo, da prevzemne ponudbe niso dolžne dati.
               Če pa bi katera od teh družb po uveljavitvi tega zakona kupovala nove vrednostne
               papirje, pa bi bile potem vse družbe, ki delujejo usklajeno skupaj oziroma ena izmed
               njih v imenu vseh, dolžne dati prevzemno ponudbo. In točno do te situacije je prišlo
               tudi v primeru Aerodrom Ljubljana. Ena od družb, ki je delovala usklajeno z Republiko
               Slovenijo je nekaj mesecev po uveljavitvi tega zakona konkretno 10.11. 2006 kupila
               določeno število delnic Družbe Aerodrom Ljubljana in kot posledica tega nakupa je
               potem zanjo in tudi za vse družbe, ki z njo delujejo, usklajeno nastopila obveznost
               podati prevzemno ponudbo za delnice Aerodroma Ljubljana oziroma znižati delnice pod
               prevzemni prag, kot sem že omenil, je bil ta v času uveljavitve zakona 25%
               glasovalnih pravic. Ko je agencija ugotovila to kršitev je začela s postopkom odvzema
               glasovalnih pravic in konec leta 2012 izdala odločbo s katero je ugotovila navedena
               dejstva in tudi odvzela glasovalne pravice Republiki Sloveniji in družbam, ki z
               Republiko Slovenijo delujejo usklajeno v tej ciljni družbi. Zoper to odločbo v
               konkretni zadevi <stage type="mag">(nadaljevanje)</stage> ni
               bila vložena tožba, tako da je konec leta 2012 postala pravnomočna. Namreč, še to bi
               rad povedal, v večini primerov ko je Agencija odvzemala glasovalne pravice državi in
               od države odvisnim družbam oziroma družbam, ki z njo delujejo usklajeno, pred izdajo
               te odločbe v zadevi Aerodrom Ljubljana, so bile zoper takšno odločbo vložene tožbe in
               v večini primerov je agencija te tožbe pred Vrhovnim sodiščem tudi dobila.</p>
               <p>Stanje je še vedno v konkretnem primeru takšno, kot je bilo ob izdaji odločbe, se
               pravi do tega trenutka Republika Slovenija še vedno ni odsvojila vrednostnih papirjev
               z glasovalno pravico in od nje odvisne družbe tudi ne, tako da bi lahko te glasovalne
               pravice zopet oživile.</p>
               <p>Morda bi omenil še to v tej zvezi, da je Agencija v letošnjem letu dobila tudi
               zahtevo za izdajo ugotovitvene odločbe o prenehanju mirovanja glasovalnih pravic
               navedenim družbam v ciljne družbe Aerodrom Ljubljana, vendar jo je Agencija zavrnila,
               ker je ugotovila, da niso izpolnjene določbe zakona o prevzemih, ki bi omogočale
               zahtevo takšne odločbe.</p>
               <p>Toliko bi jaz zdaj povedal glede prvega vprašanja. Zdaj ne vem, imate morda v zvezi s
               prvim vprašanjem še kakšno drugo vprašanje. Ne. Potem pa bi predal besedo kolegici
               Anji Čadež, da bo odgovorila na drugo vprašanje glede Heliosa.</p>
            </sp>
            <sp xml:id="SDT7-OZFIMP-nujna-2-2014-10-01.sp27">

               <speaker>ANJA ČADEŽ:</speaker>

               <p>Ja, sicer je to drugi sklop vprašanj, ampak glede na to, da imam besedo.</p>
               <p>Vprašali ste ali nas je minister Dragonja obvestil o domnevnih kršitvah zakona o
               prevzemih, na to moram pritrdilno odgovoriti. Agencija je tukaj, tako kot v vsakem
               primeru, ko do nas pride obvestilo ali je neka informacija o temu, da bi bila možnost
               kršitve prevzemne zakonodaje uvede nadzorni postopek, tudi v tem primeru smo ga
               uvedli, vendar nepravilnosti nismo ugotovili, ni bila kršena prevzemna zakonodaja.
               Tako, da…</p>
            </sp>
            <sp xml:id="SDT7-OZFIMP-nujna-2-2014-10-01.sp28">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Še kdo želi besedo od vabljenih? Ja, gospod Horvat, oprostite ja, imate besedo.</p>
            </sp>
            <sp xml:id="SDT7-OZFIMP-nujna-2-2014-10-01.sp29">

               <speaker>JOŽEF HORVAT (PS NSi):</speaker>

               <p>Hvala, gospa predsednica.</p>
               <p>Samo 30 sekund. Jaz bi kolegu Luki Mescu rad povedal, da jaz nisem uporabljal besed
               nacionalizem, nacionalistični. To so meni tuje besede. In še enkrat, in s tem res
               zaključujem, primerjava med slovenskim Telekomom in hrvaškim Telekomom, ki da je baje
               v nemški lasti, ni dobra primerjava. In če že govorimo o hrvaškem Telekomu v nemški
               lasti, bi točna navedba bila naslednja. In sicer, da je nemški Telekom 51% lastnik
               hrvaškega. 51% lastnik hrvaškega, desetina je v lasti države, 15% v lasti hrvaških
               pokojninskih skladov, torej vsi lastniki so upravičeni do dividend, ne samo nemški
               večinski lastnik.</p>
               <p>Hvala lepa.</p>
            </sp>
            <sp xml:id="SDT7-OZFIMP-nujna-2-2014-10-01.sp30">

               <speaker>PREDSEDNICA URŠKA BAN:</speaker>

               <p>Hvala.</p>
               <p>Še predstavnik SDH, gospod Matej Pirc, izvolite.</p>
            </sp>
            <sp xml:id="SDT7-OZFIMP-nujna-2-2014-10-01.sp31">

               <speaker>MATEJ PIRC:</speaker>

               <p>Spoštovani navzoči, dolžan sem odgovor na vprašanja gospoda Mesca.</p>
               <p>Kot so že predstavniki ATVP povedali, je SDH kot skrben gospodar in upravljavec
               premoženja letos pred skupščino, v kateri se je odločalo o izplačilu dividend in tudi
               po spremembi zakona o prevzemih, na podlagi katerega smo menili, da smo upravičeni do
               vračila glasovalnih pravic, sprožili postopek za vrnitev glasovalnih pravic v
               Aerodromu Ljubljana, vendar je bil odgovor ATVP-ja negativen glede tega.</p>
               <p>In glede Heliosa kako smo se odzvali na sume kršitve prevzemne zakonodaje. Tukaj bi
               poudaril da gre za sume, ki se nanašajo na aktivnosti po prevzemu družbe in na sume,
               ki se nanašajo na kršitev zakona o prevzemih, kar <stage type="mag">(nadaljevanje)</stage> pa ni ugotavljanje nečesa, pa ni v domeni SDH, ampak
               drugih pristojnih organov.</p>
            </sp>
            <sp xml:id="SDT7-OZFIMP-nujna-2-2014-10-01.sp32">

               <speaker>PREDSEDNICA URŠKA BAN:</speaker>

               <p>Hvala lepa za odgovor.</p>
               <p>Mislim, da smo izčrpali razpravo. Še kdo? Še Luka Mesec mogoče. Prav. Državni
               sekretar Janko Bukovec, izvolite. Burger.</p>
            </sp>
            <sp xml:id="SDT7-OZFIMP-nujna-2-2014-10-01.sp33">

               <speaker>JANKO BURGER:</speaker>

               <p>Lep pozdrav! Spoštovana predsedujoča, spoštovane poslanke in poslanci!</p>
               <p>Samo še odgovor na tretje vprašanje, ki ga je dal poslanec Mesec, na katerega je
               mislim da, zelo celovito odgovoril sicer že kolegi ATVP-ja. Glede glasovalnih pravic
               Zakona o prevzemih ureja in vzpostavlja stanje, ničelno stanje. To pomeni, da ne
               sledi 25% <stage>/ nerazumljivo/</stage> deležu zato, da <stage>/ nerazumljivo/</stage> glasovalnih pravic, ampak
               dejansko postavlja stanje, nično stanje, ki seveda v primeru ne aktivnega
               pridobivanja dodatnih resničnih deležev omogoča vrnitev glasovalnih pravic oziroma
               stanja kjer država oziroma podjetja, ki so v večinski državi lasti, imajo <stage>/
               nerazumljivo/</stage> glasovalno pravico.</p>
            </sp>
            <sp xml:id="SDT7-OZFIMP-nujna-2-2014-10-01.sp34">

               <speaker>PREDSEDNICA URŠKA BAN:</speaker>

               <p>Še Luka Mesec. Izvolite.</p>
            </sp>
            <sp xml:id="SDT7-OZFIMP-nujna-2-2014-10-01.sp35">

               <speaker>LUKA MESEC (PS ZL):</speaker>

               <p>Hvala. Bom tudi jaz kratek. Samo na kratko kolegu Horvatu. Tudi to sem omenil, da je
               nemški Telekom 51% lastnik, nikoli nisem trdil kaj drugega. Potem vam kolega, glede
               obveznosti. Tukaj je problem, ker v bistvu kupnina, kot je povedal gospod Dragonja,
               bo verjetno 90% šla v proračun. Kako financirati iz tekočih prihodkov pa je enak
               način kot primanjkljaj, ampak pustimo to.</p>
               <p>V glavnem, jaz bi za konec v bistvu samo želel pozvati še enkrat podobno kot sem
               prej, da kljub temu, da vemo, da mogoče je ta drugi sklep nekoliko pretežek,
               preradikalen za večino tukaj prisotnih, se pravi, ta sklep o preklicu. V Združeni
               levici pozivamo, da se sprejme vsaj prvi sklep, torej sklep o tem, da se opravi
               pregled in poročilo o dosedanji privatizaciji, ker ima tako novi sklic Državnega
               zbora, novi poslanci pač imamo pravico biti informirani o teh zadevah, ker ne
               nazadnje gre za izjemno pomembno stvar. Kot drugo pa, tudi državljani bi morali biti
               obveščeni o teh stvareh in mi tukaj, ki naj bi udejanjali voljo ljudstva, moramo
               opraviti vsaj ta higienski minimum, da jih obveščamo o tem kaj se v zvezi s tem
               dogaja.</p>
               <p>To bi bil moj poziv in se vam lepo zahvaljujem. Hvala.</p>
            </sp>
            <sp xml:id="SDT7-OZFIMP-nujna-2-2014-10-01.sp36">

               <speaker>PREDSEDNICA URŠKA BAN:</speaker>

               <p>Hvala lepa. Zaključujem razpravo.</p>
               <p>Izvolite še Marko Pogačnik.</p>
            </sp>
            <sp xml:id="SDT7-OZFIMP-nujna-2-2014-10-01.sp37">

               <speaker>MAG. MARKO POGAČNIK (PS SDS):</speaker>

               <p>Predsednica, hvala za dano besedo. Zgolj replika kolegu Mescu.</p>
               <p>SDK je pravni naslednik SOD-a in zato tudi mora prevzeti vse zakonske obveznosti, ki
               jih ima in kupnina v proračun bo šla direktno v tisto kar je lastništvo Republike
               Slovenije, ostalo gre pa družbi SDH, ki je pa obvezujoča, da poravnava zakonske
               obveznosti. Tako da, samo toliko.</p>
            </sp>
            <sp xml:id="SDT7-OZFIMP-nujna-2-2014-10-01.sp38">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Zaključujem razpravo na tem mestu, tako da bi prišli na predlagane sklepe.</p>
               <p>Prvi sklep, ki ga predlaga predlagatelj gradiva, se glasi. Zaradi razjasnitve
               posledic odtujitve naložb Republike Slovenije in družb v njeni lasti, Odbor za
               finance in monetarno politiko poziva Vlado Republike Slovenije, da nemudoma poroča o
               postopkih prodaje.</p>
               <p>Tukaj mogoče eno stališče. 67. člen Zakona o SDH natančno določa način poročanja.
               Enkrat letno je SDH dolžen poročati Državnemu zboru in podati nam to poročilo do 31.
               10. 2014. Tako, da to poročilo v tem mesecu do konca tega meseca pričakujemo. Prav
               tako je SDH dolžen poročati Komisiji za nadzor proračuna in javnih financ. Tudi to
               poročilo že komisija ima. Četrtletno poročanje je to. Tako da, kar se tega tiče, je
               moje mnenje, da o tem sklepu ne bi glasovali, ker je že zakonodaja sama predpisuje
               način poročanja in obveščanja Državnemu zboru.</p>
               <p>Če želi kdo razpravljati o tem predlogu? Sicer bi prišli na drugi… Ja, Luka
               Mesec.</p>
            </sp>
            <sp xml:id="SDT7-OZFIMP-nujna-2-2014-10-01.sp39">

               <speaker>LUKA MESEC (PS ZL):</speaker>

               <p>Mi smo v bistvu tudi gospodu Brglezu pred kratkim, 25. 9. podali ta sklep o
               prenehanju veljavnosti sklepa o soglasju k odtujitvi…</p>
            </sp>
            <sp xml:id="SDT7-OZFIMP-nujna-2-2014-10-01.sp40">

               <speaker>PREDSEDNICA URŠKA BAN:</speaker>

               <p>Bomo prišli na drugi sklep.</p>
            </sp>
            <sp xml:id="SDT7-OZFIMP-nujna-2-2014-10-01.sp41">

               <speaker>LUKA MESEC (PS ZL):</speaker>

               <p>Vem, vem, ampak želim samo na to opozoriti, da <stage type="mag">(Nadaljevanje)</stage> bo poročilo, ki ga zdaj pričakujemo v rednem roku,
               prišlo prepozno, in da vsebina, ki jo mi predlagamo, ni identična oziroma ni ista kot
               vsebina, ki jo predvideva zakon. Zato v bistvu še enkrat pozivam k razmisleku.</p>
            </sp>
            <sp xml:id="SDT7-OZFIMP-nujna-2-2014-10-01.sp42">

               <speaker>PREDSEDNICA URŠKA BAN:</speaker>

               <p>Tukaj mogoče še beseda Vladi. Želite vi morda se opredeliti do tega sklepa, sicer jaz
               tega sklepa ne bi dajala na glasovanje. Izvolite.</p>
            </sp>
            <sp xml:id="SDT7-OZFIMP-nujna-2-2014-10-01.sp43">

               <speaker>METOD DRAGONJA:</speaker>

               <p>Tako kot je bilo rečeno, po obeh zakonskih osnovah SDK poroča, tako da poročilo je
               sicer Odboru za nadzor javnih financ poslano, če ga želi obravnavati še ta odbor, ga
               lahko obravnava. Temu Vlada seveda ne more nasprotovati. Lahko bomo o tej obravnavi
               potem tudi dali še kakšne vidike, ki so bile v tej diskusiji danes izpostavljeni,
               tako da, tudi jaz se pridružujem temu, da mislim, da ni potrebe, da se posebej sklepa
               o tem predlogu.</p>
            </sp>
            <sp xml:id="SDT7-OZFIMP-nujna-2-2014-10-01.sp44">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Prehajam na drugi sklep. Drugi sklep se glasi. Odbor za finance in monetarno politiko
               poziva Državni zbor, da sprejme sklep o prenehanju veljavnosti sklepa o soglasju k
               odtujitvi naložb Republike Slovenije, Kapitalske družbe, Pokojninskega in
               invalidskega zavarovanja d. d., Slovensko odškodninsko družbo d. d., Modre
               zavarovalnice d. d., DSU Družbe za svetovanje in upravljanje d. o. o. in posebne
               Družbe za podjetniško svetovanje. Tudi tega drugega sklepa ne bom dala na glasovanje,
               saj odbor kot matično delovno telo ne more na tak način pozivati Državnega zbora naj
               sprejme predlagan sklep. Omenjeni sklep bi moral biti predlagan kot akt, kar je sicer
               predlagatelj Luka Mesec storil in bo na eni izmed naslednjih rednih sej ta akt tudi
               obravnavan, ko bomo pač izpolnili vse poslovniške pogoje, ko bomo pridobili mnenje
               Zakonodajno-pravne službe, bom to točko potem uvrstila na dnevni red naše redne seje,
               zdaj pa tak sklep kot je predlagan, je proti Poslovniku.</p>
               <p>Želi kdo razpravljati o tem? Ja, izvolite. Luka Mesec.</p>
            </sp>
            <sp xml:id="SDT7-OZFIMP-nujna-2-2014-10-01.sp45">

               <speaker>LUKA MESEC (PS ZL):</speaker>

               <p>Mene zanima, kdaj bo to uvrščeno na dnevni red?</p>
            </sp>
            <sp xml:id="SDT7-OZFIMP-nujna-2-2014-10-01.sp46">

               <speaker>PREDSEDNICA URŠKA BAN:</speaker>

               <p>Ko bomo terminsko s strani Kolegija Državnega zbora obveščeni o dodelitvi te točke,
               ko bodo vzpostavljeni vsi pogoji, kot sem rekla, pridobili bomo mnenje
               Zakonodajno-pravne službe. Takrat bo na redno sejo, predvidoma v mesecu novembru ta
               točka uvrščena na dnevni red ali pa že prej, v kolikor bodo izpolnjeni poslovniški
               pogoji.</p>
               <p>Toliko o tej točki.</p>
               <p>S tem zaključujem 1. točko in tudi 2. nujno sejo Odbora za finance in monetarno
               politiko. Hvala lepa za udeležbo. <stage type="time">Seja se je končala 1. oktobra 2014 ob 16.13.</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-KPDZ-redna-76-2016-11-04">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Kolegij predsednika Državnega zbora</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">6F1C84CF5E451F6EC125805A0025E0B0</idno>
               <idno type="custom" subtype="day">7A629C1BFC32B26FC12580610040DDC9</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=7A629C1BFC32B26FC12580610040DDC9</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-KPDZ-redna-76-2016-11-04.KPDZ" n="76">
               <name>redna seja</name>
               <date when="2016-11-04"/>
            </setting>
         </settingDesc>
         <particDesc>
            <listOrg>
               <org xml:id="SDT7-KPDZ-redna-76-2016-11-04.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-KPDZ-redna-76-2016-11-04.KPDZ">
                        <orgName key="KPDZ">Kolegij predsednika Državnega zbora</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOLEGIJ PREDSEDNIKA DRŽAVNEGA ZBORA</stage>
            <stage type="session">76. seja</stage>
            <stage type="date">(4. november 2016)</stage>
            <stage type="chairman">Sejo je vodil dr. Milan Brglez, predsednik Državnega zbora.</stage>
            <stage type="time">Seja se je začela ob 11.05. </stage>


            <sp xml:id="SDT7-KPDZ-redna-76-2016-11-04.sp1">

               <speaker>PREDSEDNIK DR. MILAN BRGLEZ:</speaker>

               <p>Spoštovane kolegice, spoštovani kolegi! Z manjšo zamudo začenjam 76. sejo Kolegija
               predsednika Državnega zbora. Pozdravljam vse prisotne!</p>
               <p>Obveščam vas, da sem vam danes poslal novo gradivo k 1., 3., 5. in 6. točki dnevnega
               reda.</p>
               <p>Nadomeščanj tokrat ni.</p>
               <p>Prehajamo na <title> 1. TOČKO DNEVNEGA REDA – PREDLOG ZA OBRAVNAVO PREDLOGOV ZAKONOV PO
                  NUJNEM POSTOPKU. </title>
               </p>
               <p>Novo gradivo ste prejeli danes. Razpravljali in odločali bomo o dveh predlogih za
               obravnavo predlogov zakonov po nujnem postopku, katerih predlagatelj je Vlada
               Republike Slovenije. Najprej o tem, da se po nujnem postopku obravnava Predlog zakona
               o spremembah in dopolnitvah Zakona o gozdovih. Želi besedo generalna sekretarka Vlade
               mag. Lilijana Kozlovič za obrazložitev predloga? Prosim.</p>
            </sp>
            <sp xml:id="SDT7-KPDZ-redna-76-2016-11-04.sp2">

               <speaker>MAG. LILIJANA KOZLOVIČ:</speaker>

               <p>Hvala, predsednik, za besedo. Pozdrav vsem!</p>
               <p>Vlada predlaga obravnavo predloga zakona o po nujnem postopku, ki ga utemeljuje v
               skladu s 143. členom Poslovnika Državnega zbora, saj gre za to, da se odpravijo
               posledice naravnih nesreč in se tako popravijo težko popravljive posledice za
               delovanje države.</p>
               <p>Dejstvo je, da je v tem letu prišlo do povečanega oziroma enormnega povečanja
               delovanja lubadarja v naših gozdovih, predvsem zaradi vremenskih razmer, ki so bile v
               letošnjem letu, in vemo, kakšne so posledice, in tudi javnost se seznanjena, kakšno
               je stanje v gozdovih. Istočasno pa naj bi se z vsemi temi ukrepi in z odpravo
               administrativnega bremena, ki se kaže v prevoznicah, ki so še vedno veljavne in jih
               je treba ukiniti, vse to pripomoglo k hitrejšemu in učinkovitejšemu obvladovanju
               podlubnika, preprečevanju njihovega širjenja ter hitrejši obnovi poškodovanih gozdov.
               In torej menimo, da je predlog za nujni postopek utemeljen. Hvala.</p>
            </sp>
            <sp xml:id="SDT7-KPDZ-redna-76-2016-11-04.sp3">

               <speaker>PREDSEDNIK DR. MILAN BRGLEZ:</speaker>

               <p>Odpiram razpravo. Besedo ima gospod Jože Tanko.</p>
            </sp>
            <sp xml:id="SDT7-KPDZ-redna-76-2016-11-04.sp4">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>No, novele Zakona o gozdovih smo v zadnjih dveh letih, odkar imamo to vladno
               koalicijo, obravnavali že večkrat. Mi smo opozorili že ob sprejemanju osnovnega
               zakona na to, da prevoznice niso dokument, potreben dokument za prevoze gozdnih
               sortimentov. Da niso bile potrebne, dejansko kaže to, da skoraj niso bile v uporabi
               ves ta čas, uporaba prevoznic je bila suspendirana predvsem zaradi elementarne
               nesreče. In zdaj Vlada ne da bi kakorkoli uporabljala te prevoznice, prihaja z
               ukinitvijo prevoznic in z novim, še bolj kompliciranim dokumentom, ki se mu reče
               knjigovodska listina. Resno se sprašujem, ali ima Vlada dejansko nek namen, da se
               zadeve po žledu in s to gradacijo lubadarja sanirajo, ali pa gre za kakšne druge
               namene. Ker če bi imela Vlada resen namen, da bi se zadeve po lubadarju oziroma po
               žledu hitro sanirale in s tem preprečila gradacija lubadarja, se ne bi ravno v
               najbolj kritičnem času ukvarjala s spremembo upravljanja z gozdovi. Takrat bi največ
               naredila Vlada ali pa edini pameten ukrep bi bil najbrž podaljšanje koncesij za eno
               leto ali dve, s tem bi obstoječa gozdna podjetja maksimalno sanirala škodo po žledu
               in po lubadarji, tako pa so se ukvarjale firme predvsem s svojim prestrukturiranjem
               in preživetjem namesto s tistim, za kar so bile namenjene, z delom v gozdu. Skratka,
               kakorkoli to obračamo, spoštovani člani koalicije, enostavno se uvajajo vedno nove in
               bolj komplicirane birokratske ovire. Cilj tega je samo nek neznanski nadzor, pri
               vrednotnicah smo to videli, pri prevoznicah to vidimo in zdaj s knjigovodskimi
               listinami, učinka od tega, razen dodatnih stroškov in težav za tiste, ki to delajo,
               pa ne bo čisto nobenega. Kakšna je sledljivost blaga sedaj, ko prevoznic ni bilo, me
               prav zanima <stage type="mag"/>(nadaljevanje) kakšna bo
               sledljivost blaga naprej, me tudi zanima. Zdaj, glavni trgovec z lesom bo državno
               gozdno podjetje, ki ravno tako nalaga vagone in odpremlja blago v tujino, kot so ga
               dosedanji koncesionarji, v tem delu se stanje ni popolnoma nič spremenilo razen tega,
               da je neprimerno delo ministra in ministrstva pač povzročilo praktično, da je
               izginilo ne vem, polovico iglaste gozdne mase zaradi podlubnikov.</p>
               <p>Skratka, mi bi od ministrstva pričakovali neke učinkovite ukrepe za sanacijo
               propadajočega gozda. Pričakovali bi ukrepe od ministrstva za gospodarstvo, učinkovite
               ukrepe za vzpostavitev predelovalnih in finalnih lesnih tovarn. To znanje se je
               uničilo, v teh letih propadlo vse, kar se je dalo in ne pa, da se ukvarjamo s temi
               papirnimi in administrativnimi zadevami, ki nimajo praktično nobenega finančnega
               učinka. To je strel v prazno. Tudi tiste kazni, ki jih boste morebiti naračunali in
               obesili nad tiste male kmete. To ne morejo rešiti ne sistema, ne slovenskega gozda.
               Skratka, lahko rečem samo to, da smo naši poslanski skupini presenečeni, lahko
               zgroženi nad postopki, ki jih pelje Vlada na področju gozdarstva. Iz slabega v še
               slabše.</p>
               <p>Hvala lepa.</p>
            </sp>
            <sp xml:id="SDT7-KPDZ-redna-76-2016-11-04.sp5">

               <speaker>PREDSEDNIK DR. MILAN BRGLEZ:</speaker>

               <p>Razpravo zaključujem in prehajamo na glasovanje in glasujemo o naslednjem sklepu.
               Predlog Zakona o spremembah in dopolnitvah Zakona o gozdovih se obravnava po nujnem
               postopku.</p>
               <p>Kdo je za? (SD, SMC, Združena levica, Narodnosti, Nova Slovenija in pa Desus.) Je kdo
               proti? (Nihče.)</p>
               <p>Ugotavljam, da je sklep sprejet.</p>
               <p>Prehajam na obravnavo predloga, da se po nujnem postopku obravnava predlog Zakona o
               spremembah in dopolnitvah določenih zakonov s področja zdravstvene dejavnosti. Želi
               besedo generalna sekretarka Vlade, mag. Lilijana Kozlovič za obrazložitev predloga?
               Prosim.</p>
            </sp>
            <sp xml:id="SDT7-KPDZ-redna-76-2016-11-04.sp6">

               <speaker>MAG. LILIJANA KOZLOVIČ:</speaker>

               <p>Hvala predsednik za besedo.</p>
               <p>Torej v tem primeru gre za implementacijo direktive o priznanju poklicnih
               kvalifikacij in pa uredbe upravno sodelovanje preko informacijskega sistema za
               notranji trg, ki bo zagotovila večje varstvo prejemnikov storitev, implementirala v
               pogoje glede trajanja usposabljanj določenih skupin, znanje jezika s strani tujcev in
               pa mehanizem opozarjanja s ciljem učinkovitejše zaščite pacientov in potrošnikov.
               Glede predlaganega nujnega postopka pa gre v tem primeru za to, da Republika
               Slovenija žal zamuja z implementacijo te direktive, ki bi jo morale implementirati že
               18.1.2016. Prejeli smo obrazloženo mnenje Evropske komisije in pa seveda, če tega ne
               bomo pravočasno implementirali, sledijo finančne posledice. Zaradi tega utemeljujemo
               to na podlagi 143. člena, da se s tem preprečijo škodljive posledice države, čeprav
               se zavedamo, da je tukaj prišlo do zamude.</p>
               <p>Hvala.</p>
            </sp>
            <sp xml:id="SDT7-KPDZ-redna-76-2016-11-04.sp7">

               <speaker>PREDSEDNIK DR. MILAN BRGLEZ:</speaker>

               <p>Odpiram razpravo. Besedo ima gospod Jože Tanko.</p>
            </sp>
            <sp xml:id="SDT7-KPDZ-redna-76-2016-11-04.sp8">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>Zdaj, mi smo imeli 18. oktobra, to se pravi pred 14 dnevi interpelacijo o delu
               ministrice za zdravje, Milojke Kolar Celarc in tam ste predsedniki, predsednik Vlade
               in ostali, ki ste razpravljali iz koalicije zagotovili, da je vse v najlepšem redu.
               Da ministrica dela dobro, učinkovito, da bo do konca leta pripravila še neke recimo
               jim reformne ukrepe in tako naprej.</p>
               <p>Zdaj, tu pred sabo imamo sanacijski zakon zato, ker ministrica v dveh letih ni uspela
               implementirati niti dveh direktiv Evropskega sveta in Evropskega parlamenta. V dveh
               letih. 18., 20. septembra ste praznovali 2. obletnico Vlade in rok za implementacijo
               teh dveh direktiv je bil 18. januar letos in do zdaj to ni bilo narejeno. Zdaj
               sprašujem se kako dela Vlada, če dveh tako preprostih zadev, kot sta <stage type="mag"/> (Nadaljevanje) implementaciji teh dveh
               direktiv ni bila sposobna ministrica realizirati v dveh letih svojega mandata. In
               sedaj zamujamo že pol leta oziroma skoraj tričetrt, skoraj eno leto že zamude. In
               sedaj zato, ker je zagrožena kazen, dnevna odškodnina je prišla Vlada z zakonom po
               nujnem postopku, ki je mimogrede najbrž tudi še ni usklajen z večino tistih, ki jih
               ta zakon zadeva. Sprašujem vse tiste, ki ste podprli ministrico na interpelaciji,
               kako ocenjujete njeno delo. Se še vedno strinjate, da je zelo učinkovita, da ima, ne
               vem, kakšen način dela in kvaliteto in tako naprej. To, kar se je zgodilo na
               interpelaciji pred 14 dnevi je farsa. Ta zakon potrjuje, da je bila tista
               interpelacija več kot upravičena. In samo, bom rekel, sprenevedanje koalicijskih
               strank in ne vem kakšna koalicijska pogodba vas je na nek način povezala, da ste
               ministrico obdržali na položaju.</p>
               <p>Skratka, mislim, da vse to, kar se dogaja na zdravstvenem resorju in kar se bo še
               dogajalo samo dokazuje, da se tam ne dela nič, niti deli rutin ne funkcionirajo,
               dnevne naloge ne funkcionirajo. Ker to, ker je implementacija direktive od leta 2013
               do 18. januarja letos, ko je bil skrajni rok, niste uspeli narediti. Ni bilo urejeno
               dokler ni prišla grožnja s sodbo pred Evropskim sodiščem. Poglejte, to imamo sedaj ta
               primer ministrice za zdravje in tudi vse ostalo, kar je bilo do sedaj interpelacije
               in kar še bo pred interpelacijo se ukvarja, ima isti problem, dnevne naloge se ne
               odvijajo, čaka se, da se bo nekaj zgodilo, da bo kakšen vlak pripeljal, pa kaj
               stresel dol, kakšno gospodarsko rast in podobno, ukrepov pa praktično čisto nobenih.
               Zamude kamorkoli pogledaš. Če pogledate normativni program dela Vlade boste ugotovili
               popolnoma enako, ne dogaja se nič, na področju zdravstva pa sploh nič. Edino kjer je
               Vlada uspešna in kjer je ministrica uspešna je prirast, je enormen prirast na
               čakalnih dobah in poslabšanju stanja za tiste, ki zdravniško oskrbo ali pomoč
               potrebujejo. To je situacija v katero ste nas pripeljali. In pričakovati, da bo 12.
               decembra kaj bolje, ko se izteče tisti famozni rok predsednika Vlade, ko je bil
               takrat nekako obljubljeno, da bodo te zadeve urejene, je pravzaprav iluzorno se v
               karkoli do takrat konkretnega in kvalitetnega zgodilo. Hvala lepa.</p>
            </sp>
            <sp xml:id="SDT7-KPDZ-redna-76-2016-11-04.sp9">

               <speaker>PREDSEDNIK DR. MILAN BRGLEZ:</speaker>

               <p>Besedo ima Luka Mesec.</p>
            </sp>
            <sp xml:id="SDT7-KPDZ-redna-76-2016-11-04.sp10">

               <speaker>LUKA MESEC (PS ZL):</speaker>

               <p>Hvala. Tudi v Združeni levici nasprotujemo obravnavi tega zakona po nujnem postopku.
               Razlog pa je naslednji. Materija tega zakona je kompleksna in občutljiva, zakon pa,
               kot je že Jože Tanko povedal, ni usklajen na nobeni ravni s tistimi, ki jih zadeva.
               Po drugi strani, res je, da je bil rok za implementacijo tega zakona 18. 1. 2016
               oziroma te direktive, ampak postopki proti Sloveniji niso bili sproženi, zakon je že
               v obravnavi in v povprečju postopki trajajo nekje do leto in pol. Se pravi, v vsakem
               primeru bomo obravnavo zaključili preden bi bili postopki sproženi in preden bi se
               kakršnakoli kazen zgodila, tako da je to strašenje s kaznimi sedaj neprepričljivo
               oziroma ne more biti izgovor za to, da neusklajen zakon, ki je tako občutljiv in tako
               kompleksen dajete v obravnavo po nekem nujnem postopku najbrž zopet zato, da bi
               zaobšli ostale deležnike.</p>
               <p>Mi bomo tukaj absolutno nasprotovali hitenju oziroma tej umetno ustvarjeni naglici.
               In predlagamo, da se pač zakon pusti v obravnavi v standardnem postopku in da se ga
               predvsem uskladi, zlasti v občutljivih delih. Med drugim so tukaj notri tudi deli, ki
               se tičejo znanja slovenskega jezika in tako naprej in obstaja precej razlogov, zakaj
               bi se moralo tem zakonu temeljito<stage type="mag"/>
               (nadaljevanje) pogovoriti, ne pa da z njim hitimo.</p>
            </sp>
            <sp xml:id="SDT7-KPDZ-redna-76-2016-11-04.sp11">

               <speaker>PREDSEDNIK DR. MILAN BRGLEZ:</speaker>

               <p>Besedo ima gospa Ljudmila Novak.</p>
            </sp>
            <sp xml:id="SDT7-KPDZ-redna-76-2016-11-04.sp12">

               <speaker>LJUDMILA NOVAK (PS NSi):</speaker>

               <p>Hvala za besedo.</p>
               <p>Tudi v Novi Sloveniji nasprotujemo nujnemu postopku in to je res nedopustno da se je
               toliko časa čakalo in odlašalo, čeprav smo vedeli, da bi morali to implementirati že
               januarja. Seveda pa ne želimo biti krivi in odgovorni za to, da bi bila Slovenija
               kakor koli zaradi tega oškodovana še dodatno. Tako da mi predlagamo vsaj skrajšani
               postopek, če že ne moremo tega obravnavati po rednem postopku. Tako da, nujni
               postopek je res za zelo nujne primere, vemo katere, tukaj pa gre enostavno za, ne
               vem, površnost ali pa neodgovorno ravnanje ministrice. In vemo, da v zdravstvu imamo
               že tako veliko nakopičenih problemov, s takšnimi nujnimi postopki pa niti ni mogoče,
               da bi stvari dodelali, dogovorili in da bi bili zakoni po rednem postopku.</p>
               <p>Tako da, v skrajnem primeru, skrajšani postopek, nasprotujemo pa nujnemu
               postopku.</p>
            </sp>
            <sp xml:id="SDT7-KPDZ-redna-76-2016-11-04.sp13">

               <speaker>PREDSEDNIK DR. MILAN BRGLEZ:</speaker>

               <p>Besedo ima dr. Simona Kustec Lipicer.</p>
            </sp>
            <sp xml:id="SDT7-KPDZ-redna-76-2016-11-04.sp14">

               <speaker>DR. SIMONA KUSTEC LIPICER (PS SMC):</speaker>

               <p>Hvala lepa predsednik. Kolegica Ljudmila, kolegi.</p>
               <p>Nisem se imela namena oglašati pa kljub vsemu, zadeva je šla v pretirano politizacijo
               na tej točki odločitve na Kolegiju predsednika Državnega zbora zato bi kljub vsemu
               želela nekaj stvari spomniti. In vse to, kar vam bom povedala ima z razliko enega
               majhnega dodatka na koncu, ki je čisto vsebinske narave, politično ozadje.</p>
               <p>Ministrstvo za zdravje je te rešitve, ki so zdaj predlagane v tem predlogu zakona, ki
               ga zdaj obravnavamo, že vneslo in jih pripravilo v celostno prenovo Zakona o
               zdravstveni dejavnosti. Vendar pa je politična klima, ki se okoli tako imenovane
               zdravstvene reforme pri nas vrši, tako na ravni znotraj Državnega zbora, samo spomnim
               naj v okviru tega aktivnosti, ki so potekale v okviru obravnave predloga sprememb
               Zakona o lekarniški dejavnosti in vsega, kar je temu sledilo in vsega tega kar se je
               okoli tega dogajalo, pokazala, da v resnici očitno politično še nismo dozoreli na ta
               način, da bomo lahko začeli s celostno prenovo in da moramo začeti pravzaprav s
               spremembami na drugačen način.</p>
               <p>To nam je tudi en del zainteresirane javnosti in pa strokovne javnosti sporočal.
               Sporočilo je bilo pa zelo preprosto, se opravičujem besedi, ki jo bom zdaj uporabila
               ampak sporočilo je bilo, da je potrebno zavlačevati s pripravo predlogov celostnih
               sprememb zakonodaje na področju zdravstvene dejavnosti. In samo iz tega razloga je
               ministrstvo bilo na nek način prisiljeno, da je naredilo oziroma pripravilo predlog,
               ki se nanaša izključno na vsebine obveznega prenosa določil te direktive 2005/36
               Evropske skupnosti.</p>
               <p>In opozarjam še enkrat, gre za urgentni zakon in nanaša se izključno na področje
               poklicnih kvalifikacij. Koalicijski člani Odbora za zdravstvo smo bili z vsebino tega
               predloga seznanjeni, smo soglašali, da je primeren predlog oziroma vsebinsko
               pripravljen in da gre lahko po nujnem postopku v obravnavo.</p>
               <p>Zdaj pa še vsebinsko pojasnilo ali se res mudi ali se ne mudi, to kar je bilo tudi
               izstavljeno. Slovenija s prenosom direktive o priznanju poklicnih kvalifikacij v
               nacionalni pravni red krepko zamuja. Rok za prenos je potekel, 18. 1. 2016. Kot že
               rečeno v prvotnem predlogu, prvem predlogu sistemske spremembe zakona je bila tudi ta
               rešitev vnesena ampak iz omenjenih političnih okoliščin tega očitno nismo bili
               sposobni peljati naprej. In zaradi tega smo <stage type="mag"/>(nadaljevanje) potem 30. 9. letos s strani Evropske komisije prejeli
               opozorilo, ki pravi, da če do 30. 11. letos Republika Slovenija ne bo notificirala
               predpisov s področja zdravstva, bo sledila tožba s finančnimi posledicami za državo.
               Želeli ali ne, v takšni situaciji smo in smo sokreatorji vsi skupaj tega stanja. In z
               vsemi temi argumenti je odločitev Poslanske skupine SMC, da bo zaradi teh razlogov,
               takšnih okoliščin primorana, ja, primorana podpreti ta predlog za obravnavo po nujnem
               postopku. Hvala lepa.</p>
            </sp>
            <sp xml:id="SDT7-KPDZ-redna-76-2016-11-04.sp15">

               <speaker>PREDSEDNIK DR. MILAN BRGLEZ:</speaker>

               <p>Besedo ima gospa Ljudmila Novak.</p>
            </sp>
            <sp xml:id="SDT7-KPDZ-redna-76-2016-11-04.sp16">

               <speaker>LJUDMILA NOVAK (PS NSi):</speaker>

               <p>Spoštovana kolegica Simona, tu pa moram malo ugovarjati, ker ne vem, v čem smo mi
               sokreatorji tega stanja. Če se direktiva ni implementirala in bi se morala januarja,
               mislim, da opozicija in mi nismo za to krivi. Tudi ne vem, v čem je politizacija, če
               izpostavljamo to, da pač niso bili spoštovani roki, ki bi morali biti spoštovani.
               Torej, jaz tu ne vidim… In še nekaj, kar si rekla in tega ne razumem, priporočilo, da
               je treba zavlačevati – čigavo priporočilo? Kdo je dal to priporočilo, da je treba
               zavlačevati? Nova Slovenija gotovo ne, torej ne razumem te argumentacije.</p>
            </sp>
            <sp xml:id="SDT7-KPDZ-redna-76-2016-11-04.sp17">

               <speaker>PREDSEDNIK DR. MILAN BRGLEZ:</speaker>

               <p>Dr. Simona Kustec Lipicer.</p>
            </sp>
            <sp xml:id="SDT7-KPDZ-redna-76-2016-11-04.sp18">

               <speaker>DR. SIMONA KUSTEC LIPICER (PS SMC):</speaker>

               <p>Zelo kratka replika.</p>
               <p>Dajmo si pogledat malo, če ne drugega, bo dovolj že medijske klipinge o tem, kaj vse
               so mediji poročali o tem, ko se je začelo govoriti o kakršnikoli obliki zdravstvene
               reforme na kateremkoli področju. Poglejte si, kdo vse so bili vpleteni deležniki
               oziroma skupine zadaj, na kakšen način so komunicirali, kdo vse je pripravljal
               interpelacije, s kakšnimi vsebinami in tako naprej. In vse to, oprostite, vpliva na
               nemoteno politično delo, kar je sicer zelo običajno in je tudi prav, ker je to ena
               naših pristojnosti, da smo tudi nadzornik, še posebej opozicija, delovanja izvršilne
               veje oblasti, ampak ne moremo pa si zatiskati oči pred tem, da sami sebi nalijemo
               čistega vina in se vprašamo, koliko tega, kar počnemo, delamo dobronamerno in v luči
               temeljnih pristojnosti, ki jih imamo, koliko tega pa počnemo po nareku. Sama
               vsebinska razprava verjetno ni mišljena na tem kolegiju, lahko jo pa ponovimo, saj
               imamo različne instrumente za to, da tako razpravo še enkrat odpremo.</p>
            </sp>
            <sp xml:id="SDT7-KPDZ-redna-76-2016-11-04.sp19">

               <speaker>PREDSEDNIK DR. MILAN BRGLEZ:</speaker>

               <p>Besedo ima Luka Mesec.</p>
            </sp>
            <sp xml:id="SDT7-KPDZ-redna-76-2016-11-04.sp20">

               <speaker>LUKA MESEC (PS ZL):</speaker>

               <p>Hvala.</p>
               <p>Tudi jaz moram nasprotovati tem argumentom, da gre tu za politizacijo. Ne, enostavno
               gre za to, da ocenjujemo, da ta zakon ni primeren, da bi se ga obravnavalo po nujnem
               postopku, ker je prezahteven in preobčutljiv in ga niste uskladili še z nikomer. Časa
               je bilo dovolj in tudi ne sprejemamo te argumentacije oziroma načina dela te Vlade,
               da se vsakič zavlačuje do konca in potem, ko smo pet pred dvanajsto, pa rečete, ja,
               uh, zdaj pa ne bo časa za usklajevanje, zdaj je pa treba čez noč vse po nujnih
               postopkih narediti, in potem je pač neusklajeno, slabo izvedeno in tako naprej. Tako
               da to sta glavna očitka, pač, ta zakon ni primeren, da bi šel po nujni obravnavi, ker
               je preobčutljiv in prekompleksen in neusklajen, in drugo, začnite drugače planirati
               svoje delo, ker ne moremo se vseskozi na tak način pogovarjati. Na vsakem kolegiju
               imamo kakšen primer zakona, ki ga pač vlečete do konca, in potem, ko je ura pet pred
               dvanajsto, pa rečete, zdaj pa nimamo več drugega, kot da gremo po nujnem postopku. V
               tem primeru to tudi ne zdrži, ker postopki proti Sloveniji niso bili sproženi, zakon
               je že v obravnavi, in tudi ne bodo, ne glede na izbiro postopka.</p>
            </sp>
            <sp xml:id="SDT7-KPDZ-redna-76-2016-11-04.sp21">

               <speaker>PREDSEDNIK DR. MILAN BRGLEZ:</speaker>

               <p>Besedo ima gospa Ljudmila Novak.</p>
            </sp>
            <sp xml:id="SDT7-KPDZ-redna-76-2016-11-04.sp22">

               <speaker>LJUDMILA NOVAK (PS NSi):</speaker>

               <p>Jaz bi priporočila ministrici, da neha brati klipinge in se začne pogovarjati z
               deležniki v zdravstvenem sistemu. Tudi sami kot Nova Slovenija smo ponudili roko, pri
               tem pa niti odgovora nismo dobili, ko smo prosili za sestanek. In če bomo vse svoje
               odločitve sprejemali na podlagi tega, kar pišejo različni mediji, potem pač to ni
               pravi način. In Vlada je <stage type="mag"/>(nadaljevanje) za to pristojna in ministrica, da bo iskala rešitve za
               probleme, ki so v zdravstvu, ne zato, da se ravna po klipingih.</p>
            </sp>
            <sp xml:id="SDT7-KPDZ-redna-76-2016-11-04.sp23">

               <speaker>PREDSEDNIK DR. MILAN BRGLEZ:</speaker>

               <p>Besedo ima gospod Jože Tanko.</p>
            </sp>
            <sp xml:id="SDT7-KPDZ-redna-76-2016-11-04.sp24">

               <speaker>JOŽE TANKO (PS SDS):</speaker>

               <p>Ja, hvala lepa za besedo.</p>
               <p>Jaz sem pravzaprav razočaran nad to razpravo in odzivom vodje Poslanske skupine SMC.
               Zdaj, mi smo v situaciji, ko se na eni strani zelo osebno izpostavlja uspehe, ki so
               jih dosegli drugi, recimo pri gospodarski rasti. Tu, kjer pa zamujamo pa pravite, da
               smo vsi krivi. Osebna odgovornost je tudi v tem primeru oziroma predvsem v tem
               primeru in tukaj je očitna zato, ker so bile direktive sprejete dovolj daleč nazaj,
               to se pravi leta 2013 in rok za implementacijo je bil 18. januar letos. Vmes je bila
               interpelacija in tako naprej. Skratka, ne dela se očitno na področju zdravstva nič,
               kar bi se moralo narediti. Niti tisto, kar je predvidljivo in kar je obvezno. In
               šele, ko se pojavi grožnja, o tem ste pač zapisali, se nekaj premakne. Ampak ne
               grožnja znotraj, ker to politično pokrijete, ampak Evropske komisije, na katero pač
               vpliva nimate. In mene moti to, da na tak način se tega lotevate.</p>
               <p>Interpelacija, gospa Simona Kustec Lipicer, ena ali dve, kolikor smo jih na tem
               področju naredili, sta bili zato, ker se nič ne dela na tem resorju. Ker ministrica
               ne dela nič. In da se ne dela nič imate dokaz danes z vložitvijo tega zakona po
               nujnem postopku. Ne dela se nič. Mi smo večkrat predlagali, da se uvedejo tudi
               normativi in standardi. Tudi dogovoriti se ne morete z zdravstvenim sindikatom, da bi
               se to naredilo, da bi zadeva postala bolj merljiva. Nič se ne dela. In mene
               pravzaprav zgrozi, ko nekdo, ki ima škarje in platno pokaže s prstom na nekoga, ki je
               opozoril na problem. Naredite. Ministrico ste podprli, ste ji dali zaupanje,
               predsednik Vlade ji zaupa, koalicija ji zaupa in danes imamo enega od teh izdelkov tu
               pred sabo, ki mimogrede ni usklajen in posega tudi na še kakšno drugo področje, kot
               je samo zdravstvo. Tudi na šolski del posega.</p>
               <p>Pa še nekaj bi opozoril, ko smo pri teh stvareh. Ta zakon posega v dva zakona. Kadar
               mi vložimo zakon, SDS, s katerim poskušamo spremeniti določbe dveh zakonov pravite,
               da je to nesistemski postopek. Poglejte si mnenje Vlade in poglejte si vaše stališče.
               Danes s tem zakonom počnete točno to. Spreminjate dva zakona, Zakon o zdravstveni
               dejavnosti je eden od teh zakonov, ki ga spreminjate in drugi zakon je Zakon o
               zdravniški službi. Zdaj pa sprašujem. Je ta postopek, ki ga nam očitate, da je
               nesistemski, sistemski? Zakaj tako sprenevedanje Vlade in vladne koalicije, ko
               pridete z rešitvami, ki jih nam oporekate in jih zaradi tega tudi zavračate v
               zakonodajni postopek s točno takim načinom dela. Mi lahko kdo to pojasni? Lahko
               predsednik pojasni zakaj je temu tako, lahko vodja Poslanske skupine SMC pojasni
               zakaj je temu tako, zakaj je naš predlog, ki ima take rešitve nesistemske, vladni je
               pa sistemski. Lahko tudi Vlada pojasni, ker končno tudi mnenja piše vsem zakonom, ki
               jih damo v zakonodajni postopek.</p>
               <p>Pa še ena stvar je, glejte. Ta zakon, kakorkoli ga obračamo, ne izpolnjuje pogojev za
               nujni postopek. Preberite si določbo 143. člena, pa boste ugotovili, da jih ne
               izpolnjuje, ker ne gre za interese varnosti in obrambe države, ne gre za odpravo
               posledic naravnih nesreč in ne gre za nobene težko popravljive posledice za delovanje
               države razen, če to kar ni ministrica naredila, razglasite za elementarno nesrečo. To
               smo poskušali vam dopovedati z interpelacijo za to ministrico. Da je ministrica
               elementarna <stage type="mag"/> (nadaljevanje) nesreča za to
               državo na področju zdravstva. Edin način, da lahko obrazložite sprejem tega zakona
               oziroma obravnavo tega zakona po nujnem postopku, ni druge možnosti, gospod
               predsednik. Vlada zlorablja proceduro, svoje delo pokriva s tako imenovanimi nujnimi
               postopki, ki to niso, ampak se zadeve sanira na tak način in tri vladne stranke pač
               to pokrijejo, ker imajo, ne vem, 50, 56 glasov ali pa 57 in to je to. In na tak
               način, poglejte, ne moremo priti do dobrih rešitev, ne do pravočasnih rešitev, ki so
               predpogoj, da se zadeve lahko normalno procesirajo in kvalitetno obravnavajo ter
               sprejmejo kvalitetne rešitve. Vse gre po nekih paralelnih, vzporednih poteh in tudi
               rešitve so potem take, da ne služijo ničemer, razen preprosti zadostitvi, da Evropska
               komisija ne bo sprožila postopka pred Evropskim sodiščem zato, ker se je zgodila na
               Ministrstvu za zdravje elementarna nesreča. Samo to. Ne vem, če bo naslednji mesec
               vložena nova interpelacija bo spet ministrica uživala polno zaupanje. Toliko ciljev
               ima še, pa niti enega navadnega prepisa direktive v slovenski pravni red ni sposobna
               realizirati v dveh letih, niti tega, ker implementacija direktive pomeni, da ne
               rečem, bom rekel poenostavljeno, ni čisto to, ampak več ali manj prepis. Ni neka nova
               rešitev. Niti tega ni bila sposobna narediti. In nas tukaj utrujate potem s
               hvalospevi na interpelacijah tistim, ki si tega ne zaslužijo in pa tudi s pokrivanjem
               izdelkov, ki jih prinašajo v Državni zbor in ne izpolnjujejo pogojev ne za postopek,
               ne za princip po katerem bi morala Vlada delati, ker ni to sistemska rešitev, ampak
               to je nek "ZUJF" na področju implementacije teh dveh direktiv in tako naprej. Dajte
               se zresniti in začnite enkrat pošteno in korektno delati.</p>
            </sp>
            <sp xml:id="SDT7-KPDZ-redna-76-2016-11-04.sp25">

               <speaker>PREDSEDNIK DR. MILAN BRGLEZ:</speaker>

               <p>Preden dam besedo naprej, tri stvari. Prva, edini, ki lahko zahteva nujni postopek je
               Vlada. Drugo, med tistimi tremi razlogi, ki so je edini opravičljiv težko popravljive
               posledice za delovanje države. Torej, država je tista, ki je pomembna in ta je tista,
               kar bi jo lahko prepoznali. Ampak vse je odvisno na koncu od glasovanja Kolegija. In
               ta odloči o naravi postopka. To so dejstva, ki jih rabimo vedeti. In še eno dejstvo o
               direktivi. Direktiva nikoli ne smela biti zgolj prepis. Direktiva zasleduje določen
               cilj. Način implementacije mora biti pa dogovorjen na nacionalni ravni. In zaradi
               tega ni tako preprosto kot zgleda na prvi pogled. Med tem ko v primeru drugih zadev,
               kot so uredbe, pač ne potrebujemo ničesar več, ker veljajo direktno. Ampak cilj pa
               mora biti zasledovan in je v vsakem pravnem redu lahko na različen način.</p>
               <p>Sedaj pa ima besedo dr. Simona Kustec Lipicer.</p>
            </sp>
            <sp xml:id="SDT7-KPDZ-redna-76-2016-11-04.sp26">

               <speaker>DR. SIMONA KUSTEC LIPICER (PS SMC):</speaker>

               <p>Hvala lepa, predsednik. Pravzaprav si vse povedal. Točno to sem želela spomniti. Za
               kakšen tip postopka gre, da stvari malo posplošujemo, kar je čisto razumljivo, ker
               ima vsak svoj pogled in s tem povezan tudi svoj interes, da tako komunicira.</p>
               <p>Služba Vlade za zakonodajo tudi je dala pravno pozitivno oceno za ta postopek in
               potem vse te odločitve, ki so tudi na ravni že strokovnih služb v Državnem zboru bile
               sprejete zato, da se sedajle sploh lahko o tem pogovarjamo.</p>
               <p>Če imam pa ravno besedo, 2004 minister Keber z istim postopkom usklajevanja ene od
               direktiv poseg v kar osem zakonov, potem ZUJF, potem želja ene od osrednjih
               organizacij na področju zdravstva, da bo kar ona sama presojala o tem, kdaj kdo
               izpolnjuje kvalifikacije oziroma obvlada slovenski jezik in tako naprej. Veste, v
               takih okoliščinah pravzaprav mi želimo urejati <stage type="mag"/> (nadaljevanje) in moramo urejati tudi direktive, torej tudi neke
               vsebinske zaveze, ki jih dobivamo s strani Evropske unije katere država članica smo.
               Tako da to so okoliščine, to je zdaj trenutno neko stanje ali pa razmere političnega
               delovanja v naši državi in tudi takšen predlog s takšno vrsto obravnave v Državnem
               zboru je rezultat vseh tega.</p>
               <p>Hvala.</p>
            </sp>
            <sp xml:id="SDT7-KPDZ-redna-76-2016-11-04.sp27">

               <speaker>PREDSEDNIK DR. MILAN BRGLEZ:</speaker>

               <p>Besedo ima gospod Jože Tanko.</p>
            </sp>
            <sp xml:id="SDT7-KPDZ-redna-76-2016-11-04.sp28">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Gospod predsednik jaz sem vama obema hvaležen za poduk glede uredb in direktiv, to
               moram reči, da smo obnovili to znanje ampak problem je v tem, da jaz sem rekel, da
               gre lahko tudi za prepih, ne v celoti sem tudi sam posebej povedal ampak v veliki
               meri gre. Zdaj, če je tako fleksibilna direktiva ali pa se razlaga direktivo kot ste
               povedali, potem zakaj grožnja s kaznijo in postopkom pred evropskim sodiščem?</p>
               <p>Torej, ministrica Milojka Kolar Celarc svoje naloge v predpisanih rokih ni naredila.
               rok se je iztekel 18. januarja letos. Ni naredila.</p>
               <p>Drugo kar je in na to bi rad odgovor in to zelo direkten, zakaj so predlogi, ki jih
               vlagamo v SDS in ko na takšen način, kot je ta primer, posegamo v dva ali več zakonov
               je, takrat ko ga mi vložimo nesistemski, takrat ko ga vlada je sistemski. Nova
               Slovenija je tudi vložila Zakon o motornih vozilih in ne vem kaj, tudi ni bilo
               sistemsko. Niso edini. In, poglejte, gospod predsednik, prav je, da se postavijo neki
               zakoni za vlaganje zakonov in pa za opredelitev ali je zakon sistemski ali ni
               sistemski ali je pravilno tako narejen ali ni pravilno. Mene mandat 2004 ne zanima,
               se ne ukvarjam z njim pa 2000 do 2004 tudi ne, mene gospod Keber v tem smislu ne
               zanima. Jaz sprašujem za konkretne primere v tem mandatu, ker j ta konkretna vlada
               napisala mnenje, da posega predlog SDS v dva ali več zakonov in je zaradi tega
               nesistemski. In zdaj sem že drugič ali na tretjem kolegiju opozoril, da vlada prihaja
               na isti način in te definicije ne uporabi. In se tega ne drži.</p>
               <p>Jaz bi rad odgovor, da vemo kako zastaviti tudi v poslanski skupini delo vnaprej, pri
               pripravi zakona. Najbrž jih bomo še kaj vložili, morda že kmalu in bi rad vedel ali
               lahko to delamo kot vlada, da urejamo tudi v noveli zakona tudi kakšno pravno
               pomanjkljivost v kakšnem drugem zakonu ali kaj črtamo in tako naprej, ali tega ne
               smemo. Ali je lahko to samo vlada in koalicija in pa glasovalna moč, ki o tem
               odloča.</p>
               <p>Pravila ne veljajo, gospod predsednik, dvojna merila so. In še enkrat povem,
               ministrica je imela dve leti časa intenzivnega dela, proučevanja, ne vem česa vse,
               prišla je kot strokovnjakinja na ministrstvo da bo te tehnološke postopke, ki so zelo
               dolgi in najbrž ne pretirano zahtevni, če ga je zdaj čez noč naredila, ker ta zakon
               je bil narejen skoraj čez noč, ker je po nujnem postopku narejen in se tudi zahteva,
               da ga državni zbor prebavi skoraj čez noč, da teh stvari ne počne, nepremišljeno,
               nesistemsko, nesistematično. Nič od tega se ne dogaja na tem resorju. In vi ste
               izglasovali da ji zaupate.</p>
               <p>Toliko, da vam samo povem, da se s takšnimi metodami dela v tem mandatu ne strinjamo
               in jih tudi ne podpiramo in bomo opozorili na njih vsakič, ko se bo to zgodilo. Pri
               tem zakonu, <stage type="mag"/>(nadaljevanje) ki nima
               kakšne, bom rekel, nima, pa ne izpolnjuje pogojev za nujni postopek. Ker rad bi vedel
               kaj so težko popravljive posledice v tem primeru. Luka Mesec pravi, da ni nobene
               grožnje. Vlada je napisala, da naj bi bile neke kazni. Zdaj pa ali je kazen, ne vem,
               spodnja 400 evrov dnevna, težko popravljiva posledica, če se zamudi 10 dni, zdaj smo
               pa 9 mesecev že zamudili. Kaj je težko popravljiva posledica za to Vlado? Koliko se
               bodo skrajšale čakalne dobe zaradi tega, ko bomo zdaj ta zakon sprejeli po nujnem
               postopku? Nič. Prihrankov v zdravstveni blagajni ne bo nič. Torej, kaj je težko
               popravljiva posledica, če se ta zakon ne sprejme po nujnem postopku ampak po rednem
               postopku? Bi prosil generalno sekretarko Vlade za odgovor na postavljena
               vprašanja.</p>
            </sp>
            <sp xml:id="SDT7-KPDZ-redna-76-2016-11-04.sp29">

               <speaker>PREDSEDNIK DR. MILAN BRGLEZ:</speaker>

               <p>Ja, najprej vam bom jaz odgovoril tiste stvari, ki ste jih tudi meni pravzaprav
               direktno ali pa indirektno zastavil. Tisto, kar je nespoštovano je pravzaprav dosežen
               cilj, način, sem rekel, da je nacionalna stvar. Še ena stvar, ki se pri direktivah
               pozablja je, da jih sami sooblikujemo na ravni EU. Ta del se pa sploh nikoli kot tako
               ne problematizira ampak to vleče par mandatov skupaj, sprejeti v enem mandatu,
               implementira se v drugem. Ampak to je manj pomembna zadeva.</p>
               <p>Druga stvar, ki je važna, odločitev in presoja o sistemskosti ali nesistemskosti
               zakona je pravzaprav v odnosu, če jaz vas prav razumem do same Vlade in njenega
               poročanja in po drugi strani politične usede, ki jih pa lahko vsaka politična stranka
               zavzame v tem parlamentu in je stvar, mislim, da svobode govora in o tem na tej točki
               ne moremo vsebinsko razpravljati, plus tega na tej točki zgolj odločamo o postopku,
               ki je bil na pravi in na ustrezen sprožen. Vlada lahko zahteva nujni postopek, to
               stvar mora utemeljiti, utemeljuje, vi se lahko ne strinjate ali je pravilno ali ni
               pravilno ampak na koncu bo v bistvu tista večina, če bo to, ta postopek potrdila,
               potrdila tudi, da je to utemeljevanje ustrezno. In jaz samo vodim postopek.</p>
               <p>Želi še kdo besedo? Zopet dajem besedo gospodu Jožetu Tanku.</p>
            </sp>
            <sp xml:id="SDT7-KPDZ-redna-76-2016-11-04.sp30">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Glejte, vidim, da ni nobene želje, da bi dobili kakšne odgovore. Tudi na to ne,
               kakšne so težko popravljive posledice. Torej lahko samo zaključim, da je edina težko
               popravljiva posledica neizglasovana interpelacija proti ministrici za zdravje pred 14
               dnevi.</p>
               <p>Hvala lepa.</p>
            </sp>
            <sp xml:id="SDT7-KPDZ-redna-76-2016-11-04.sp31">

               <speaker>PREDSEDNIK DR. MILAN BRGLEZ:</speaker>

               <p>Zaključujem razpravo in prehajamo na glasovanje. Glasujemo o naslednjem sklepu.
               Predlog Zakona o spremembah in dopolnitvah določenih zakonov s področja zdravstvene
               dejavnosti se obravnava po nujnem postopku.</p>
               <p>Kdo je za? (SD, SMC in Desus.) Je kdo proti? (SDS, Združena levica, Nova Slovenija in
               Skupina nepovezanih poslancev.)</p>
               <p>Ugotavljam, da je sklep sprejet. </p>
               <p>S tem zaključujem to točko dnevnega reda.</p>
               <p>Prehajamo na <title> 2. TOČKO DNEVNEGA REDA – TO JE NA PREDLOG ZA OBRAVNAVO PREDLOGA
                  ZAKONA PO SKRAJŠANEM POSTOPKU. </title>Predlog ste prejeli s sklicem seje kolegija.
               Prehajam na obravnavo predloga, da se po skrajšanem postopku obravnava predlog Zakona
               o spremembah in dopolnitvah Zakona o nematerializiranih vrednostnih papirjih. Želi
               besedo generalna sekretarka Vlade, mag. Lilijana Kozlovič za obrazložitev predloga?
               Prosim.</p>
            </sp>
            <sp xml:id="SDT7-KPDZ-redna-76-2016-11-04.sp32">

               <speaker>MAG. LILIJANA KOZLOVIČ:</speaker>

               <p> Hvala za besedo, predsednik.</p>
               <p>Torej, temeljni zakon o nematerializiranih vrednostnih papirjih je začel veljati leta
               2015, ni pa uredil vseh vprašanj. Gre predvsem za vprašanje zastave
               nematerializiranih vrednostnih papirjev in pa v njihovem sistemu, se pravi v sistemu
               T2S zato, ker gre tukaj za manjše spremembe in manj zahtevne, je ta postopek v skladu
               s 142. členom poslovnika Državnega zbora po mnenju Vlade utemeljen, saj cilje, ki jih
               seveda zasleduje tudi opravičujejo tak postopek.</p>
               <p>Hvala.</p>
            </sp>
            <sp xml:id="SDT7-KPDZ-redna-76-2016-11-04.sp33">

               <speaker>PREDSEDNIK DR. MILAN BRGLEZ:</speaker>

               <p>Odpiram razpravo. Želi kdo besedo? Nihče. Potem razpravo zaključujem in prehajamo na
               glasovanje <stage type="mag"/>(nadaljevanje) o
               naslednjem sklepu: Predlog zakona o spremembah in dopolnitvah Zakona o
               nematerializiranih vrednostnih papirjih se obravnava po skrajšanem postopku.
               Glasujemo.</p>
               <p>Kdo je za? (SD, SMC, Združena levica, Nova Slovenija, Nepovezani in Desus.) Kdo je
               proti? (Nihče.)</p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title> 3. TOČKO DNEVNEGA REDA – DOGOVOR O PRIPRAVI SKLICA 24. SEJE
                  DRŽAVNEGA ZBORA, KI SE BO ZAČELA 14. NOVEMBRA 2016. </title>
               </p>
               <p>Novo gradivo za to točko ste prejeli danes. Odpiram razpravo. Želi kdo besedo? Besedo
               ima Luka Mesec.</p>
            </sp>
            <sp xml:id="SDT7-KPDZ-redna-76-2016-11-04.sp34">

               <speaker>LUKA MESEC (PS ZL):</speaker>

               <p>Hvala za besedo še enkrat.</p>
               <p>Povedal bom isto kot prejšnji mesec. Na dnevni red je bil uvrščen Zakon o ukrepih na
               področju plač v javnem sektorju, kljub temu, da smo se že prejšnji mesec tu
               pogovarjali, ko je bilo to na termincu, da je ta zakon neusklajen s sindikati, in
               kljub temu, da je Vlada obljubila, da ne bo enostranskih potez. Zdaj jaz ne verjamem,
               da se bo Vlada uspela uskladiti v enem tednu in preden ni dogovora s sindikati, ne
               vidimo nobenega smisla oziroma je proti kakršnimkoli načelom socialnega dialoga, da
               se ta zakon obravnava na redni seji Državnega zbora.</p>
            </sp>
            <sp xml:id="SDT7-KPDZ-redna-76-2016-11-04.sp35">

               <speaker>PREDSEDNIK DR. MILAN BRGLEZ:</speaker>

               <p>Zakon spada v proračunski paket in če hočemo obravnavati proračun, mora biti uvrščen.
               Pravite, da je proti socialnemu dialogu, ni pa v nasprotju s parlamentarno prakso, ki
               se je razvila glede tega vprašanja, ki so ga morale dosedanje… / oglašanje v ozadju/
               No, ne samo lani, domnevam, da še večkrat do sedaj se je to že zgodilo. Tako smo tu
               pri postopkovnih vprašanjih v povezavi s tem.</p>
               <p>Besedo ima Luka Mesec.</p>
            </sp>
            <sp xml:id="SDT7-KPDZ-redna-76-2016-11-04.sp36">

               <speaker>LUKA MESEC (PS ZL):</speaker>

               <p>Saj, moj postopkovni predlog je, da se tega zakona ne obravnava, ker ni usklajen s
               socialnimi partnerji. In tudi če je taka parlamentarna praksa, taka parlamentarna
               praksa je slaba in nesprejemljiva. Če hočemo imeti socialno državo, moramo pred slabe
               parlamentarne prakse postavljati dialog, socialni dialog. In če mislimo imeti
               socialni dialog, se ga je treba držati, ta zakon pa evidentno ni usklajen s
               sindikati, torej ne more biti obravnavan v Državnem zboru, preden se to ne zgodi.</p>
            </sp>
            <sp xml:id="SDT7-KPDZ-redna-76-2016-11-04.sp37">

               <speaker>PREDSEDNIK DR. MILAN BRGLEZ:</speaker>

               <p>Ena nevarnost vaše argumentacije obstaja in to je, da sindikate postavljate nad
               neposredno izvoljene predstavnike ljudstva. Tu pa se vsebinski del argumentacije tudi
               mora končati. Tu odločamo o postopku v parlamentu, ne odločamo o socialnem dialogu,
               zanj so odgovorni partnerji in partner v socialnem dialogu poleg sindikatov in
               predstavnikov kapitala je tudi država, ti trije, država pa je predstavljana z izvršno
               vejo oblasti. Ti trije so ključni, in ne želim v bistvu dodatne polemike na tej
               točki.</p>
               <p>Luka Mesec, prosim, je kaj drugega?</p>
            </sp>
            <sp xml:id="SDT7-KPDZ-redna-76-2016-11-04.sp38">

               <speaker>LUKA MESEC (PS ZL):</speaker>

               <p>Ne, mislim, saj moj postopkovni predlog je čisto enostaven – ta zakon naj se izvzame
               z dnevnega reda seje. To je moj predlog. Vsebinska argumentacija je pa ta, da
               socialni dialog ni zaključen, torej ga ne moremo obravnavati. Ker če ga obravnavamo,
               bo to pomenilo, da država kot socialni partner postavlja ultimat ostalim socialnim
               partnerjem.</p>
            </sp>
            <sp xml:id="SDT7-KPDZ-redna-76-2016-11-04.sp39">

               <speaker>PREDSEDNIK DR. MILAN BRGLEZ:</speaker>

               <p>Ugotavljam, da je… / oglašanje v ozadju/ Ne, nisem videl. Gospod Jože Tanko.</p>
            </sp>
            <sp xml:id="SDT7-KPDZ-redna-76-2016-11-04.sp40">

               <speaker>JOŽE TANKO (PS SDS):</speaker>

               <p>Hvala lepa, gospod predsednik. Ne vem, no, nimam tako majhne rokice, da se ne bi dalo
               opaziti. Pred Luko sem se že dvakrat javil, pa je spregledano.</p>
            </sp>
            <sp xml:id="SDT7-KPDZ-redna-76-2016-11-04.sp41">

               <speaker>PREDSEDNIK DR. MILAN BRGLEZ:</speaker>

               <p>Ne namenoma.</p>
            </sp>
            <sp xml:id="SDT7-KPDZ-redna-76-2016-11-04.sp42">

               <speaker>JOŽE TANKO (PS SDS):</speaker>

               <p>Upam.</p>
               <p>Poglejte, zdaj se ukvarjamo z vprašanjem, ali je proračun pravi ali fiktiven. To, kar
               je Luka odprl v zvezi dogovora glede plačne politike, kaže na to, <stage type="mag"/> (nadaljevanje) da je proračun fiktivno zaprt. Tudi
               vložen je bil fiktivno zaprt, pač samo zato, ker so bili roki, vsebinsko zadeva ni
               zaključena. Drug problem tega je, da ekonomsko-socialni svet ne deluje več. Pač eden
               izmed socialnih partnerjev je izstopil iz tega združenja, neformalnega kakorkoli, in
               zadeva ni resna. Tretja pomanjkljivost, kar zadeva obravnavo proračuna, je pa hujša.
               gre za to, da nimamo fiskalnega sveta, da ocena proračuna nima oziroma ni ustrezno
               pregledan in revidiran. Gre za ustavno materijo, kar zadeva fiskalni svet in
               sprejemanje oziroma izvedba izpeljava sprejema proračuna pomeni pač neposredno tudi
               kršitev, ki so vnesene bile v Ustavo. Žal Vlada je storila vse, da fiskalnega sveta
               ni. Prvi predlog se ni niti potrudila, da bi dobila 60 glasov in je prišla, še bivši
               minister s svojim predlogom, ta drugi nabor, ki je bil ste ga enostavno umaknili iz
               postopka. Jaz mislim, da je nekorektno, neustavno, da se proračun in to kar je z njim
               povezano sprejema na tak način, brez po Ustavi obveznega organa, ki je predpisan za
               sprejem proračuna in tudi drugih aktov, ki se pošiljajo v Bruselj. Tako, da glede
               tega najbrž se bo zgodilo prvič v tej državi v tem mandatu, da pač eden od obveznih
               partnerjev v postopku sprejema proračuna nima mnenja in se o proračuni ni
               izjasnil.</p>
               <p>Drugo, kar je, gospod predsednik, bi vseeno predlagal, da se tudi vmesno poročilo
               preiskovalne komisije v zvezi s Factor banko in Probanko in Banko Slovenije uvrsti na
               novembrsko sejo. Pogoji za to so izpolnjeni. Vmesno poročilo je predloženo v roku.
               Kakšnih razlogov in pojasnil, da se to ne uvrsti glede na to, da je prispelo, da je
               bilo sprejeto poročilo v roku nismo dobili in zato predlagam, da se pač tudi ta točka
               uvrsti na novembrsko sejo.</p>
            </sp>
            <sp xml:id="SDT7-KPDZ-redna-76-2016-11-04.sp43">

               <speaker>PREDSEDNIK DR. MILAN BRGLEZ:</speaker>

               <p>Glede tega zadnjega, najprej vsebinski razmislek. Zaenkrat je predvideno, da se bo to
               poročilo tako kot poročilo druge preiskovalne komisije obravnavalo v decembru, tudi
               zaradi tega, ker je vsebinsko ta seja toliko polna. Sprašujem pa vas, ali se na
               podlagi 59. člena sklicujete in zahtevate to zadevo? Na podlagi 59. člena. Potem pa v
               tem primeru, ker ne želim imeti tako, ne samo, da ne želim, preprosto že sedaj
               izgleda, da bo seja trajala vsaj sedem, če ne osem dni. Potem v tem primeru
               preiskovalnih komisij predlagam, da se na december premakne predlog zakona o
               spremembah zakona o prikritih vojnih grobiščih in pokopu žrtev. Kaj od tega dvojega
               na podlagi 59. člena? Gospod Jože Tanko.</p>
            </sp>
            <sp xml:id="SDT7-KPDZ-redna-76-2016-11-04.sp44">

               <speaker>JOŽE TANKO (PS SDS):</speaker>

               <p>Poglejte, če se ne motim je pričakovanje preiskovalne komisije tako, da se točka
               uvrsti na novembrsko sejo, zato je bilo tudi poročilo pravočasno obravnavano in tudi
               pravočasno sprejeto. To je bilo pač to. Če želite vi kakorkoli krajšati ali prenašati
               točke iz ene seje na drugo, dajte to narediti v okviru koalicije ali Vlade. Tu ste
               danes sprejeli dva nujna postopka, ki ste jih na silo uvrstili na novembrsko sejo,
               čisto brez potrebe. Ta dva zakona premaknite, ker je tudi nestrinjanje s tema dvema
               zakonoma, da se tak način obravnavata. <stage type="mag"/> (nadaljevanje) Čisto nič ne boste zamudili, če boste vladni zakon
               kam premaknili. Zakaj vedno premikate ali pa padajo ven zakoni, ki jih predlagamo v
               SDS? Noben problem ni, pa tudi kakšno drugo stvar, ki jo imate tukaj na spisku za
               november lahko premaknete kam drugam. Ni nobene težave, ni treba po naših zakonih in
               naših predlogih.</p>
            </sp>
            <sp xml:id="SDT7-KPDZ-redna-76-2016-11-04.sp45">

               <speaker>PREDSEDNIK DR. MILAN BRGLEZ:</speaker>

               <p>Jaz vam samo vsebinsko pojasnjujem te zadeve.</p>
            </sp>
            <sp xml:id="SDT7-KPDZ-redna-76-2016-11-04.sp46">

               <speaker>JOŽE TANKO (PS SDS):</speaker>

               <p>Ni treba, saj poznam vsebinsko, jaz sem to predlagal, pričakovanje komisije je,
               predlog je bil tako oblikovan in pravočasno vložen in če bo pač seja 8 dni bo pač 8
               dni. Poglejte, tu jaz ne vidim kakšne težave zaradi tega, da bi bilo treba kaj
               zmetati dol.</p>
            </sp>
            <sp xml:id="SDT7-KPDZ-redna-76-2016-11-04.sp47">

               <speaker>PREDSEDNIK DR. MILAN BRGLEZ:</speaker>

               <p>Poglejte, na podlagi 59. člena poslovnika se moram posvetovati s kolegijem in o tem
               odločiti. Tukaj sem vas zato vprašal ali vztrajate na podlagi 59. člena, na tem, na
               tisti točki, ki jo lahko kot opozicijska stranka uvrstite na dnevni red. Rekli ste,
               da vztrajate na točki preiskovalne komisije. V tem primeru sem predlagal, da potem ne
               bomo v tem, na novembrski seji obravnavali predvidene spremembe Zakona o prikritih
               vojnih grobiščih in pokopu žrtev. Torej, prvo obravnavo bomo začeli en mesec kasneje.
               Glede na to, da so vse to obsežne točke, glede na to, da obravnavamo na tej seji
               poleg proračuna, ki že vemo, da najmanj vzame, ker sta dva proračuna dvakrat dvojni
               čas, da to vzame dva dni. Da moramo obravnavati interpelacijo celotne Vlade, kjer je
               spet dvojni čas je ta seja izjemno obsežna in ne glede na to kaj bi se odločili bi
               moral že zdaj opozoriti, da se lahko raztegne tudi vključno s ponedeljkom do srede.
               To pomeni 8 dni. Ob tem, da sploh ne vemo kako se bo v bistvu interpelacija Vlade
               zaključila in nam lahko podaljša sejo še za nadaljnje dva ali tri dni. Kar pomeni 14
               dni. In to je tako za službe, kot za delo Državnega zbora res nesorazmerna
               obremenitev v primerjavi z drugimi zadevami in onemogoča kvalitetno delo. Poleg tega
               je poročilo dolgo 500 strani. Predloženo je bilo včeraj, je pod oznako tajnosti, kar
               pomeni, da bo treba sejo zapirati. Ne samo, da jo bo treba zapirati, hkrati se bojo
               morali na ustrezen način vsi poslanci s tem poročilom seznaniti. In vse to, ob
               ostalem delu, ki poteka v tem parlamentu jemlje ogromno časa. Zato sem vas vprašal,
               ali na podlagi 59., če da in od vas sem slišal da, potem se na tej seji ne bo
               obravnaval ta drugi zakon. Gospod Jože Tanko.</p>
            </sp>
            <sp xml:id="SDT7-KPDZ-redna-76-2016-11-04.sp48">

               <speaker>JOŽE TANKO (PS SDS):</speaker>

               <p>Hvala še enkrat za besedo. Poglejte, zdaj ste izglasovali dva zakona, ki sta po
               nujnem postopku in ne upravičeno je Zakon o zdravstvu, po nujnem postopku tudi
               izglasovan. Ga lahko premaknete. Drugič, kar zadeva proračun ima problem, ker ni
               organa po Ustavi, ki bi moral pregledati proračun. Ni fiskalnega sveta. Tretje kar je
               je že prej Luka predlagal, da je Zakon o plačah neusklajen. Je neusklajen. Torej vi
               imate možnosti gospod predsednik več, kot dovolj, da to sejo drugače naredite.
               Forsirate vladne predloge, ki so prišli v Državni zbor in na sejo, kot nujni postopek
               zaradi malomarnosti dela Vlade, zaradi slabega dela, malomarnosti, nespoštovanja
               rokov in tako naprej. Imate na seji zakon, ki ni usklajen in vsi vemo, da ni. Imate
               fiktiven proračun na seji za katerega ni mnenja fiskalnega sveta in se zdaj vi
               ukvarjate ali bomo eno <stage type="mag"/>
               (nadaljevanje) točko SDS vrgli dol ali je ne bomo. Poglejte, zberite izmed slabih
               vladnih predlogov, ki si ne zaslužijo obravnave na tej seji, ne po postopku, ne po
               vsebini in še morda iz kakšnega drugega razloga ne.</p>
               <p>Hvala lepa.</p>
            </sp>
            <sp xml:id="SDT7-KPDZ-redna-76-2016-11-04.sp49">

               <speaker>PREDSEDNIK DR. MILAN BRGLEZ:</speaker>

               <p>Zdaj, sam sem vezan na odločitve kolegija, ki so bile sprejete na tem kolegiju in
               glede tega ne morem svobodno odločati ja ali ne. Na podlagi 59. člena pa odločam o
               tem, kakšen bo sklic naslednje seje. In vse konzultiram s kolegijem. O tem ne odloča
               kolegij. Povedal sem, na kakšen način bom upošteval vašo zahtevo zato sem vas
               eksplicitno vprašal s čim jo utemeljujete in postopkovno ste mi dali relevanten
               odgovor, da se znam po njem ravnati.</p>
               <p>Gospod Jože Tanko, zadnjič.</p>
            </sp>
            <sp xml:id="SDT7-KPDZ-redna-76-2016-11-04.sp50">

               <speaker>JOŽE TANKO (PS SDS):</speaker>

               <p>Ne vem, gospod predsednik, zdaj kako bo. Lahko umaknete tudi ustavni zakon iz seje.
               Saj po mojem ni kakšne posebne težave, nismo vezani ne na rok, ne na vsebino, ne na
               ne vem kaj. je pa vaša osebna preferenca in zdaj ne vem, zdaj mislim da ni tako nujno
               potrebna zadeva, da bi morali, ni vezano za nobeno stvar. Zakaj izbirate vedno tam,
               kjer drugi izpolnjujejo pogoje? Izberite si svojo zadevo. Pa sicer, zdaj naredite
               kakor želite, slabo bo eno in drugo ampak predlagam vam, da ustavni zakon umaknete iz
               te seje. Zdaj boste imeli v koaliciji očitno največ razprav, najdaljšo najavo časa,
               proračun vas ne bo zanimal veliko, ker je fiktiven in tako naprej.</p>
               <p>Tako da, predlagam to, tam pri grobiščih pa bo tako minimalna razprava glede na to
               kako zaznavamo te interese. Dober sem vam dal oziroma več dobrih predlogov in bi bilo
               dobro, če bi kakšne razbrali.</p>
            </sp>
            <sp xml:id="SDT7-KPDZ-redna-76-2016-11-04.sp51">

               <speaker>PREDSEDNIK DR. MILAN BRGLEZ:</speaker>

               <p>Kakor koli, vem da bi kdo drugi na mojem mestu in če bi vi na mojem mestu odločali
               drugače ampak niste na mojem mestu. In zato, ker ne želi nihče več razpravljati,
               razpravo zaključujem.</p>
               <p>V skladu z dogovorom bom pripravil sklic 24. seje Državnega zbora. In zdaj tisto
               opozorilo, ki sem ga hotel v vsakem primeru povedati – glede na veliko število točk
               dnevnega reda te seje zbora, da katerih so tri takšne, pri katerih bomo poslanske
               skupine lahko najavile dvojni čas obstaja velika verjetnost, da bo treba v časovnem
               poteku seje predvideti še kakšen dodaten dan za sejo zbora in ne le dodatni termin,
               ki je predviden z letnim programom dela. Predvidoma vsaj še ponedeljek 21. 11.,
               mogoče pa tudi sredo 23. 11. 2016. Odvisno od najavljenega časa vseh udeležencev seje
               zbora.</p>
               <p>S tem zaključujem to točko dnevnega reda.</p>
               <p>In prehajamo na <title> 4. TOČKO DNEVNEGA REDA – PROGRAM DELA DRŽAVNEGA ZBORA ZA LETO
                  2017. </title>
               </p>
               <p>Predlog programa dela Državnega zbora za leto 2017 ste prejeli s sklicem seje
               kolegija. Naj v zvezi s predlaganim predlogom opozorim na sledeče – februarska seja
               zbora je zaradi šolskih počitnic, ki bodo od 20. 2. do vključno 3. 3. 2017 predvidena
               relativno zgodaj, glede na dosedanjo parlamentarno prakso. Temu je bilo treba
               prilagoditi tudi delo zbora za nekatere druge dni in sicer je rezervni termin za
               januarsko sejo predviden v ponedeljek 30. 1. 2017, ker je treba zagotoviti dovolj
               časa za seje delovnih teles, za pripravo februarske seje. Neodvisno od tega sta samo
               še dva in pol dneva še na voljo za tovrstne zadeve.</p>
               <p>Iz enakega razloga je v juniju rezervni termin za sejo zbora predviden v ponedeljek,
               6. junija, zato da se zagotovi vsaj minimalno število dni za seje delovnih teles za
               pripravo julijske seje.</p>
               <p>Zaradi kulturnega praznika bo treba nekoliko prilagoditi terminski program za februar
               in sicer bo v tem mesecu postopek za pripravo časovnega poteka seje zbora na voljo
               zelo malo časa, to vas že zdaj opozarjam. Poslanske skupine in ostali udeleženci seje
               bodo namreč dopis za najavo časa prejeli <stage type="mag"/>(nadaljevanje) šele v četrtek zjutraj, za najavo pa bodo imeli na
               voljo le par ur, saj bo treba še isti dan pripraviti osnutek časovnega poteka seje
               zbora za sejo kolegija, ki bo že naslednji dan, to je 10. 2. 2017. Z enako časovno
               zagato se bomo soočili tudi v aprilu, ko bo treba enako ravnati v torek, 18. aprila
               2017, za pripravo gradiva za sejo kolegija, ki bo 19. aprila 2017.</p>
               <p>To so moja opozorila, glede na ta po mojem optimalno pripravljen, glede na dane
               razmere, program dela za naslednje leto.</p>
               <p>Odpiram razpravo. Želi kdo besedo? Ne? Me veseli. Zaključujem razpravo in prehajamo
               na glasovanje.</p>
               <p>Glasujemo o naslednjem sklepu: Sprejme se Program dela Državnega zbora za leto 2017.
               Glasujemo.</p>
               <p>Kdo je za? (SD, SMC, Združena levica, Nova Slovenija, Nepovezani in Desus.) Kdo je
               proti? (Nihče.)</p>
               <p>Ugotavljam, da je program dela sprejet.</p>
               <p>S tem zaključujem to točko dnevnega reda.</p>
               <p>Prehajamo na <title> 5. TOČKO DNEVNEGA REDA – TERMINSKI PROGRAM DELA DRŽAVNEGA ZBORA ZA
                  DECEMBER 2016. </title>
               </p>
               <p>Novo gradivo k tej točki ste prejeli danes. Naj vas obvestim, da je bil na predlog
               Poslanske skupina Nepovezanih poslancev predlog priporočila v zvezi s poplačilom
               nadomestila Rimskokatoliški cerkvi iz naslova dolgotrajnosti denacionalizacijskih
               postopkov in ostalih njihovih terjatev iz terminskega programa za december premaknjen
               na okvirni program za januar, v dogovoru s poslansko skupino.</p>
               <p>Želi kdo besedo? / oglašanje v ozadju/ Ja, to je treba še povedati. Glede na dogovor
               o sklicu novembrske seje v okviru 3. točke se ustrezno spremeni oziroma dopolni
               terminski program za december. Želi kdo besedo? Luka Mesec.</p>
            </sp>
            <sp xml:id="SDT7-KPDZ-redna-76-2016-11-04.sp52">

               <speaker>LUKA MESEC (PS ZL):</speaker>

               <p>Hvala za besedo.</p>
               <p>Novembra minevata točno dve leti, odkar smo v Državnem zboru dosegli široko
               strinjanje glede tega, da je treba Palestino priznati kot suvereno in neodvisno
               državo. Od takrat naprej smo videli zavlačevanje in izgovore na številne načine. Eden
               glavnih razlogov za zavlačevanje ministra Erjavca pa je bil obisk izraelske
               delegacije v Sloveniji. Tu opozarjam, da se je ta obisk ta teden zgodil, izraelska
               delegacija s strani kneseta, to je, izraelskega parlamenta, je bila tukaj in
               vprašanje je bilo obravnavano. Tako je ta formalni pogoj padel, zato ne vidimo več
               razlogov, zakaj bi s tem zavlačevali oziroma če je bil to dejanski razlog, zakaj bi z
               nadaljevanjem postopka odlašali. In predlagamo, da se na decembrski terminski program
               uvrsti tudi priznanje Palestine.</p>
            </sp>
            <sp xml:id="SDT7-KPDZ-redna-76-2016-11-04.sp53">

               <speaker>PREDSEDNIK DR. MILAN BRGLEZ:</speaker>

               <p>/ izklopljen mikrofon/ … s tem, da ko vam odgovorim, moram obvestiti še o eni stvari,
               na terminski program za december je uvrščen Predlog zakona o spremembah Zakona o
               prikritih vojnih grobiščih in pokopu žrtev, tako je ta zadeva jasna. Vmesno poročilo
               je pa za december umaknjeno. To sta ti dve spremembi, ki sta na podlagi prejšnjih
               točk.</p>
               <p>Kar se tiče tega vašega zahtevka, bomo pač o njem odločali, tako kot vseskozi do
               sedaj. Mislim, da je nekaj korakov v tem procesu do sedaj skušala narediti Vlada, o
               tem je poročala. Dejstvo pa je, da je nekaj korakov vmes storil tudi Državni zbor in
               jih bo še, najverjetneje, ne bom rekel, do kdaj, ampak vsekakor jih mora storiti,
               zaradi tega, da bo to res izpeljano tudi v mednarodnem okolju na ustrezen način; ne
               bom pa nadalje pojasnjeval tega. Torej, o tem bomo odločali.</p>
               <p>Je še kakšno vprašanje? (Ne.) Potem glede na ta vaš predlog dajem na glasovanje
               naslednji sklep – torej, najprej razpravo zaključujem in prehajamo na glasovanje. Na
               glasovanje dajem naslednji sklep: Odločamo o predlogu Poslanske skupine Združene
               levice, da se v terminski program za december vključi še Predlog sklepa o priznanju
               Palestine, palestinskih ozemelj, kot neodvisne in suverene države. Glasujemo.<stage type="mag"/> (Nadaljevanje) Kdo je za? (SD in Združena
               levica.) Je kdo proti? (Nihče.)</p>
               <p>Ugotavljam, da predlog ni sprejet.</p>
               <p>Na glasovanje še dajem drugi sklep: Sprejme se terminski program Državnega zbora za
               december 2016.</p>
               <p>Kdo je za? (SD, SMC, Nova Slovenija, skupina Nepovezanih in Desus.) Je kdo proti?
               (Združena levica.)</p>
               <p>Ugotavljam, da je terminski program sprejet.</p>
               <p>S tem zaključujem to točko dnevnega reda.</p>
               <p>Prehajamo na <title> 6. TOČKO DNEVNEGA REDA – OKVIRNI TERMINSKI PROGRAM DELA DRŽAVNEGA
                  ZBORA ZA JANUAR 2017. </title> Novo gradivo ste prejeli danes. Želi kdo besedo?
               Odpiram razpravo. Nihče. Ker ne želi nihče več razpravljati razpravo zaključujem in
               prehajamo na glasovanje o naslednjem sklepu: Sprejme se okvirni terminski program
               Državnega zbora za januar 2017.</p>
               <p>Kdo je za? (SD, SMC, Nova Slovenija, skupina Nepovezanih in Desus.) Je kdo proti?
               (Nihče.)</p>
               <p>Ugotavljam, da je program sprejet.</p>
               <p>S tem zaključujem to točko dnevnega reda.</p>
               <p>Prehajamo na <title> 7. TOČKO DNEVNEGA REDA – RAZNO. </title> Najprej ugotavljam, da v
               skladu z dogovorom dve uri pred sejo Kolegija nisem prejel nobene zadeve za obravnavo
               pod to točko. Želi kdo odpreti katero od zadev, ki so zgolj formalne oziroma tehnične
               narave? Nihče.</p>
               <p>Najlepša hvala za sodelovanje.</p>
               <p>Zaključujem to točko in tudi 76. sejo Kolegija. <title> Seja Kolegija je bila končana 4.
                  novembra 2016 ob 12.16. </title>
               </p>
            </sp>
         </div>
      </body>
   </text>
</TEI>

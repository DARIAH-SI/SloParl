<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-Skupna-2016-05-12">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom"
                     subtype="session"
                     corresp="#SDT7-Skupna-2016-05-12.OZG">D8AB57ABE7DFFD12C1257FAF00405B84</idno>
               <idno type="custom"
                     subtype="session"
                     corresp="#SDT7-Skupna-2016-05-12.OZZEU">3B91443F8158FAEFC1257FAF0041E86A</idno>
               <idno type="custom" subtype="day" corresp="#SDT7-Skupna-2016-05-12.OZG">07F1BE24969A1D28C1257FCA00377489</idno>
               <idno type="custom" subtype="day" corresp="#SDT7-Skupna-2016-05-12.OZZEU">B07347FD97BD0839C1257FCA00377798</idno>
               <idno type="URI" corresp="#SDT7-Skupna-2016-05-12.OZG">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=07F1BE24969A1D28C1257FCA00377489</idno>
               <idno type="URI" corresp="#SDT7-Skupna-2016-05-12.OZZEU">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=B07347FD97BD0839C1257FCA00377798</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-Skupna-2016-05-12.OZG" n="32">
               <name>nujna seja</name>
               <date when="2016-05-12"/>
            </setting>
            <setting who="#SDT7-Skupna-2016-05-12.OZZEU" n="30">
               <name>nujna seja</name>
               <date when="2016-05-12"/>
            </setting>
         </settingDesc>
         <particDesc>
            <listOrg>
               <org xml:id="SDT7-Skupna-2016-05-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-Skupna-2016-05-12.OZG">
                        <orgName key="OZG">Odbor za gospodarstvo</orgName>
                     </org>
                     <org xml:id="SDT7-Skupna-2016-05-12.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA  DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">30. nujna seja</stage>
            <stage type="title">in  REPUBLIKA SLOVENIJA DRŽAVNI ZBOR ODBOR ZA GOSPODARSTVO </stage>
            <stage type="session">32. nujna seja</stage>
            <stage type="date">(12. maj 2016)</stage>
            <stage type="chairman">Skupno sejo sta vodila Kamal Izidor Shaker, predsednik Odbora za zadeve Evropske
            unije in Andreja Potočnik, predsednica Odbora za gospodarstvo. </stage>
            <stage type="time">Seja se je začela ob 14.01.</stage>
            <stage type="mag"/>


            <sp xml:id="SDT7-Skupna-2016-05-12.sp1">

               <speaker>PREDSEDNIK KAMAL IZIDOR SHAKER:</speaker>

               <p>Kolegice in kolegi, predstavnik Vlade, začenjam 30. nujno sejo Odbora za zadeve
               Evropske unije. Prav lepo pozdravljeni vsi skupaj. Obveščam vas, da dr. Mitja Horvata
               na tej seji nadomešča gospod Marko Ferluga, da gospoda Petra Vilfana na tej seji
               nadomešča Benedikt Kopmajer in pa gospoda Jožefa Horvata, gospod Matej Tonin.</p>
               <p>Besedo kar dajem predsednici Odbora za gospodarstvo gospe Andreji Potočnik.</p>
            </sp>
            <sp xml:id="SDT7-Skupna-2016-05-12.sp2">

               <speaker>PREDSEDNICA ANDREJA POTOČNIK:</speaker>

               <p>Hvala. Spoštovane kolegice in kolegi. Pričanjem 32. nujno sejo Odbor za gospodarstvo.
               Obveščam, da na seji kot nadomestne članice in člani odbora s pooblastili sodelujejo
               namesto gospoda Bojana Dobovška sodeluje oziroma namesto gospoda Franca Laja sodeluje
               gospod Bojan Dobovšek, namesto gospoda Jana Škoberneta sodeluje gospod Matjaž Nemec
               in namesto gospoda Danila Antona Ranca sodeluje gospod Kamal Izidor Shaker.</p>
               <p>Prehajamo na določitev dnevnega reda seje odborov. S sklicem ste prejeli naslednji
               dnevni red skupne seje: <title>predlog sklepa Odbora za gospodarstvo in Odbora za
                  zadeve Evropske unije o javni predstavitvi mnenj o Čezatlantskem partnerstvu na
                  področju trgovine in naložb med EU in ZDA, tako imenovani TTIP.</title> Ker do
               pričetka seje odborov nisva prejela predlogov za spremembo dnevnega reda je določen
               dnevni red skupne seje kot je bilo določen dnevni red skupne seje, kot je bil določen
               s sklicem.</p>
               <p>Tako prehajamo na <title>OBRAVNAVO TE TOČKE DNEVNEGA REDA.</title>
               </p>
               <p>S predsednikom Odbora za zadeve Evropske unije sva 10. 5. 2016 podala predlog za
               izvedbo javne predstavitve mnenje od Čezatlantskem partnerstvu na področju trgovine
               in naložb med EU in ZDA. Namen javne predstavitve mnenj je pridobiti mnenja in
               stališča strokovne ter širše javnosti glede stanja pogajanj vsebine TTIP. Glede na
               številne pomisleke, ki jih je sporazume TTIP vzbuja v javnosti meniva, da je izvedba
               predstavitve mnenj smiselna, saj bi imeli zainteresirani deležniki možnost, da
               predstavljajo najbolj pogoste pomisleke in dileme ter poskušajo razložiti, kje vidijo
               prednosti in slabosti nastajajočega sporazuma, tako za Slovenijo, Evropsko unijo in
               ZDA kot tudi globalno gledano. Glede termina izvedbe javne predstavitve predlagava,
               da bi javno predstavitev mnenj opravili predvidoma v petek 27. 5. 2016. Toliko z moje
               strani glede vsebine pobude. Želi besedo še predsednik Odbora za zadeve Evropske
               unije za dodatno predstavitev predloga za javno predstavitev mnenj?</p>
            </sp>
            <sp xml:id="SDT7-Skupna-2016-05-12.sp3">

               <speaker>PREDSEDNIK KAMAL IZIDOR SHAKER:</speaker>

               <p>Prosim.</p>
            </sp>
            <sp xml:id="SDT7-Skupna-2016-05-12.sp4">

               <speaker>PREDSEDNICA ANDREJA POTOČNIK:</speaker>

               <p>Izvolite imate besedo.</p>
            </sp>
            <sp xml:id="SDT7-Skupna-2016-05-12.sp5">

               <speaker>PREDSEDNIK KAMAL IZIDOR SHAKER:</speaker>

               <p>Hvala predsednica. Zdaj Odbor za zadeve Evropske unije se je v preteklosti zelo
               veliko ukvarjal in razpravljal na temo TTIP, tega sporazuma čezatlantskega in se mi
               je zdelo smiselno, glede na to, da se pač pogajanja nadaljujejo oziroma da je tem še
               vedno ponovno aktualna, se mi je zdelo smiselno, da bi to razpravo o tem sporazumu
               nekako razširili tudi na javnost. <stage type="mag"/>
               </p>
            </sp>
            <sp xml:id="SDT7-Skupna-2016-05-12.sp6">

               <speaker>PREDSEDNICA ANDREJA POTOČNIK:</speaker>

               <p>Želi še kdo razpravljati o predlogu za javno predstavitev mnenj? K besedi sta se že
               prijavila dr. Franc Trček, dr. Matej T. Vatovec in gospod Kamal Izidor Shaker. Besedo
               bi predala najprej gospodu dr. Francu Trčku.</p>
            </sp>
            <sp xml:id="SDT7-Skupna-2016-05-12.sp7">

               <speaker>DR. FRANC TRČEK (PS ZL):</speaker>

               <p>Hvala za besedo. Lep pozdrav vsem skupaj po nekaj časa. Sedaj, kot sem bil s strani
               strokovk podučen je namen te skupne seje dveh odborov predvsem in zgolj o tem, da se
               opravi javna razgrnitev mnenj v skladu s Poslovnikom. Nekaj več vsebinsko bo tudi
               kolega povedal. Predsednik Odbor za zadeve EU je rekel, da se je veliko razpravljalo
               in se ukvarjalo s tem sporazumom. V Združeni levici se zelo težko strinjamo s tem,
               saj smo nekako od začetka mandata dejansko v tej sestavi Državnega zbora bili edini,
               ki smo okoli tega ropotali in opozarjali na celo vrsto težav s tovrstnim sporazumom
               in zlasti na način kot to poteka. Poglejte, že 13 krog teh tajnih pogajanj je
               zaključen in mogoče bo to komu zvenelo cinično, ampak mi se dejansko nismo
               pogovarjali o tem sporazumu, ker niti dostopa do njega nismo imeli. Sedaj imamo to
               neko nacionalno bralno sobo z nekim posebnim režimom kamor lahko poslanci gremo to
               početi, ampak tudi to je, bom rekel, ne bom rekel dvolično, ampak tu nam ravno
               resorno ministrstvo ne gre na roko, kot sem jaz že na tistem uvajalnem seminarju lepo
               povedal. Jaz bi šel to brati ob šestih zvečer, pa bi bral do štirih zjutraj. Jaz zelo
               težko najdem čas med deseto pa drugo ali deseto in dvanajsto uro, ko imamo obilico
               dela tukaj. Da je nek ta odziv koalicije, upam si odkrito trditi, v veliki meri
               dvoličen jasno kaže tudi koliko nas je bilo takrat prisotnih, kdo je izrazil interes
               za to, da bi se s tem bolj ukvarjal. Tretjina naše poslanske skupine, predsednik
               Državnega zbora in danes odsoten poslanec Nove Slovenije, pika. Toliko nas je od 90
               poslank in poslancev tam prišlo. Dvoličnost gre nekako še naprej, naenkrat se je
               predvsem minister za kmetijstvo in jokerje oglasil in rekel, da naenkrat ima
               Slovenija cel niz zadržkov glede tega sporazuma. Nisem zasledil nekje v javnosti, da
               bi te zadržke opredelil. V preteklih dveh letih nič kaj dosti o teh zadržkih gospod
               Židan ni govoril. Ampak dobro, da ne bom predolg, onkraj tega, seveda, je v Sloveniji
               neka kritična javnost in seveda nam je tu Nizozemski Greenpeace šel bolj na roko kot
               izvršilna oblast Republike Slovenije. In seveda bo tovrstna predstavitev, zlasti s
               strani teh akterjev, ki več vedo o tej tematiki kot ta sestava Državnega zbora
               verjetno vsaj informativna, če že ne plodna, ampak če spet gledam neko sejo Vlade
               pred kratkim pa na tej seji Vlada pravi, kako še naprej požegna, skratka, voljno
               tovrstni način pogajanj, ki bo vsebina te javne razgrnitve mnenj. Zakaj je pa to
               sporno bo pa v bistvu Matej povedal, kot smo že večkrat povedali. Skratka, politiki
               smo takšni in drugačni, izhajamo iz različnih ideoloških pozicij, ampak če je česa
               preveč bilo v politiki v četrt stoletja te samostojne države je bilo preveč
               dvoličnosti. In cela ta zgodba, ki jo je sedaj nekako koalicija zagrabila in jo vrti
               je v bistvu, žal, zgolj nadaljevanje te vaje <stage type="mag"/> <stage>(nadaljevanje)</stage> dvoličnosti. Hvala za besedo.</p>
            </sp>
            <sp xml:id="SDT7-Skupna-2016-05-12.sp8">

               <speaker>PREDSEDNICA ANDREJA POTOČNIK:</speaker>

               <p>Hvala. </p>
               <p>Besedo bi predala dr. Mateju Tašnerju Vatovcu. In kot je v uvodu povedal gospod dr.
               Franc Trček je načeloma pravilo, da se diskutira o sami točki, o predlogu, ne pa
               potem že vsebinsko o sami točki javne predstavitve mnenj. Izvolite, imate besedo.</p>
            </sp>
            <sp xml:id="SDT7-Skupna-2016-05-12.sp9">

               <speaker>DR. MATEJ T. VATOVEC (PS ZL):</speaker>

               <p>Hvala, gospa predsednica.</p>
               <p>Tisto, o čemer mislim razpravljati, je nekaj kar vodi v zaključek tega kako mi vidimo
               to javno predstavitev mnenj, tako da verjamem, da bo v tem kontekstu. Prva točka je
               ta, da po eni strani je spodbudno, da se je koalicija kljub dolgemu oklevanju končno
               odločila, da naredi ta korak, da tematizira takšne sporazume. Jaz mislim, da smo v
               preteklem času premalo tudi na Odboru za Evropsko unijo ali pa kje drugje govorili o
               teh sporazumih in če smo so verjetno to bile v večini tudi reakcije naše poslanske
               skupine. Kar je pa druga točka tega momenta je to, da je žal prepozno. V naši
               poslanski skupini menimo, da je zdaj na nek način to neko reševanje v zadnjem
               trenutku, skratka do sedaj nismo videli neke prave zdrave mere skepse do teh
               sporazumov in tudi predvsem sodelovanje strokovno in zainteresirano javnostjo. V
               samem sklicu je zapisano oziroma sta odbora zapisala, da je smiselno po zaključenem
               13 krogu pogajanj in razkritju dokumentov TTIP Leaks s strani Green Peace Nizozemska
               sklicati javno predstavitev mnenj o aktualnem stanju pogajanj o sporazumu. Mi trdimo,
               da bi javnost bilo potrebno vključiti bistveno prej, ne zdaj, ko so v bistvu
               pogajanja že precej napredovala, to so že daleč in ker smo tudi videli kakšne so
               zahteve, ki jih postavljajo Združene države. Prav tako menimo, da bi poročila MGRT
               morala biti dostopna od samega začetka in predvsem to, da bi morala Vlada narediti
               vse kar bi se dalo v tem času, da pritisne na to, da se ta pogajanja in tudi
               obveščenost javnosti in jih naredi bolj transparentna in tudi bolj demokratična.
               Seveda je tu Vlada in tudi Evropska komisija kot taka sledila tistemu kar je izjavila
               Cecila Malmström, ki je rekla, da gre za najbolj transparentna pogajanja do sedaj.
               Seveda je bilo to popolno sprenevedanje in tudi na nek način zakrivanje realnih
               ciljev evropske birokracije, ki so skušali za hrbtom državljanom, ki vemo tudi da so
               se zbirali podpisi in opredelitev do takšnih tajnih sporazumov, ki so dosegli
               relativno visoko število med državljani Evropske unije in ki je kazala že od samega
               začetka, od samega nastopa teh pogajanj, da obstaja neko nezadovoljstvo med
               državljankami in državljani Evropske unije do takšnih sporazumov. In mislim, da je
               jasen dokaz tega, da je šlo za neko napako oziroma za nek napačen korak v tem, da so
               predstavniki oblasti večjih držav Velike Britanije, Francije pa tudi drugih na nek
               način se začeli izmikati iz te zgodbe in opravičevati svoja dejanja. Toliko na
               splošno kar se tiče javne predstavitev. Druga stvar je pa ta, da je nekoliko čudno,
               da bi se pogovarjali na neki javni predstavitvi o neki neznani vsebini. Kako je imeti
               javno razpravo o nečem, ki pravzaprav javno ni dostopno in o katerem pravzaprav lahko
               govorimo na podlagi nekih časopisnih člankov dela raziskovalnih novinarjev in v
               bistvu tistega kar so določeni žvižgači razkrili. Tako, da na tej točki menimo, da bi
               bilo nujno, da se Slovenija oziroma predvsem minister Počivalšek zavzame, da se ta
               pogajanja za ta čas prekinejo in da je edini korak, ki ga trenutno lahko naredi zgolj
               ta, da se vsebina javno razkrije uradno in da v tem času miruje vsakršno nadaljnje
               pogajanje.</p>
               <p>Tako, da mi upamo, da ta javna razprava ne bo zgolj nek enkratni dogodek, neka dimna
               zavesa, ki bo služila temu, da se na neki točki v javnosti prikaže to kot neko skrb,
               ampak stvari bodo potem, ko bo ta javna predstavitev zaključena, šla dalje in
               potekale tako kot so do sedaj. In če je kaj, kar nam je razkritje nizozemskega Green
               Peace pokazalo, je to, da je so strahovi, ki so bili ves čas naslovljeni, ki so bili
               predmet kritike teh sporazumov, se pravi <stage type="mag"/> <stage>(nadaljevanje)</stage> napad na delavske, socialne, potrošniške, okoljske in
               druge pravice in standarde več kot utemeljene. Skratka, nekaj kar ima neko zelo
               realno osnovo. In tisto, kar je pokazalo razkritje teh dokumentov, je to, da je v
               bistvu stvar še hujša kot smo se bali, kot smo pričakovali in pravzaprav lahko sploh
               domnevali.</p>
               <p>V Združeni levici smo tudi pozvali k posvetovalnemu referendumu nujno je, da se bo o
               takih tajno trgovinsko-investicijskih sporazumih povprašalo državljanke in
               državljane, da se izrečejo o tem ali sploh obstajajo pogoji za to, da se Vlada o teh
               stvareh pogovarja. Tako, da iz tega sledi ena stvar, da bo na koncu vsaka posamična
               država članica, predvsem pa Slovenija v tem primeru tiste, ki bodo na največji
               izgubi, če primerjamo kaj bodo učinki teh sporazumov. Neke študije se že pojavljajo
               in kažejo na to, da bodo te posledice katastrofalne, govorimo o 600 tisoč do milijona
               izgube delovnih mest samo v prvi fazi in to na obeh straneh Atlantika. V luči tega bi
               predlagali v Združeni levici, da se popravi sklep oziroma da se nadomesti sklep, ki
               ga predlagata Odbora za gospodarstvo in Odbor za zadeve Evropske unije na tak način,
               da se vključi v to javno predstavitev mnenje še tajni sporazum CETA in razlog je zelo
               preprost. Tajni trgovinski sporazum CETA oziroma zdaj ni več tajni, je po svoji
               naravi bistveno podoben oziroma enak temu kar TTIP. Gre za sporazum med Kanado in
               Evropsko unijo in obstaja pa ena bistvena stvar, neka bistvena razlika med TTIP in
               CETO in to je ta, da za CETO že obstaja pravno prečiščeno besedilo, ki je javno, ki
               je dostopno in o katerem se lahko pogovarjamo s čistimi, trdnimi argumenti, ker imamo
               podlago za to, da se o tem govori. CETA v resnici vsebuje mnoge mehanizme in podobne
               določbe kot so prisotni tudi v TTIP in škoda, ki jo prinaša ta sporazum je zelo
               primerljiva tisti, ki bi lahko prinesel TTIP. Tako, da predlagamo sklep Odbora za
               gospodarstvo in Odbora za zadeve Evropske unije, ki se po novem glasi tako, skratka
               gre za spremembo oziroma predlagamo nov sklep Odbor za gospodarstvo in Odbor za
               zadeve Evropske unije bosta na podlagi 46. člena Poslovnika Državnega zbora opravila
               javno predstavitev mnenj o obsežnem gospodarskem in trgovinskem sporazumu med EU in
               Kanado <stage>(CETA)</stage> in čezatlantskem partnerstvu na področju trgovine in naložb med
               Evropsko unijo in ZDA <stage>(TTIP)</stage> in sicer predvidoma 27.5. Toliko za enkrat. Hvala.</p>
            </sp>
            <sp xml:id="SDT7-Skupna-2016-05-12.sp10">

               <speaker>PREDSEDNICA ANDREJA POTOČNIK:</speaker>

               <p>Jaz bi prosila še to za pisni sklep. Ste že predali, v redu.</p>
               <p>Gospod mag. Anže Logar nadomešča gospo Suzano Lep Šimenko in sicer na Odboru za
               gospodarstvo. Besedo bi pa predala predsedniku Odbora za Evropsko unijo gospodu
               Kamalu Izidorju Shakerju.</p>
            </sp>
            <sp xml:id="SDT7-Skupna-2016-05-12.sp11">

               <speaker>PREDSEDDNIK KAMAL IZIDOR SHAKER:</speaker>

               <p>Preden bom začel razpravljati oziroma se opredeliti tudi do tega predloga dodatnega
               sklepa vas obveščam, da gospo Marinko Levičar podpredsednico Odbora za zadeve
               Evropske unije na tej seji nadomešča gospod Uroš Prikl in pa članico Ireno Grošelj
               Košnik na tej seji nadomešča gospa Andreja Potočnik.</p>
               <p>Zdaj pa, če se osredotočim na razpravo mojih dveh predgovornikov, sploh na prvega, ki
               je govoril o dvoličnosti, ostro moram zavrniti, da je ta koalicija in tudi sam
               podpredsednik Odbora dvolična in da s tem predlogom želi na nek način pokazati, da
               nam ni vseeno za, / oglašanje izklopi/ Ja, prav to želimo, prav to želimo, zato, ker
               se že cel mandat ukvarjamo s tem sporazumom in praktično vsak mesec, o.k., vi ste
               gospod Trček kasneje postal član Odbora za zadeve Evropske unije, pa vendar na moje
               povabilo čisto na začetku mandata je v Državni zbor prišla komisarka odgovorna za
               trgovino, gospa Cecilia Malström, s katero smo opravili razpravo, je bila prisotna
               tudi članica vaše poslanske skupine, ki je imela možnost predstaviti svoja stališča,
               povedali smo ji kakšna so naša <stage type="mag"/> <stage>(nadaljevanje)</stage>
               stališča do tega sporazuma. Ministrstvo se je večkrat izreklo do nekih vsebinskih
               zadev in zadržkov, ki jih ima Republika Slovenija in tudi koalicija je pri tem
               sodelovala. In tudi v petek, prejšnji petek, 6. 5., je ta odbor obravnaval izhodišča
               za svet za zunanje zadeve povezano na trgovino in je bil čezatlantski sporazum tudi
               ena izmed točk dnevnega reda in smo opravili ponovno široko razpravo tudi s
               predstavniki zainteresirane javnosti, ki so prosili, da bi se seje udeležili in smo
               ji seveda to odobrili in seveda jim dali tudi besedo.</p>
               <p>Sedaj pa kar se tiče vašega predloga, jaz v bistvu ne bi mešal hrušk in jabolk, morda
               bi se strinjal v nekem delu, da nekatere vzporednice bi se dalo povleči, da CETA
               sporazum je objavljen, da TTIP sporazum ni objavljen oziroma ga lahko vidimo vsi
               tisti, ki opravimo usposabljanje, ki je bilo včeraj. Nekateri, žal, nismo imeli časa,
               da bi se tega izobraževanja udeležili, pa vendar najverjetneje bo to izobraževanje še
               enkrat organizirano in z veseljem bomo šli pogledati to dokumentacijo na Ministrstvo
               za gospodarstvo v tiho sobo. Skratka, kot predsednik odbora bi morda, da ne bi sedaj
               na tej seji komplicirali in razpravljali o vsebinskih točkah predlagal, da morda kot
               nek kompromisen predlog, da se potrdi sklep kot je bil predlagan s strani naju dveh,
               predsednikov teh dveh odborov, da pa se v zelo bližnji prihodnosti organizira skupna
               seje, ponovno organizira skupna seja obeh odborov, kjer bi na točko dnevnega reda
               uvrstili sporazum CETA in bi se opravila neka vsebinska razprava, ob tem pa bi
               potencialno, če bi videli, da je ta sporazum na nek način bi bil primeren tudi za
               javno obravnavo oziroma za javno predstavitev mnenj, bi pa to na tisti seji skupini
               tudi sklenili in na nek način tudi to izvedli.</p>
            </sp>
            <sp xml:id="SDT7-Skupna-2016-05-12.sp12">

               <speaker>PREDSEDNICA ANDREJA POTOČNIK:</speaker>

               <p>Hvala. Dr. Franc Trček, izvolite.</p>
            </sp>
            <sp xml:id="SDT7-Skupna-2016-05-12.sp13">

               <speaker>DR. FRANC TRČEK (PS ZL):</speaker>

               <p>Hvala za besedo. Ker sem bil direktno imenovan bom seveda repliciral gospodu
               Izidorju. Poglejte, mogoče bo to zvenelo egotripaško, ampak verjetno v tej sestavi
               Državnega zbora ni poslanca, ki bi toliko spremljal tako delo Državnega zbora kot
               delo Vlade. Celo ko vi vsi se že pripravljate kaj boste jedli za silvestrovo.
               Spremljam, recimo, kaj na dopisni hitri seji naredi Vlada 30. decembra, da potiho
               požegna neke koncesije zaradi katere bi v vsaki normalni državi ministrica iz Desus
               že na silvestrovo ponudila odstop. Čeprav seveda nisem bil od začetka član te
               komisije skrbno spremljam tudi to delo.</p>
               <p>Poglejte, pa da ne bom predolg, seveda, eno je povabiti nekoga iz Bruslja, ki si pač
               zaračuna dnevnico, ki se mu potem vedno mudi, ko pride tu k nam, ko jih hočemo nekaj
               vsebinsko spraševati smo poslanci, zlasti opozicije, zlasti Združene levice
               nespodobni, nesramni in tako naprej. Drugo je pa neka resna razprava. Bom še enkrat
               ponovil. Od cele koalicije se je na prvo izobraževanje v zvezi s tem prikazal zgolj
               predsednik Državnega zbora. Koliko glasov imate? Od vseh vas zgolj predsednik
               Državnega zbora. Če to ne pove dovolj, potem ne vem, da ne bom kakšne grde besede
               uporabljal, ki jih ima na koncu jezika. Razpravljali bomo o temi o kateri, si upam
               reči, večina poslank in poslancev pojma nima. Nekateri malo imamo zaradi nekih
               povezav v tujini, gor, dol, nekaj, kar je pricurljalo ven, nekaj kar smo prebrali. In
               se bomo v luftu pogovarjali. Naš predlog, da v debato vključimo tudi nek drug zelo
               soroden sporazum, ki ga je vsebinsko razložil zakaj to vključujemo, kolega Matej, ni
               mešanje hrušk in jabolk, da parafraziram, ampak da se pogovarjamo o <stage type="mag"/><stage>(nadaljevanje)</stage> zadevah, ki so dostopne, o katerih
               vemo, za kaj gre, navsezadnje tudi v smislu educiranja poslank in poslancev, ki
               moramo odgovorno soodločati, za to v bistvu gre. In, seveda, če bi bilo tako, kot
               gospod Izidor pravi, bi že na začetku mandata delili enako mnenje z Združeno
               levico…</p>
            </sp>
            <sp xml:id="SDT7-Skupna-2016-05-12.sp14">

               <speaker>PREDSEDNICA ANDREJA POTOČNIK:</speaker>

               <p>Čas!</p>
            </sp>
            <sp xml:id="SDT7-Skupna-2016-05-12.sp15">

               <speaker>DR. FRANC TRČEK (PS ZL):</speaker>

               <p>… in bi že takrat zahtevali kar nekaj krogov pogajanj nazaj referendum o tem
               vprašanju. Hvala za besedo.</p>
            </sp>
            <sp xml:id="SDT7-Skupna-2016-05-12.sp16">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Kot predsednica Odbora za gospodarstvo vas obveščam, da je včeraj potekalo v Državnem
               zboru tudi, ne vem, očitno že drugi ali ne vem kateri krog usposabljanja in na tem
               usposabljanju so bili – pa mi dovolite, da preberem seznam: gospod Danilo Anton Ranc,
               gospod Branislav Rajić, gospod Marko Ferluga, jaz, dr. Matej Tašner Vatovec, dr.
               Dragan Matić, gospa Vesna Vervega, gospod Simon Zajc, gospod Bojan Krajnc. Tako da ta
               podatek, ki ste ga navedli prej, moram zanikati. V koaliciji smo zelo zainteresirani
               / oglašanje v ozadju/ in se teh pogajanj oziroma teh izobraževanj udeležujemo.
               Proceduralno ima prednost, izvolite, dr. Trček, imate besedo.</p>
            </sp>
            <sp xml:id="SDT7-Skupna-2016-05-12.sp17">

               <speaker>DR. FRANC TRČEK (PS ZL):</speaker>

               <p>Glejte, gospa predsedujoča, ne bi bil rad žaljiv, ampak ali vi poslušate sami sebe?
               Jaz sem zelo jasno povedal, na prvem tovrstnem izobraževanju so se pojavili Milan
               Brglez, Violeta Tomić, kolega Jožko Horvat in Franc Trček. Pika, preverljivo. In kaj
               bom zdaj tu zanikal, da se to ni zgodilo? Mislim, dajte se malo poslušat. In zdaj
               tudi to, kar ste prebrali, iz falange cele koalicije vas je prišlo nekaj SMC-jevcev,
               prišel je še naš Matej, skratka, polovica naše poslanske skupine, moramo se tudi
               ukvarjati z vso šlamastiko, ki jo Vlada v bajto pripelje. Drugega dela opozicije pa
               verjetno to ne zanima, ker so jih, kaj pa vem, v Berlinu ali pa v Münchnu
               nabrifirali, da jih ne sme zanimati. Hvala.</p>
            </sp>
            <sp xml:id="SDT7-Skupna-2016-05-12.sp18">

               <speaker>PREDSEDNICA ANDREJA POTOČNIK:</speaker>

               <p>Jaz vas samo prosim, da v Državnem zboru niste žaljivi. / oglašanje v ozadju/</p>
               <p>Najprej se je k besedi javil dr. Matej Tašner Vatovec, pripravi naj se gospod Matjaž
               Nemec. Dr. Tašner Vatovec, izvolite, imate besedo.</p>
            </sp>
            <sp xml:id="SDT7-Skupna-2016-05-12.sp19">

               <speaker>DR. MATEJ T. VATOVEC (PS ZL):</speaker>

               <p>Hvala.</p>
               <p>Tudi jaz bi se rad opredelil do tega, kar je na nek način kot kompromis predlagal
               predsednik Odbora za zadeve Evropske unije. Seveda ne gre za hruške in jabolka. Če
               že, bi lahko rekli, da gre za Zlati delišes pa Granny Smith, mislim, da smo v tej
               primerjavi, če hočemo uporabljati to bolj sadjarsko analogijo. Mislim, gre dejansko
               za dva sporazuma, ki sta po svoji naravi podobna, razlika je v tem, da se sklepata po
               eni strani med Evropsko unijo in dvema drugima državama, se pravi, z Združenimi
               državami Amerike in Kanado. In tudi argument, da bomo lahko poslanci, ki bomo šli na
               MGRT v bralno sobo, imeli vpogled v te dokumente in na ta način tudi lahko
               razpravljali o tem, pač preprosto ne more vzdržati, ker vemo vsi, da so ti dokumenti
               označeni s stopnjo tajnosti in o njih, sploh pa na javni predstavitvi, praktično ni
               možno govoriti. Zato opozarjam na nesmisel javne predstavitve mnenj o nečem, o čemer
               se pač ne da govoriti, razen preko nekih posrednih informacij, ki seveda, ponavljam,
               izvirajo iz sredstev javnega obveščanja oziroma iz javnih občil. In za to tudi,
               mislim, da obstaja na podlagi tega tehten argument, da se vključi v javno
               predstavitev mnenj, ki je po mojem mnenju dobra ideja in nekaj, kar bi moralo biti
               storjeno že veliko prej, tajni sporazum CETA. In mislim, da je bistvena razlika med
               tem, ali se skliče skupni odbor dveh delovnih teles o tej tajnem sporazumu ali pa se
               omogoči javno predstavitev mnenj. Skratka, tisto, kar bi moralo biti neko osnovno
               načelo demokracije, skratka, tudi vključenost javnosti v takih postopkih, da se v to
               javno predstavitev mnenj preprosto vključi še sporazum CETA, ker mislim, da ne gre za
               različne stvari, predvsem pa mislim, da ne bi to vnašalo nikakršne zmede v samo javno
               predstavitev, kvečjemu ravno obratno. Na podlagi tega, kar se da govoriti o CETA,
               lahko potem tudi sklepamo, kaj bi lahko prinašal TTIP.</p>
            </sp>
            <sp xml:id="SDT7-Skupna-2016-05-12.sp20">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Besedo dajem gospodu Matjažu Nemcu.</p>
            </sp>
            <sp xml:id="SDT7-Skupna-2016-05-12.sp21">

               <speaker>MATJAŽ NEMEC (PS SD):</speaker>

               <p>Hvala lepa, podpredsednica. Se bom odrekel razpravi. Želel sem se samo odzvati na
               določene neresnice, izrečene s strani kolega. <stage type="mag"/><stage>(nadaljevanje)</stage> Ampak glede na to, da ga ni več, se bom raje opredelil
               o predlogu. Strinjam se, da je potrebna kakovostna in intenzivna razprava o obeh
               temah. Zato ne bi rad, da bi v primeru mešanja jabolk in hrušk, kot je bilo omenjeno,
               se izgubila rdeča nit pogovorov. Ker vemo, da gre za zelo pomembne sporazume, se
               strinjam s podanim predlogom, zato bom predlog podprl. Hvala lepa.</p>
            </sp>
            <sp xml:id="SDT7-Skupna-2016-05-12.sp22">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Obveščam vas še, da dr. Franca Trčka nadomešča dr. Matej T. Vatovec. </p>
               <p>Besedo dajem mag. Bojanu Krajncu.</p>
            </sp>
            <sp xml:id="SDT7-Skupna-2016-05-12.sp23">

               <speaker>MAG. BOJAN KRAJNC (PS SMC):</speaker>

               <p>Hvala za besedo.</p>
               <p>Ja, tudi sam bom v delu, kjer bi bilo treba korigirati ali pa pojasniti nekatere
               okoliščine v razpravah poslank in poslancev, še posebej SMC, pa tudi koalicije,
               preskočil, ker kolega Trčka, potem ko je sprostil svojo energijo in odšel, nima
               smisla več omenjati in tudi ne bi bilo fer. Lahko samo povem, da bomo v Poslanski
               skupini SMC predlog sklepa o javni predstavitvi mnenj o TTIP podprli, sklepa Združene
               levice, da bi javno predstavitev razširili še s CETA, pa ne. Razlogi za to niso take
               narave, kot jih poskuša danes tu na seji Združena levica implicitno predstaviti
               javnosti, da se izogibamo tej razpravi. Ponudba predsednika Odbora za zadeve Evropske
               unije je več kot fer, torej, tematska skupna seja odborov za gospodarstvo in zadeve
               Evropske unije na to temo in potem iz razprave na podlagi zaključkov odločitev o tem,
               ali je ločena javna predstavitev mnenj za CETA še potrebna. Moramo vedeti, da gre za
               dva različna sporazuma, za dva različna pogajalska procesa. Pogajanja o CETA so bila
               zaključena septembra 2014, da je fokus zadnje leto in še več na TTIP in na CETA tako
               v javnosti kot pri delu odborov. Lahko si pogledamo številne sklepe, tako odborov za
               kmetijstvo, za gospodarstvo, EU, skupne, ločene, da je bil fokus na TTIP in ne na
               CETA. Nenazadnje to Združena levica sama dokazuje z najnovejšim sklicem skupne seje
               odborov za kmetijstvo in zadeve EU, kjer govorite samo o TTIP, ne o CETA. Da smo v
               petek na Odboru za zadeve Evropske unije slišali zelo jasne pomisleke Vlade v zvezi z
               obema sporazumoma in da so, četudi so povezave med CETA in TTIP - lahko bi zdaj čisto
               konkretno govoril o mehanizmu reševanja sporov -, velja tudi obratno od tega, kar je
               rekel kolega Vatovec, da lahko iz razprave o TTIP sklepamo tudi o CETA, govorim o
               mehanizmu reševanja sporov. Da pa gre v osnovi za dve različni materiji, z dvema
               različnima državama, tega pač ne moremo negirati. Zakaj bi zdaj to na silo združevali
               skupaj, ne vem. Ponudba predsednika je tu, predlagam, da jo sprejmete, in o tem
               opravimo razpravo na eni od naslednjih sej odborov. Hvala.</p>
            </sp>
            <sp xml:id="SDT7-Skupna-2016-05-12.sp24">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Želi še kdo razpravljati? Izvolite, gospod Breznik.</p>
            </sp>
            <sp xml:id="SDT7-Skupna-2016-05-12.sp25">

               <speaker>FRANC BREZNIK (PS SDS):</speaker>

               <p>Najlepša hvala, gospa podpredsednica.</p>
               <p>Naj tudi jaz napovem, da bomo v Slovenski demokratski stranki to javno predstavitev
               mnenj glede čezatlantskega partnerskega sporazuma na področju trgovine podprli.
               Torej, naj se opravi razprava, ker menim, da ljudje trenutno dobivajo informacije od
               slovenskih medijev. Lahko rečem, da sem v zadnjega pol leta nekako analiziral, tisti,
               ki širijo, lahko rečemo, totalne dezinformacije o tem sporazumu, ki nekako strašijo
               ljudi, to so ravno tisti, ki se krepijo, ki so si ustvarili določene monopolne
               položaje v Sloveniji, ki se vedno bojijo konkurence, in tudi lastniki nekaterih takih
               medijev. In taki, seveda, se bojijo. Vedno se bojijo konkurence, vedno se bojijo
               resnega soočanja s to konkurenco, in to je glavni in ključni problem. <stage type="mag"/> <stage>(nadaljevanje)</stage> Sam sem tudi recimo
               zadržan do nekaterih problemov, kar se tiče standardov, predvsem v agroživilski
               stroki in tako naprej, o tem smo se že lani pogovarjali tudi na kmetijsko živilskem
               sejmu kjer gre za, lahko rečemo, evropski tip kmetijske politike, zadnjih 50 let ali
               pa ameriški tip kmetijske politike, ki sta šla čisto v drugi smeri. Zdaj, kaj je
               pravilno ali ti, recimo jaz bom zelo plastično povedal, ali ti eno koruzo
               petnajstkrat poškropiš ali pa jo gensko spremeniš in potem ne škropiš, kaj je bolj
               škodljivo, na žalost to potem pokaže statistika določenih obolenj. Biti pameten danes
               je težko reči.</p>
               <p>Zdaj, danes, jaz bi nekako umiril žogico tudi s strani, tudi vam polagam kolegi iz
               Združene levice… Veste, ko govorite o dvoličnežih, jaz imam marsikdaj drugačno mnenje
               tudi do kolegov iz SMC ampak ravno konkurenca, razno kaj je alternativa bi vi morali
               povedati danes tukaj, če ste skeptični tukaj. Kaj je alternativa? To je Venezuela,
               Kuba? Kaj je alternativa? Zadnji del Sovjetske zveze? Zdaj, če ste vi dvolični potem
               ne vem zakaj spet imate iPad na vaši mizi potem ga vrzite stran takoj v smeti, jutri
               zjutraj in ne podpirajte. Ko govorite o delavskih pravicah po vsej verjetno imate
               kitajsko srajco na sebi, potem vas sprašujem zakaj izkoriščate otroke, zakaj kupujete
               nizkocenovno srajco, katero izdelujejo otroci v Aziji, v ostalih državah kjer so
               močno izkoriščani, kjer delajo šestnajst ur…</p>
            </sp>
            <sp xml:id="SDT7-Skupna-2016-05-12.sp26">

               <speaker>PREDSEDNICA ANDREJA POTOČNIK:</speaker>

               <p>Gospod Breznik, jaz bi samo prosila, če se osredotočimo na temo predloga sklepa…</p>
            </sp>
            <sp xml:id="SDT7-Skupna-2016-05-12.sp27">

               <speaker>FRANC BREZNIK (PS SDS):</speaker>

               <p>Poglejte, to je tema, ker govorimo dvolično. Ko bomo na sebi imeli slovenska
               podjetja, v katerih bodo delali slovenski delavci, ko bomo tudi tisti ki imamo
               nadpovprečne dohodke kupovali in plačali potem bomo mi lahko govorili o delavskih
               pravicah naših ljudi. Dokler pa tega nimamo se pa moramo zavedati, pri vsakem
               nakupu.</p>
               <p>In sporazumi morajo biti odločni, treba se je pa seveda tudi zavedati za strukturo
               slovenske družbe, ki ni šla v resno liberalizacijo in večina podjetij, ki seveda ne
               dosega nekih, lahko rečemo mednarodnih standardov je skeptična. Seveda pa jaz vidim
               nekatere pluse, to bom tudi povedal na javni predstavitvi mnenj, v gospodarskih
               sinergijah med Združenimi državami Amerike in Evropsko unijo predvsem s strani tega
               kaj je alternativa. če se ti dve gospodarstvi ne bosta povezali, še bolj poglavitno,
               še bolj vztrajali torej na globalnih povezavah, trgovina je pomembna tudi pri
               surovinah, tudi pri kmetijskih izdelkih, potem ne bo nadaljevanja vsega tega. Kaj je
               alternativa, katera povezovanja bodo druga, ki nas bodo prehitela v prihodnosti?
               Takšni sporazumi imajo tudi nekatere zgodovinske značilnosti in do zdaj, moram
               priznati, zahodni civilizacijski krog je bil do zdaj, kar se tega tiče, bodimo
               realni, uspešni. Smo najbolj uspešni, najvišje razviti, imamo tudi visoko razvite
               človekove pravice, visoke standarde na področju tako zdravstvenem področju, tako
               tistih ki delajo v proizvodnjah, tistih, ki skrbijo za okolje in vse ostalo kar je
               pomembno. Boljšega od tega v temu trenutku ni kot je Evropska unija in Združene
               države Amerike.</p>
               <p>Nekdo, ki govori, ki kritizira tudi sam sem malo kritičen do Združenih držav Amerike
               ali pa do sporazuma ampak kaj je alternativa vedno? V katero smer bomo šli? Mi smo
               malo skeptični do vsega ampak veste, kolegi, jaz sem dosti po svetu, dosti sem v
               tistih družbah, ki imajo milijarden promet. Siemens, moj nekdanji delodajalec ima
               promet dvakratni BDP slovenske države. Več kot 70 milijard evrov letno. In poglejte,
               svet se ne vrti okoli Slovenije, Slovenija samo vprašanje ali se bo priključila z
               vsemi svojimi sposobnostmi ljudmi, resursi ali se bo priključila na neki vlak
               razvoja, ravno v točki, v kateri prihajamo v 4. industrijsko revolucijo, slovenska
               nekatera podjetja, ki so bila non stop soočena s konkurenco se ne bojijo takšnih
               sporazumov, spoštovani kolegi. Ne bojijo se. To je za njih novi izziv in to nekaj
               takšnega kot imate slabe športnike pa se bojijo iti na neko boljše tekmovanje pa jih
               šparamo tukaj notri pa imamo neko lokalno tekmovanje pa pravimo, saj smo dobri.</p>
               <p>Mi vedno zaradi tega, poglejte, preden bo prišlo do tega sporazuma, jaz mislim da bo
               podpisan. Skepse bodo ampak na koncu bo prišlo do podpisa, zato ker bo nek
               pragmatizem zmagal, ker boljše zadeve v temu trenutku jaz ne vidim, v globalnem svetu
               če govorim. Če se Amerika in Evropa ne bosta še bolj povezali, ker mislim, da <stage type="mag"/> <stage>(nadaljevanje)</stage> tudi zgodovinsko si
               dolgujeta nekatere vzajemne učinke ali pa vzajemne koristi, ki sta jih imela tudi
               zadnjih sto let, lahko rečem, potem ne vem o čem se bomo pogovarjali. Torej, tisti ki
               so skeptični, spoštujem njihovo skepso tudi sam sem v nekaterih področjih tega
               sporazuma skeptičen in moramo biti skeptični, moramo vedno imeti v glavi našo realno
               stanje, torej naš razvoj naše države, naših sistemov, podsistemov, naših konkurenčnih
               zmožnosti. Treba se je pa zavedati da cela vrsta podjetij, kljub temu, da nimamo
               večjih multinacionalnih podjetij, da večina podjetij je srednjih in nizkih, da pa
               sodelujejo z visokimi evropskimi multinacionalnimi podjetji in večja trgovina med
               njimi pomeni tudi za naša podjetja dodatek, torej še več naročil, še več možnosti
               razvoja, še več možnosti izvoza, še več novo zaposlenih ljudi. In to je edina
               pravilna pot. Vsa ostala skepsa nedelovanja, pa poglejte, / nerazumljivo/ je odšel iz
               Slovenije, že davno na Hrvaško. Konec tedna recimo se nam dogaja največji dogodek na
               Hrvaškem, ki bi lahko bil v Lipici če bi se šli polo turnir bi lahko dajali kompletni
               "high society", ki bo v Lipici in cela vrsta takšnih zadev malih od podjetniških do
               turističnih in do vseh ostalih zadev se dogaja mimo Slovenije. Zato, ker smo mi
               skeptični, ker se bojimo konkurence, ker se ne odpiramo in spoštovani kolegi, to je
               edina možnost.</p>
               <p>Treba si je razširiti oči, pogledati izven škatle, spoznati, da tudi v srednjem veku
               so govorili, da se vse vrti okoli Zemlje in se ne vrti, se Zemlja mogoče okoli česa
               vrti in to je ta zgodba. Nič se ne vrti okoli Slovenije. Slovenija ima možnosti, vsak
               dan se karte mešajo na novo, lahko stopi na določene vlake, če bomo pa mi vedno
               skeptični pa ne bomo nikamor stopili. Ne bomo kupili tako kot je nekdo nekoč rekel,
               če kupiš torej neke srečke za loto potem imaš vsaj neko eno milijardo možnosti, da
               boš karkoli na lotu zadel, če pa ne kupiš pa nimaš teh možnosti.</p>
               <p>Torej, da zaključim, ker bom več govoril tipično vsebinsko na temo predstavitev
               mnenj, predvsem s področja tipične trgovine, tipičnih značilnosti tudi slovenske
               trgovine, tipičnih sinergijskih učinkov, kjer bi jih naša trgovska dejavnost lahko
               koristno torej kjer bi bile koristi za nas bom seveda nekako zaključil vse kolege in
               kolegice pa pozivam da se poslušamo, predvsem da se poslušamo in da vedno razmislimo
               kaj je tista alternativa, ki bi bila boljša od teh sporazumov. Jaz je v temu trenutku
               ne vidim.</p>
               <p>Najlepša hvala.</p>
            </sp>
            <sp xml:id="SDT7-Skupna-2016-05-12.sp28">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>Besedo predajam dr. Bojanu Dobovšku.</p>
            </sp>
            <sp xml:id="SDT7-Skupna-2016-05-12.sp29">

               <speaker>DR. BOJAN DOBOVŠEK (PS NP):</speaker>

               <p>Hvala. Spoštovani vsi ki spremljate to sejo.</p>
               <p>V Poslanski skupini Nepovezanih poslancev bomo podprli predlog za javno razpravo o
               tej tematiki, ki je še kako pomembna za prihodnost Slovenije. Bi pa izpostavil samo
               dve zadevi in sicer, kot prvo predlog se mi zdi primeren, da bi razširili to
               tematiko, se pravi poleg TTIP še CETO pa mogoče še to gre v trojčku skupaj, še TISA.
               Še sporazum o liberalizaciji mednarodne trgovine s storitvami. Se pravi, to bi se
               tudi lahko razpravljalo, če že širimo sejo. Kot drugo pa bi izpostavil to, da če že
               govorimo o tem, kdo ima vpogled v dokumente in kdo nima dokumenta, jaz ne vem, kako
               bodo tisti, ki bodo dokument vpogledali razpravljali na seji pa da ne bodo zašli v
               to, da bodo razkrili podatke, ki jih bodo vpogledali. Jaz sem še vedno za to, da če
               je sporazum tako dober da se odpre za javnost in potem lahko razpravljamo.</p>
               <p>Hvala.</p>
            </sp>
            <sp xml:id="SDT7-Skupna-2016-05-12.sp30">

               <speaker>PREDSEDNICA ANDREJA POTOČNIK:</speaker>

               <p>Hvala dr. Dobovšek. Jaz bi prosila, če je bil to vaš predlog, če je možno dobiti
               pisno, če bi želeli razširiti zdaj ta sklep, samo kot predlog. V redu, hvala.</p>
               <p>Besedo predajam dr. Mateju Tašnerju Vatovcu potem se je pa k besedi prijavil še Kamal
               Izidor Shaker.</p>
            </sp>
            <sp xml:id="SDT7-Skupna-2016-05-12.sp31">

               <speaker>DR. MATEJ T. VATOVEC (PS ZL):</speaker>

               <p>Zdaj, jaz bi rad poudaril še nekaj.</p>
               <p>Zdaj, ta skepsa ni slovenska. Ta skepsa ni samo slovenska, ta skepsa se pojavlja v
               vseh državah članicah, In tukaj ne govorimo o tem, da bi se Slovenija bala nastopit
               na kateri koli vlak ampak mislim da gre tukaj za vprašanje tega, da si Evropska unija
               zaščiti tisto kar si je uspela v zadnjih nekaj sto letih pravzaprav zagotoviti. In to
               govorim ravno o teh istih delavskih pravicah, o katerih govori gospod Breznik, <stage type="mag"/> <stage>(nadaljevanje)</stage> o okoljskih standardih ki
               si jih je postavila, o kmetijskih standardih, o zdravstvenih standardih, o socialnih
               standardih… Ker tisto kar prinašajo takšni sporazumi pa predvsem TTIP in to smo
               videli, ko je zdaj prišel ta TTIP leaks ven je ravno to, ravno kaže kaj je učinek te
               konkurence, ki jo gospod Breznik tako zelo propagira. In že samo v prvem, kratkem
               časovnem obdobju od sprejetja takšnega sporazuma, to pomeni izgubo milijona delovnih
               mest. Če si vi tako predstavljate obrambo delavskih pravic potem mislim, da je to
               tudi neka dvoličnost na delu.</p>
               <p>Zdaj, kaj je alternativa? Preprosta alternativa je ta, da se ta pogajanja zaustavijo,
               dokument javno razgrnjen in da Evropska unija vztraja na tem, da ohranja tiste
               standarde, ki si jih je skozi zadnja stoletje priborila in to je to. Jaz mislim da je
               to nek precej razumen in tudi jasen koncept. Ker to, da neke multinacionalke pridejo
               v neko državo in pravzaprav naredijo kaos na teh področjih ne more pomeniti nič
               dobrega ampak zgolj seveda uveljavljanje interesov, ki jih sami zastopajo in to je
               jasno odraženo v mehanizmu, ki ga vpeljujejo takšni sporazumi kot je ICS, se pravi ta
               arbitraža oziroma sodišče, ki se postavlja nad države in ki pravzaprav omogoča
               družbam, tujim družbam da pravzaprav iztržijo velike odškodnine iz držav, če ne
               sledijo nižanjem teh standardov in to mislim, da je zelo, bom rekel zdravorazumsko na
               tej točki. </p>
               <p>Zdaj, za zaključek, ker verjetno ta razprava počasi prihaja h sklepu bi jaz samo
               ponovil vprašanje, ki sem ga že postavil, kako bomo javno razpravljali o nečem, kar
               ni javno? In tukaj je problem tega predloga za sklic javne predstavitve mnenj, ker ni
               možno govoriti o nečem kar je tajno javno. In v bistvu vsakršen govor o tem bo zgolj
               špekulativen, zgolj na podlagi nekih posrednih informacij in ne bo pripeljal do tega
               kar bi moral biti smisel neke javne predstavitve mnenj in to je seveda razjasnitev
               predvsem javnosti, zainteresirane in strokovne tega kaj prinaša nek določen akt,
               zakon, tematika ali pa kakor koli. Tako da, še enkrat ponavljam, vključitev CETE v to
               javno predstavitev lahko prinese k tej razpravi s tem, da z analogijo in ponavljam in
               vztrajam na tem, da gre za zelo podobna sporazuma lahko nekaj razumemo tudi o
               TTIP.</p>
            </sp>
            <sp xml:id="SDT7-Skupna-2016-05-12.sp32">

               <speaker>PREDSEDNICA ANDREJA POTOČNIK:</speaker>

               <p>Hvala.</p>
               <p>K besedi se je prijavil tudi predsednik Odbora za zadeve EU, gospod Kamal Izidor
               Shaker.</p>
            </sp>
            <sp xml:id="SDT7-Skupna-2016-05-12.sp33">

               <speaker>PREDSEDNIK KAMAL IZIDOR SHAKER:</speaker>

               <p>Hvala.</p>
               <p>Zdaj, dr. Dobovšek je predlagal, da zraven hrušk in jabolk zmešamo še limone, zato
               takšnega predloga jaz sam ne bom podprl. Moj predgovornik je pa pokazal tipično
               dvoličnost in to je, da on bi ustavil pogajanja za nekaj, kar ne ve sploh ali bo to
               prineslo pozitivne spremembe za državljane Evrope oziroma Republike Slovenije na
               podlagi nečesa, kar sploh ni videl. Mi pa želimo s to javno predstavitvijo mnenj o
               temu sporazumu TTIP, čezatlantskem sporazumu, odpreti razpravo, še enkrat jasno
               povedati kakšna so naša stališča, stališča političnih strank oziroma javna
               predstavitev mnenja je namenjena predvsem zainteresirani, strokovni in kakršni koli
               javnosti, da lahko povedo svoja lastna stališča, se opredelijo, povedo svoje
               pomisleke, bojazni in še enkrat zatulijo v isti rog v ta Državni zbor, da bo naredil
               po svojih najboljših močeh, kar bo dobro za državljanke in državljane Republike
               Slovenije oziroma za celotno Evropo. Neka izhodišča so bila, večkrat smo že
               razpravljali o tem, na temu odboru, na našem odboru, na odboru za kmetijstvo, na
               odboru za gospodarstvo, s komisarko. Večkrat se to izpostavlja tudi na različnih
               forumih, panelih, svetih, sestankih in tukaj je možnost, da podpremo ta prostor, v
               veliki dvorani Državnega zbora v kolikor bo na voljo in poberemo nekatere <stage type="mag"/> <stage>(nadaljevanje)</stage> ideje, bojazni in
               pomisleke in jih bomo potem poskušali kot odločevalci vključiti v nek pogajalski
               proces, saj sodelujemo v pogajanjih. MGRT sodeluje na pogajanjih.</p>
            </sp>
            <sp xml:id="SDT7-Skupna-2016-05-12.sp34">

               <speaker>PREDSEDNICA ANDREJA POTOČNIK:</speaker>

               <p>Besedo predajam mag. Bojanu Krajncu.</p>
            </sp>
            <sp xml:id="SDT7-Skupna-2016-05-12.sp35">

               <speaker>MAG. BOJAN KRAJNC (PS SMC):</speaker>

               <p>Hvala.</p>
               <p>Čisto na kratko še glede predlagane alternative v treh točkah – torej ustavitev
               pogajanj neodprtih dokumentov in ohranitev doseženih standardov lahko zelo drzno a
               hkrati zelo odgovorno trdim, da mi to alternativo že živimo. Ohranitev doseženih
               standardov izhaja iz vseh sklepov, vseh odborov, ki so kadar koli razpravljali na to
               temo in vseh gradiv Vlade. Iz tega izhaja povratna zanka na vašo prvo točko, da
               pogajanja ni treba ustavljati, zato ker imamo dovolj jasna izhodišča, ki smo jih
               potrebovali zato, da ohranjamo standarde o katerih je bilo danes tukaj in že kdaj
               prej veliko govora. Okli tega ni bilo nikoli nobene dileme in ne vem za nobeno
               politično skupino ali nevladno skupino, ki bi glede tega imela kadar koli različno
               mnenje. Tukaj smo si vsi enotni in zakaj je zdaj naenkrat potreba po zaustavitvi
               pogajanj in odpiranju dokumentov ki jih niti še poslanci sami nismo videli, ob tem da
               imamo zelo jasna stališča, meni ni čisto jasno, jaz tega ne razumem.</p>
               <p>Javno tajno, kako lahko razpravljamo? Saj smo že, ponovno poudarjam, večkrat
               razpravljali kako smo lahko razpravlja če zdaj pa naenkrat več ne morem. Do zdaj
               nismo sploh razpravljali o pobudah Združene levice pa ustavitvi pogajanj. Pogovarjali
               smo se o TTIP in o CETI in o ostalih stvareh. Zelo vsebinsko smo razpravljali o tem.
               S poudarkom na doseženih standardih. Sam ne bi govoril o dvoličnosti, se mi zdi
               mogoče malo pregroba beseda je pa to definitivno, ti predlogi so kontradiktorni, s
               predlogom o posvetovalnem referendumu. Kako si pa predstavljate, da bodo ljudje
               odločali v posvetovalnem referendumu, če po drugi strani trdite, da ne vemo nič o
               vsebini? Tukaj ene stvari ne gredo enostavno skupaj zato seveda vztrajamo pri ločenih
               razpravah o teh dokumentih, jih ne zavračamo. Še enkrat poudarjam, dana je bila
               pobuda za to razpravo o CETI v nadaljevanju na skupnih sejah in odboru in to je to,
               kaj več težko tukaj dodam.</p>
            </sp>
            <sp xml:id="SDT7-Skupna-2016-05-12.sp36">

               <speaker>DR. MATEJ T. VATOVEC (PS ZL):</speaker>

               <p>Replika.</p>
            </sp>
            <sp xml:id="SDT7-Skupna-2016-05-12.sp37">

               <speaker>PREDSEDNICA ANDREJA POTOČNIK:</speaker>

               <p>Replika, izvolite, imate besedo.</p>
            </sp>
            <sp xml:id="SDT7-Skupna-2016-05-12.sp38">

               <speaker>DR. MATEJ T. VATOVEC (PS ZL):</speaker>

               <p>Logika je v bistvu precej bolj preprosta.</p>
               <p>O ohranjanju standardih smo seveda načelno govorili, verjetno je tudi bilo stališče
               vseh predstavnikov različnih evropskih držav ampak to je bilo na nek način vse,
               preden se je zgodil ta TTIP leaks, ki je kazal jasno, da gredo pogajanja v smer, ki
               te standarde ne bodo ohranjali. In preprost logični sklep je, dajmo ustaviti konje in
               videti, kaj se da.</p>
               <p>Kar se tiče posvetovalnega referenduma, mi predlagamo posvetovalni referendum za tem,
               ko se seveda doseže to, da bodo ti dokumenti javni. Seveda drugače ni mogoče o njih
               govoriti in vztrajam na tej točki. Ne moremo javno razpravljati… Oziroma lahko javno
               razpravljamo o tem ampak bomo govorili o špekulacijah. In mislim, da tukaj bomo
               zgrešili tisti smisel.</p>
            </sp>
            <sp xml:id="SDT7-Skupna-2016-05-12.sp39">

               <speaker>PREDSEDNICA ANDREJA POTOČNIK:</speaker>

               <p>Besedo dajem gospodu Urošu Priklu.</p>
            </sp>
            <sp xml:id="SDT7-Skupna-2016-05-12.sp40">

               <speaker>UROŠ PRIKL (PS DeSUS):</speaker>

               <p>Hvala lepa. Lep pozdrav še z moje strani.</p>
               <p>Jaz bom seveda predlog da se opravi javno predstavitev mnenje seveda podprl zato, ker
               a priori ne zavračam kar nekih potencialnih sporazumov, potencialnih izboljšav. Pa ne
               govorim, da so tukaj potencialne izboljšave ampak vendarle, se pogovarjamo o teh
               zadevah. Jaz moram reči, da zaradi teh tančic skrivnosti in nekaterih tajnih
               dokumentov pa niti do zdaj nisem imel preveč dosti časa, da bi se s tem bolj
               podrobneje ukvarjal, ne vem prav dosti. Nekateri medijski napisi, nekatere vaše
               razprave, ki jih pa spremljam in poslušam pa me začnejo malo skrbeti. </p>
               <p>Dobro, zdaj beseda skeptično se je pojavila… Jaz sem vedno govoril, da sem malo
               zadržan do tega sporazuma ampak dobro, jaz mislim da je ta javna razprava, javna
               predstavitev mnenj, ena pot, da si malo razjasnimo določene zadeve, da kaj več izvemo
               o tem, da si pustimo podučiti od različnih strokovnjakov iz različnih področij.
                  <stage type="mag"/> <stage>(Nadaljevanje)</stage> Sem pa zadržan
               predvsem na tem področju, ker se bojim, da se lahko v naš prostor prikradejo tudi
               nekatere rešitve, ki bodo, prvič, tri področja me skrbijo, prvič zelo so lahko v
               škodo pravici zaposlenih, pravic delavcev. To bi bilo izjemno slabo, ker vendarle je
               Evropa pa Slovenija, če hočete, tista država, ki je vendarle skozi nek razvoj,
               desetletni, dosegla en relativno, relativno govorim, dober standard pravic
               zaposlenih, pa ne še takšnih, ki bi si ga mi v Desusu želeli.</p>
               <p>Drugič. Vprašanje varstva okolja je sigurno zelo pomemben, dejavnik, ker tudi
               ohranjanje našega okolja ni več samo po sebi dano in ni več pravice kar tako sama po
               sebi in seveda to kar je, in v tej točki sem sem jaz s kolegom Breznikom in se moram
               seveda strinjati, na področju agrikulture, torej kmetijstva, tam sem pa res lahko
               zaskrbljen. In sem jaz tudi, ne vem na vprašanja odgovoriti kaj je boljše za ljudi pa
               za živali, da se zadeva, koruza, pšenica, kaj pa vem, petkrat šprica, škropi, ali pa
               se enkrat gensko degenerira ali deformira ali razformira ali karkoli. Ne vem kaj je
               boljše, in bi si želel odgovore na ta vprašanja. Nič dobrega verjetno ta genska, kako
               se reče, genska deformacija, gensko spremenjeni organizmi, nič dobrega do sedaj niso
               prinašali, kolikor smo uspeli slišati. In jaz bi resnično v tem trenutku predlagal,
               da ne ustavimo zadeve, da imamo eno nogo na zavori, če bo potrebno zabremzati, pa
               drugo še roko pa na ročni zavori, če bo treba zaustaviti te konje kot pravice ali pa
               ta avtomobil, ki drvi v nek sporazum in nikakor ne, nikakor pa ne, veste, ko gre za
               sporazum, vsaj jaz tako razmišljam, pa me popravite, če narobe razmišljam, ko gre za
               sporazum, ste nekako dve strani, eno je Evropska unija, Evropa, če hočete, drugo pa
               ZDA, se morata sporazumeti, se morata dogovoriti, morata doseči nek konsenz, nek
               sporazum, če bo en – nočem sedaj biti kriveč do države preko Atlantika – če bo en
               drugega pritiskal, če bo en drugemu nekaj diktiral, seveda ne bo sporazum in za tak
               sporazum, oprostite, ne jaz ne mi v Desusu seveda ne bomo. Vidim pa to kot eden izmed
               načinov, da se, sedem krogov so že tekli, pogajanj, kolikor sem uspel skozi gradivi
               prebrati... Koliko? Trinajst, no vidite, hitro tečejo ti krogi, pa naj še trinajsti
               teče. Tako da, veste, ko gre za taka, bom rekel, / nerazumljivo/ vprašanja pa ne
               hiteti, ne vem, konec leta mora biti ker ima nekdo interes. Nobeden nima tega
               interesa. Interes imamo ljudje, mali ljudje, kamor se tudi sam seveda uvrščam, ki
               želimo, da bodo pravice, še enkrat, tri glavna področja pa verjetno še kakšna. Kolega
               Breznik bo s tehničnega vidika sigurno povedal, da je še kakšno področje, ki ga jaz
               sedajle izpuščam, pravice zaposlenih, delovno-pravna zakonodaja, okolje pa predvsem
               prehrana, to nas pa vse tangira. In sedaj, tukaj smo dobili predlog sklepa, ki širi
               zadevo še s sporazumom s Kanado. Sedaj, če že širimo zadevo, jaz resnično potem ne
               vidim nič napačnega, če še trgovinski sporazum vključimo. Ti so. Če pa ne, potem pa
               raje TTIP zadeva ostane. Toliko z moje strani.</p>
               <p>Hvala lepa.</p>
            </sp>
            <sp xml:id="SDT7-Skupna-2016-05-12.sp41">

               <speaker>PREDSEDNICA ANDREJA POTOČNIK:</speaker>

               <p>Hvala .</p>
               <p>Besedo predajam gospodu Francu Brezniku.</p>
            </sp>
            <sp xml:id="SDT7-Skupna-2016-05-12.sp42">

               <speaker>FRANC BREZNIK (PS SDS):</speaker>

               <p>Hvala, gospa predsednica.</p>
               <p>Jaz bom še mogoče navrgel nekaj zadev, tistih ki vam jih dajem v razmislek, da boste
               na javni razgrnitvi mnenj tudi mogoče aktivno sodelovali. Tisto kar je, kar sem pa
               jaz recimo malo skeptičen, ampak po eni strani pa tudi bom kritičen, je pravica glede
               intelektualne lastnine. Predvsem spomnimo se na naši dve največji farmacevtski
               podjetji, ravno zaradi podaljšanja pravic, patentnih pravic pri proizvodnji
               generikov. To je problematično področje. Tukaj moramo biti previdni. Tukaj se moramo
               nekako podrediti in sprejemati to, da mi resnih razvojnih zdravil nimamo in tudi
               velikih patentnih pravic nimamo na tem področju in v bistvu proizvajamo generična
               zdravila, tako da tukaj bi lahko prišlo do problema, torej podjetja bi lahko nekatera
               nova zdravila, predvsem v prihodnosti po vsej verjetnosti tudi biološka zdravila, ki
               so danes najdražja in tudi cela vrsta slovenskih bolnikov in bolnic uporablja, bo z
               nekaterimi zamiki lahko komaj začeli proizvajati v Sloveniji morda z nekaj letnimi,
               kar bi <stage type="mag"/><stage>(nadaljevanje)</stage> zmanjšalo
               nekatere naše dobičke teh podjetij. To je eno področje.</p>
               <p>Sedaj, ko govorimo o okoljskih standardih, poglejte spoštovani kolegi, ko govorimo o
               Združenih državah Amerike imamo najlepši primer sedaj recimo afer Volkswagen. Mi se
               gremo za okoljske standarde, slovenski recimo konzumanti ali pa tisti, ki so kupili
               ta vozila vi v Sloveniji morate plačati vedno recimo tudi za rabljen avto, ko vozite
               celo vrsto nekih upravnih postopkov imate med drugim tudi homologirate vozilo, oni
               vam naredijo neki tehnični pregled. Ali si vi predstavljate na stotine, tisoče vozil
               je prišlo v Slovenijo, nekaj ste plačali, neke usluge in oni niso ugotovili, da ne
               izpolnjujejo neke norme okolje. Torej goljufijo so ugotovili komaj v ZDA in ne v
               Evropi. Standardi recimo v tem področju so v ZDA večji kot v Evropi. Zanimivo je
               tudi, da je Židan minister poslal zanimivo razlago lani na kmetijskem sejmu recimo o
               piščančji reji, kjer je tudi zanimiva zadeva, da imajo v določenih zadevah recimo
               ameriško podjetje večje standarde recimo bolj stroge zadeve kot pa recimo naša. Potem
               pa mislim da prašičereja nekoliko drugače, nisem specialist na področju kmetijstva.
               Ampak to so tiste zadeve, ki so različne. Gre za to, ker gre za različne zgodovinske
               poglede, različni tudi pravni razvoj tako ameriški kot evropski je drugačen. Seveda
               se odpira, gre za izredno kompleksne zadeve. Ne bi pa bil zelo skeptičen, rad bi vas
               vseeno obdal z nekim optimizmom. To kar sem prej govoril v prvem delu, da gledamo na
               to kot na neko resno priložnost. Preden pa do tega pride pa seveda tisto kar vedno
               ponavljam. Konkurenčnost Startup podjetja, razvoj, spremljanje Start up podjetij.
               Sedaj sem se vrnil s Tajvana bil sem v večini startup podjetja v Tajvanu. Tisti, ki
               delujejo s silikon valium torej z ameriškimi podjetji, z ameriškimi, z IMT, s
               Standfordom, z vsemi temi podjetji in tukaj več bo teh podjetij v Sloveniji več bo
               konkurence, več bomo imeli patentov, več bomo imeli neinvencije, ampak inovacije manj
               se bo slovenska družba bala kakršnegakoli trgovinskega sporazuma. Stalno bolj bo
               optimistično, samozavestna. To je tisto na čem jaz apeliram, na čem vas nekako
               poskušam vam zbuditi neko razmišljanje v tej smeri, da v kolikor in tukaj zadaj je
               tisto kar je konec vsega so pa reforme slovenske družbe in tudi reforme tudi šolskega
               sistema in vse ostalo mora vplivati na to, da bomo postali bolj konkurenčni v
               globalnem svetu in imamo možnost. Tako kot športniki morajo vedno tekmovati s tujo
               konkurenco in so najboljši tako v mali populaciji, tako smo ravno na področju
               trgovinskih sporazumov predvsem pri tem, da smo gospodarsko uspešni, konkurenčni, da
               imamo visok razvoj hitro proizvodnjo patentov torej v industrijsko proizvodnjo in to
               nam naj bo pa tisto ključno vodilo. Vedno se moramo na to spomniti. Vsak dan, ker
               vsak dan je delo kaj bomo naredili, da bo čim več uspešnih podjetnikov, tisti, ki
               imajo v svojih izdelkih z visoko dodatno vrednost ostalo v Sloveniji in potem se bomo
               takih sporazumov vedno manj bali. To pozabite. Iz takih mikro malih podjetij lahko
               tudi v naslednjih desetletij Slovenija dobi kar nekaj multinacionalnih podjetij. To
               je tisto kar menim, da in nikoli ne smemo pač pozabiti, zato pač vas marsikdaj prosim
               podprite kakršnekoli predloge, ki jih predlagamo v Slovenski demokratski stranki
               kljub temu, da smo v opoziciji dobronamerno, ker čas mešanja kart na novo, čas, ko
               prihajajo novi vlaki ni več francosko nemški, sedaj je vlak četrte industrije
               revolucije je tukaj sedaj in takoj in moramo reagirati. Jaz si želim ene res tehtne
               razprave. Kot sem, še enkrat danes ponavljam, mi bomo podprli to javno razpravo. Ta
               mnenja morajo priti v javnost. Upam, da si bo čim več ljudi to pogledalo, da si bodo
               ustvarili svoja mnenja, da bo čim več različnih strokovnjakov z različnih področij
               prišlo tja in povedalo kje so zadržki kjer so naši lahko rečemo plusi torej kjer bomo
               lahko dobili neko dodano vrednost tem sporazumom. To je tisto kar je tudi moje osebna
               želja soočanje želj.</p>
               <p>Bi pa povedal, da tudi mediji, v večini medijih so bila samo negativna mnenja v tem
               sporazumu. Mislim, da tudi tukaj je ministru za gospodarstvo in kljub državnemu
               sekretarju ni lahko, ker so vam metali vedno polena pod noge kot da ste neki
               izdajalci slovenskega gospodarstva. Jaz mislim, da ni tako hudo. <stage type="mag"/><stage>(nadaljevanje)</stage> Seveda pa kot sem napovedal obstaja
               nekaj področij, kjer pa sem tudi sam nekoliko skeptičen, zato sem se še enkrat
               oglasil. Spomnimo se na patentne zaščite torej podaljšanja časa patentnih zaščit kar
               bi za dva naši podjetji po vseh verjetnosti vsaj / nerazumljivo/ bilo slabše torej
               bilo bi za njih dolgoročno slabše in tukaj so pa tisti moji nekako negativni pogledi
               na te sporazume. Hvala še enkrat.</p>
            </sp>
            <sp xml:id="SDT7-Skupna-2016-05-12.sp43">

               <speaker>PREDSEDNICA ANDREJA POTOČNIK:</speaker>

               <p>Hvala. Besedo predajam gospodu Kamalu.</p>
            </sp>
            <sp xml:id="SDT7-Skupna-2016-05-12.sp44">

               <speaker>PREDSEDNIK KAMAL IZIDOR SHAKER:</speaker>

               <p>Gospod Breznik. Se opravičujem, bom najprej samo še tole uredimo formalnost. Na tej
               seji Odbor za zadeve Evropske unije dr. Franca Trčka nadomešča dr. T. Vatovec. Ko bo
               enkrat sprejet sklep o javni predstavitvi mnenj bomo pozvali vse poslanske skupine,
               da podajo predloge, vprašanja in seveda tudi vabljene.</p>
               <p>Še enkrat sem se javil pa zgolj za to, da morda na neki način obrazložim glas oziroma
               še enkrat ponudim roko Združeni levici, ki je predlagala ta dodatni sklep oziroma
               spremembo sklepa, da bi v okviru Odbora za zadeve EU in v okviru Odbora za
               gospodarstvo na skupni seji v eni izmed prihodnjih sej sklicali neko vsebinsko točko
               dnevnega reda glede CETE – sporazuma s Kanado. Da bi tam opravili na odboru razpravo,
               ki ni omejena. Bi tudi povabili nekatere ljudi, strokovnjake, ki so verjetno tudi
               zraven sodelovali, Ministrstvo za gospodarstvo, ki je bil eden od glavnih pogajalcev
               pri tem sporazumu, če se ne motim in potem, če se izkaže potreba, da moramo odpreti
               razpravo tudi za širšo javnost bi to tudi z veseljem storili. Seveda bomo tudi na to
               sejo vsebinsko točko dnevnega reda povabili vso zainteresirano javnost oziroma če se
               kdo prijavi seveda tudi odprtih rok sprejmemo in mu damo besedo in možnost za
               razpravo. Sklepa pa ne bom podprl, če ga ne boste umaknili.</p>
            </sp>
            <sp xml:id="SDT7-Skupna-2016-05-12.sp45">

               <speaker>PREDSEDNICA ANDREJA POTOČNIK:</speaker>

               <p>Hvala zaključujem razpravo. Gospod Prikl, imate besedo.</p>
            </sp>
            <sp xml:id="SDT7-Skupna-2016-05-12.sp46">

               <speaker>UROŠ PRIKL (PS DeSUS):</speaker>

               <p>Bom zelo kratek. Meni se zdi dosti sprejemljiva ta rešitev, ki jo je sedaj predsednik
               predlagal. Vedno bolj, ko spremljam še tukaj razpravo se mi zdi že ta TTIP ali TIP
               kot eni pravite že to bo ogromno vzelo časa in naj si tisti petek, 27. kot predviden
               datum ne znam predstavljati, če bomo uspeli to vse absolvirati.</p>
               <p>Še enkrat pa poudarjam. Mogoče to ni replika, ampak kot dodatni komentar Franci tebi.
               Seveda ni samo francosko-nemški vlak ogromno vlakov je na stacionu, ampak paziti pa
               je potrebno, da se ne usedemo na tisti vlak, ki nima zavor in ki nima zasilne zavore.
               Jaz iskreno želim, da se midva in mi vsi Slovenci, da se ne usedemo na tisti vlak, ki
               bo letel brez strojevodje in brez mehanizmov ustavljanja v nekam, kam ne vemo kam.
               Hvala.</p>
            </sp>
            <sp xml:id="SDT7-Skupna-2016-05-12.sp47">

               <speaker>PREDSEDNICA ANDREJA POTOČNIK:</speaker>

               <p>Sedaj ugotavljam, da ni več prijavljenih za razpravo.</p>
               <p>Prešli bi na odločanje o predlogu obeh sklepov o izvedbi javne predstavitve mnenj.
               Najprej bomo o tem predlogu glasovali članice in člani Odbora za gospodarstvo. Na
               glasovanje bom dala najprej predlog poslanca dr. Mateja T. Vatovca, ker je predlog
               bolj razširjen in dovolite, da ga ponovno preberem: "Odbor za gospodarstvo in Odbor
               za zadeve EU bosta na podlagi 46. člena Poslovnika DZ opravila javno predstavitev
               mnenj o obsežnem gospodarskem in trgovinskem sporazumu med EU in Kanado tako
               imenovana CETA in čezatlantskem partnerstvu na področju trgovine in naložb med EU in
               ZDA tako imenovani TTIP in sicer predvidoma 27. 5. 2016." Glasujemo.</p>
               <p>Kdo je za? <stage>(2 člana.)</stage> Kdo je proti? <stage>(7 članov.)</stage></p>
               <p>Sklep ni sprejet.</p>
               <p>Na glasovanje pa dajem naslednji predlog sklepa kot ste ga dobili s samim vabilom in
               sicer: "Odbor za gospodarstvo in Odbor za zadeve EU bosta <stage type="mag"/><stage>(nadaljevanje)</stage> na podlagi 46. člena Poslovnika DZ opravila
               javno predstavitev mnenj o čezatlantskem partnerstvu na področju trgovine in naložbe
               med EU in ZDA tako imenovani TTIP in sicer predvidoma dne 27. 5. 2016." Glasujemo.
               Člani Odbora za gospodarstvo.</p>
               <p>Kdo je proti? <stage>(11 članov.)</stage> Kdo je proti? <stage>(Nihče.)</stage></p>
               <p>Sklep je sprejet.</p>
               <p>Ob tem vas želim opomniti, da v kolikor bosta oba odbora sprejela omenjeni sklep
               prosim članice in članov obeh odborov, da službama odboru posredujete morebitne
               dodatne predloge vprašanj, na katere naj se javna predstavitev mnenj osredotoči in
               predloge vabljenih in sicer najkasneje do ponedeljka 16. 5. 2016. S tem zaključujem.
               Izvolite, imate besedo.</p>
            </sp>
            <sp xml:id="SDT7-Skupna-2016-05-12.sp48">

               <speaker>MATEJ T. VATOVEC:</speaker>

               <p> Jaz bi samo predlagal, če lahko to odbor naredi na tak način, da naslovi to prošnjo
               na poslanske skupine?</p>
            </sp>
            <sp xml:id="SDT7-Skupna-2016-05-12.sp49">

               <speaker>PREDSEDNICA ANDREJA POTOČNIK:</speaker>

               <p>Se pravi, da to vabilo, ki sem ga sedaj ustno prebrala še dodatno dobijo pisno
               poslanske skupine.</p>
            </sp>
            <sp xml:id="SDT7-Skupna-2016-05-12.sp50">

               <speaker>MATEJ T. VATOVEC:</speaker>

               <p> S pozivom na to, da se opredelijo do dodatnih vprašanj in vabljenih.</p>
            </sp>
            <sp xml:id="SDT7-Skupna-2016-05-12.sp51">

               <speaker>PREDSEDNICA ANDREJA POTOČNIK:</speaker>

               <p> V redu bomo to uredili. S tem zaključujem tudi to točko dnevnega reda in 32. nujno
               sejo Odbora za gospodarstvo. Besedo pa dajem predsedniku Odbora za zadeve EU gospodu
               Kamalu Izidorju Shakerju.</p>
            </sp>
            <sp xml:id="SDT7-Skupna-2016-05-12.sp52">

               <speaker>PREDSEDNIK KAMAL IZIDOR SHAKER:</speaker>

               <p> Hvala lepa. Če se še jaz smem odzvati. Ravno to sem poudaril v moji zadnji
               intervenciji. Vse poslanske skupine boste preko elektronske pošte pozvani in boste
               aktivno vključene v sooblikovanje te javne predstavitve mnenj.</p>
               <p>Sedaj pa bomo glasovali še člani Odbora za zadeve EU in sicer o predlogu dr. T.
               Vatovca, da se v enakem besedilu kot je to storil Odbor za gospodarstvo.
               Glasujemo.</p>
               <p>Kdo je za? <stage>(3 člana.)</stage> Kdo je proti? <stage>(7 članov.)</stage></p>
               <p>Sklep ni sprejet.</p>
               <p>Sedaj pa glasujemo še o prvotnem predlogu sklepa, ki sva ga predlagala predsednik in
               predsednica Odbora za zadeve EU in sicer začenjamo glasovanje. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Sklep je sprejet.</p>
               <p>Zahvaljujem se vam za razpravo in s tem tudi zaključujem 1. točko dnevnega reda in
               tudi 30. nujno sejo Odbora za zadeve EU. <title>Seja se je končala 12. maja 2016 ob
                  15.10.</title>
               </p>
            </sp>
         </div>
      </body>
   </text>
</TEI>

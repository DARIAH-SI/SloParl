<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZG-redna-26-2017-05-11">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">DF03E5FE6AB57644C125810D00243536</idno>
               <idno type="custom" subtype="day">001BC895B5C4FADAC125813200476F5D</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=001BC895B5C4FADAC125813200476F5D</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZG-redna-26-2017-05-11.OZG" n="26">
               <name>redna seja</name>
               <date when="2017-05-11"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZG-redna-26-2017-05-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZG-redna-26-2017-05-11.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA GOSPODARSTVO</stage>
            <stage type="session">26. redna seja</stage>
            <stage type="date">(11. maj 2017)</stage>
            <stage type="chairman">Sejo je vodila Andreja Potočnik, predsednica Odbora za gospodarstvo.</stage>
            <stage type="time">Seja se je začela ob 12.00.</stage>


            <sp xml:id="SDT7-OZG-redna-26-2017-05-11.sp1">

               <speaker>PREDSEDNICA ANDREJA POTOČNIK:</speaker>

               <p>Nadaljujem s prekinjeno sejo.</p>
               <p>Prehajamo na <title>2. TOČKO DNEVNEGA REDA –</title>
                  </p>
               <p>
                  <title>PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA
               PARLAMENTA IN SVETA O IZVRŠEVANJU DIREKTIVE 206/123 ES O STORITVAH NA NOTRANJEM TRGU,
               DOLOČITVI POSTOPKA URADNEGA OBVEŠČANJA V SISTEMU DOVOLJENJ IN ZAHTEVAH POVEZANIH S
               STORITVAMI TER SPREMEMBAMI DIREKTIVE 2006/123 ES IN UREDBE ŠT. 1024/2012 O UPRAVNEM
               SODELOVANJU PRED INFORMACIJSKEGA SISTEMA ZA NOTRANJI TRG – EPA 1919-VII EU U
               735.</title>
               </p>
               <p>Predlagatelj stališča Republike Slovenije je Vlada. Tako kot tudi pri 3., 4. in 5.
               točki dnevnega reda. Odbor je matično delovno telo za obravnavo te točke, ki jo bo
               obravnaval na podlagi drugega odstavka 154.h člena Poslovnika Državnega zbora. Enako
               velja tudi za naslednje točke dnevnega reda do pete točke. K obravnavi te točke so
               bili vabljeni: Vlada, Ministrstvo za gospodarski razvoj in tehnologijo. Vabljeni so
               enaki tudi pri 3., 4. in 5. točki. Predstavnika Vlade prosim za dopolnilno
               obrazložitev predloga stališča.</p>
               <p>Predlagam, da Vlada predstavi predloge stališč k 2., 3., 4. in 5. točki zaradi
               povezanosti skupaj, če temu nihče ne nasprotuje. Predlagam tudi razpravo k 2., 3., 4.
               in 5. točki, da jo opravimo skupaj, če temu nihče ne nasprotuje. Glasovali pa bomo
               ločeno o posameznih točkah. Ugotavljam, da nihče temu predlogu ne nasprotuje.</p>
               <p>Obrazložitev dajem predstavniku Vlade mag. Alešu Cantaruttiju. Izvolite.</p>
            </sp>
            <sp xml:id="SDT7-OZG-redna-26-2017-05-11.sp2">

               <speaker>MAG. ALEŠ CANTARUTTI:</speaker>

               <p>Hvala lepa. Torej dovolite nekaj obrazložitev na ta storitveni sveženj. Kot rečeno
               predstavljajo štirje predlogi aktov, treh direktiv in ene uredbe. Pa bi začel pri
               prvem predlogu direktive za notifikacijo zahtev za opravljanje storitev. Cilj te
               direktive je izboljšati doslej neučinkovit postopek notifikacije z uvedbo
               notifikacije pred sprejetjem predpisa, da se učinkovito prepreči sprejemanje zahtev,
               ki niso v skladu s storitveno direktivo. Seveda je tudi kakšna težava oziroma
               problem. Tukaj vidimo predvsem, da nekatere zahteve za dokazovanje ustreznosti
               ukrepov oziroma zahtev za upravljanje storitev so se že uskladile s predlogi tudi
               Slovenije.</p>
               <p>Kakšno je stališče Republike Slovenije? Republika Slovenija podpira predlog o
               notifikaciji, ker bi zelo učinkovito preprečil uvajanje novih nesorazmernih zahtev za
               upravljanje storitev, ki niso v skladu s storitveno direktivo. Slovenija še predlaga
               za prenos direktive o notifikaciji namesto enoletnega roka za prenos v nacionalni
               pravni red dvoletni rok, kot je za direktivo sicer običajno.</p>
               <p>Mogoče še kakšno je trenutno stanje v ostalih državah članicah. Nemčija, Francija,
               Belgija, Avstrija, Madžarska nasprotujejo preveč aktivni vlogi evropske komisije v
               postopku. Na zadnjem sestanku, kjer naj bi bilo celotno besedilo tudi usklajeno in
               pripravljeno s tako imenovani COREPER, tega niso podprle. Glede nadaljevanja pogajanj
               čakamo še na informacije Evropske komisije. Kot rečeno, ta pogajanja oziroma
               usklajevanja še potekajo. Še enkrat pa poudarjam, da Slovenija podpira predlog o
               notifikaciji, kjer vidimo več koristi.</p>
               <p>Kar se tiče 3. in 4. točke, torej predloga direktive o evropski e-izkaznici za
               storitve in predloga uredbe o evropski e-izkaznici za storitve, bi tukaj dejal, da je
               potrebno ta dva predloga obravnavati kot enoto oziroma celoto, pri čemer direktiva
               oblikuje pravni in operativni okvir. Torej enkrat je direktiva, da se razumemo,
               enkrat pa, ker mislim, da sem narobe dvakrat poudaril, da gre za direktivo in tako.
               Torej še enkrat, predlog direktive o evropski e-izkaznici in predlog uredbe o
               evropski e-izkaznici za storitve.</p>
               <p>Cilj tega je poenostaviti čezmejno delovanje ponudnikov storitev. Z e-izkaznico bi
               namreč podjetje dokazovalo, da je legalno ustanovljeno in da legalno upravlja
               določene storitve v matični državi članici. Prvotno je bila Slovenija naklonjena
               predlogu - to je potrebno izpostaviti – kljub omejeni dodani vrednosti za podjetja,
               misleč, da bi se ta povečala z nadgradnjami v prihodnosti.  Ob natančnejšem pregledu postopka pa
               ugotavljamo, da bi prišlo do bistvenih dodatnih administrativnih obremenitev za
               državno upravo. Temu se želimo izogniti. To je ena izmed nalog, ki jo izvajamo v tej
               Vladi. Tu gre predvsem za besedilo ne vsebuje administrativnih poenostavitev,
               nasprotno, gre za zelo zapletene postopke, recimo zahteva po imenovanju organa za
               koordinacijo, ki v Sloveniji ne bi imel dodane vrednosti. Pomemben je le za države s
               federalno in regionalno organizacijo sistema. In nenormalno dolgi postopkovni roki,
               ki so diskriminatorni glede na to ali gre za matično državo članico ali državo
               članico gostiteljico.</p>
               <p>Potem. Ena izmed težav, ki jo tudi vidimo, je finančno breme za podjetja se praktično
               podvoji. Taksi plačujejo v matični državi, pa tudi v državi gostiteljici.</p>
               <p>In še tretji problem, ki ga vidimo, je pridobitev e-izkaznice ponudniku ne olajša
               dostopa do drugih trgov storitev v Evropski uniji. To je pravzaprav bil eden od
               smislov ali razlogov zakaj smo bili naklonjeni v začetku tej evropski e-izkaznici za
               storitve.</p>
               <p>Kakšno je torej stališče Republike Slovenije? Republika Slovenija pozdravlja cilje
               predloga uredbe Evropskega parlamenta in sveta o uvedbi evropske storitvene
               e-izkaznice in povezanih upravnih zmogljivosti. Vendar ne podpira trenutno
               predlaganih rešitev, saj po našem mnenju ne prinašajo lažjega dostopa od ponudnikov
               storitev do tujih trgov znotraj enotnega trga Evropske unije, kot smo želeli in tudi
               pričakovali v začetku. V kolikor se bodo v procesu obravnave na Svetu Evropske unije
               oblikovale rešitve, ki bodo dejansko olajšale opravljanje storitev na enotnem trgu
               Evropske unije, bo Slovenija takšne rešitve seveda lahko podprla.</p>
               <p>Še malce dodatne obrazložitve. Torej Slovenija je v preteklih letih vzpostavila
               kompleksen sistem enotne kontaktne točke, na katerem so na voljo vse informacije o
               zahtevah za upravljanje storitev v Sloveniji. V kratkem bo v sistemu izvedeno tudi
               pilotno pridobivanje dovoljenj. Za Slovenijo bi to vzpostavljanje postopka za enotno
               oziroma e-izkaznico za storitve pomenilo podvajanje sistema, saj bo ta naša enotna
               kontaktna točka tudi vključena v državni enotni digitalni portal. Menimo, da bi moral
               biti cilj komisije pospešiti zaključitev ustreznega delovanja te e-izkaznice oziroma
               enotne kontaktne točke v vseh državah članicah, saj je bilo v ta projekt vloženega
               ogromno truda in tudi finančnih in kadrovskih sredstev.</p>
               <p>Torej, če povzamem 3. in 4. točko direktiva in uredba o evropski e-izkaznici, smo
               naklonjeni tej ideji. Tudi v začetku je kazalo, da gre za poenostavitev, da gre za
               dostop do izvajanja storitev podjetij v drugih članicah držav Evropske unije.
               Pokazalo pa se je sčasoma, da temu ni tako, ampak da, kot sem navedel te tri
               probleme, prihaja do dodatnih administrativnih bremen, do finančnih bremen in
               nenazadnje tudi do tega, da pravzaprav ne olajša podjetjem dostopa do drugih trgov
               storitev znotraj EU. Tako da tukaj pričakujemo dodaten napor Evropske komisije, da
               gre tukaj ta zadeva v neko drugo smer. Mislim, da so bile proti tudi zbornice za
               takšne oblike uvajanja e-izkaznice za storitve.</p>
               <p>Še 5. točka, torej predlog direktive o preizkusu sorazmernosti pred sprejetjem nove
               regulacije poklicev. Poglavitni cilj ukrepa so predvsem uvedba večje jasnosti
               veljavnih meril, krepitev zanesljivosti, preglednosti in primerljivosti v vseh
               državah članicah ter zagotavljanje, da se pravila uporabljajo enotno in se s tem
               preprečita nadaljnja obremenitev in razdrobljenost trga.</p>
               <p>Nekaj težav, ki jih vidimo ali pa zaznavamo, pretirane zahteve za preizkuse
               sorazmernosti obstajajo po našem mnenju. Novo besedilo predloga sicer olajšuje oceno
               sorazmernosti in je kot tako tudi sprejemljivo. Poudariti je ob tem treba, da je bilo
               v Sloveniji že več poskusov deregulacije, nepotrebnih zahtev za upravljanje poklicev,
               ki so bili vsi dokaj neuspešni kljub doslednim prizadevanjem ministrstva na
               operativnih ravneh.</p>
               <p>Če zaokrožim s tem stališčem oziroma predlogom stališča Republike Slovenije.
               Slovenija podpira predlog direktive. Merila, ki so predmet 6. člena predloga so se v
               teku obravnave že oblikovala tako, da jih Slovenija tudi lahko podpre.</p>
               <p>Če torej povežem ali pa povzamem ves ta sveženj za storitve, bi zaključil takole. Notifikacije in test
               sorazmernosti za poklice Slovenija absolutno podpira, saj bi se s tem pričela
               sorazmerna regulacija počasi usklajevati na nivoju držav članic Evropske unije, torej
               na nivoju Evropske unije. Še vedno pa je težko videti zadostno dodano vrednost tako
               za podjetja ali pa predvsem za podjetja, da bi lahko podprli besedilo predlogov o
               evropski e-izkaznici za storitve.</p>
               <p>Če bodo potrebna še dodatna pojasnila, smo tukaj. Hvala.</p>
            </sp>
            <sp xml:id="SDT7-OZG-redna-26-2017-05-11.sp3">

               <speaker>PREDSEDNICA ANDREJA POTOČNIK:</speaker>

               <p>Najlepša hvala za to res izčrpno uvodno obrazložitev več točk skupaj. Odpiram pa
               razpravo članic in članov odbora. Gospod Jožef Horvat, izvolite.</p>
            </sp>
            <sp xml:id="SDT7-OZG-redna-26-2017-05-11.sp4">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica. Lep pozdrav! Kolegice in kolegi, predstavniki Vlade,
               naši gostje! Sam se bom v svoji kratki razpravi dotaknil predvsem 2. točke dnevnega
               reda izvrševanja direktive o storitvah na notranjem trgu. Zdi se mi, da je to izjemno
               pomemben dosje. Razumem in si dajem odgovor kaj naj bi ta pobuda prinesla. Gotovo je
               cilj te pobude prispevati h konkurenčnejšim in bolj povezanim trgom storitev z boljšo
               uporabo direktive o storitvah ter preprečevanjem neutemeljenih in nesorazmernih
               regulativnih ovir, ki so v nasprotju z direktivo o storitvah in omejujejo svobodo
               ustanavljanja in svobodo čezmejnega opravljanja storitev.</p>
               <p>Zakaj toliko poudarjam določene besede, boste takoj razumeli. Namreč vi veste in smo
               že na tem in na kakšnem drugem odboru imeli široke razprave glede nove nacionalne
               zakonodaje v naši severni sosedi, ki je prinesla kar nekaj težav za izvajanje
               storitev naših slovenskih podjetij. Govorim seveda tudi o napotenih delavcih.</p>
               <p>Naj poudarim, da mi nimamo nobenega namena, niti ne smemo posegati v nacionalno
               zakonodajo sosednje Avstrije, ampak kljub vsemu se tukaj avtomatično postavlja
               vprašanje ali bo ta pobuda ali bo ta dosje, gospod državni sekretar, kaj prispeval
               morda k izboljšanju okolja za izvajanje storitev v sosednji Avstriji za naše
               podjetnike? Seveda se tudi zavedam, da tudi neka evropska direktiva ne more kar takoj
               povzročiti adaptacije nacionalne zakonodaje, ampak direktive je potrebno na primeren,
               sorazmeren način implementirati v nacionalno zakonodajo. Zato je tukaj moje ključno
               vprašanje ali ste razpravljali na ministrstvu o eventualnih vplivih te pobude na
               izboljšanje poslovnega okolja za storitve slovenskih podjetij v sosednji Avstriji?
               Hvala lepa.</p>
            </sp>
            <sp xml:id="SDT7-OZG-redna-26-2017-05-11.sp5">

               <speaker>PREDSEDNICA ANDREJA POTOČNIK:</speaker>

               <p>Najlepša hvala. Želi še kdo razpravljati izmed članic in članov? Ugotavljam, da ne.
               Želi še besedo ministrstvo? Izvolite.</p>
            </sp>
            <sp xml:id="SDT7-OZG-redna-26-2017-05-11.sp6">

               <speaker>MAG. ALEŠ CANTARUTTI:</speaker>

               <p>Hvala lepa. Kratek odgovor na to konkretno vprašanje, ki je povsem na mestu. Želimo
               si te rešitve, ker vemo, da kar se tiče napotenih delavcev in izvajanje storitev v
               Avstriji in še kje na kakšnem drugem trgu, so še vedno ovire in so omejitve. To je
               dejstvo. Bojim se, da hitrih in takojšnjih rešitev, ki bi si jih vsi želeli, tudi ta
               sveženj ne bo prinesel ali pa sama ta uredba. Je naravnana na vse te aktivnosti, ki
               se dogajajo okrog storitev na enotnem evropskem trgu dolgoročneje, na neko daljše
               obdobje in znotraj tega se je potrebno čimbolj aktivno pogovarjati in iskati neke
               rešitve. Je pa dejstvo, to pa je treba priznati, da na kratek rok oziroma takoj pa ne
               pričakujem velikih sprememb.</p>
               <p>Mislim pa, da je zelo pozitivno vendarle, da nas vse skupaj preveva ta duh, da tudi
               na področju upravljanja storitev čutimo pripadnost Evropski uniji in pravzaprav skozi
               to, ki je, vsaj po mojem mnenju, zelo konkretno otipljiva zadeva, gradimo zaupanje
               znotraj EU.  Preveč je
               bilo, bom rekel, ni nezaupanja in tudi ostalih razprtij v tem trenutku in se mi zdi,
               da je tudi ta pot, da gre postopoma pri sprejemanju uredb in direktiv, se mi zdi bolj
               učinkovita, ker bi lahko z nekimi hitrimi akcijami morda celo dosegli negativni ali
               pa kontra učinek.</p>
               <p>Verjamem, da na neko daljše obdobje bo prineslo tudi do teh izboljšav ali pa učinkov,
               ki si jih vsi želimo, da bo to napotovanje in delo oziroma opravljanje storitev tudi
               v Avstriji v tem konkretnem primeru lažja.</p>
            </sp>
            <sp xml:id="SDT7-OZG-redna-26-2017-05-11.sp7">

               <speaker>PREDSEDNICA ANDREJA POTOČNIK:</speaker>

               <p>Gospod Jožef Horvat, izvolite.</p>
            </sp>
            <sp xml:id="SDT7-OZG-redna-26-2017-05-11.sp8">

               <speaker>JOŽEF HORVAT (PS NSi):</speaker>

               <p>Hvala lepa. Se bom opravičil, ne bo direktno vezano na ta evropski dosje. Ampak ko
               govorimo o storitvah na notranjem trgu, me zanima, gospod državni sekretar, vem, da
               je minister gospod Počivalšek imel kar nekaj aktivnosti s svojim avstrijskim kolegom.
               Mi nimamo teh ambicij, da bi želeli izvajati neke pritiske na našo severno sosedo, da
               naj vendarle spremeni zakonodajo, nimamo tega namena, sprašujem pa ali je Ministrstvo
               za gospodarski razvoj in tehnologijo morda izvedlo kakšne akcije v smislu
               usposabljanja naših delodajalcev, ki izvajajo storitve v Avstriji, da bi jih vendarle
               izobrazili. Ker poglejte en mali s.p, ali en mali d.o.o. nima neke pravne službe, da
               bi preštudiral vso avstrijsko zakonodajo, zato jim je potrebno pomagati. Ali ste v
               tem smislu izvedli kakšne aktivnosti? Oba pa veva, da se je tukaj zelo hitro
               angažirala Odvetniška pisarna Vovk, Škof, Grilc, ki je izvajala kar koristna
               izobraževanja že konec lanskega leta. Vem za kar nekaj teh usposabljanj tudi na
               območju Pomurja. Kaj pa je ministrstvo na tem področju naredilo? Hvala lepa za vaš
               odgovor.</p>
            </sp>
            <sp xml:id="SDT7-OZG-redna-26-2017-05-11.sp9">

               <speaker>PREDSEDNICA ANDREJA POTOČNIK:</speaker>

               <p>Državni sekretar, izvolite.</p>
            </sp>
            <sp xml:id="SDT7-OZG-redna-26-2017-05-11.sp10">

               <speaker>MAG. ALEŠ CANTARUTTI:</speaker>

               <p>Hvala za vprašanje. Predvsem spremljamo dogajanje in smo nenehno v političnih
               kontaktih in razgovorih s pristojnimi na avstrijskih ministrstvih. To je v neki meri
               tam področje Ministrstva za delo. Ampak ne glede na to. Naslednja priložnost bo ob
               obisku avstrijskega predsednika v Sloveniji sedaj v kratkem, ko je predvideno tudi
               bilateralna razprava na to temo.</p>
               <p>Kar pa se tiče konkretnih aktivnosti, ki jih omenjate tukaj, bi rad izpostavil, da
               smo v kontaktih in v stikih tako z Gospodarsko zbornico Slovenije kot tudi
               Obrtno-podjetniško zbornico Slovenijo in mislim, da sta obe zbornici kar nekaj teh
               aktivnosti izvedli. Bom rekel, da tako prepuščamo to združenjem v bistvu bolj vedo in
               bolj poznajo tudi svoje člane in jim na ta način pomagajo.</p>
            </sp>
            <sp xml:id="SDT7-OZG-redna-26-2017-05-11.sp11">

               <speaker>PREDSEDNICA ANDREJA POTOČNIK:</speaker>

               <p>Želi še kdo razpravljati? Ugotavljam, da ne in zato zaključujem razpravo in dajem na
               glasovanje naslednji predlog mnenja:</p>
               <p>»Odbor za gospodarstvo podpira predlog stališča Republike Slovenije do Predloga
               direktive Evropskega parlamenta in Sveta o izvrševanju Direktive 2006/123/ES o
               storitvah na notranjem trgu, določitvi postopka uradnega obveščanja o sistemih
               dovoljenj in zahtevah, povezanih s storitvami, ter spremembah direktive 2006/123/ES
               in Uredbe EU št. 1024/2012 o upravnem sodelovanju prek informacijskega sistema za
               notranji trg, EPA 1919-VII, EU U 735, ki ga je predložila Vlada Republike Slovenije
               in predlaga Odboru za zadeve Evropske unije, da predlog stališča sprejme.«</p>
               <p>Želi kdo obrazložiti glas? Ugotavljam, da ne, zato glasujemo o tem predlogu mnenja.
               Glasujemo.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je mnenje soglasno sprejeto.</p>
               <p>Predlagam, da je poročevalec na seji pristojnega delovnega telesa mag. Bojan
               Krajnc.</p>
               <p>S tem zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PREDLOGA DIREKTIVE EVROPSKEGA PARLAMENTA IN SVETA O PRESKUSU SORAZMERNOSTI PRED
                  SPREJETJEM NOVE REGULACIJE POKLICEV, EPA 1920-VII, EU U 736.</title> Vlada je že
               podala skupno dopolnilno obrazložitev. Odbor je načeloma tudi o tem že razpravljal.
               Zato na glasovanje dajem naslednji predlog mnenja:</p>
               <p>»Odbor za gospodarstvo podpira predlog stališča Republike Slovenije do predloga
               direktive evropskega parlamenta in sveta o preskusu sorazmernosti pred sprejetjem nove regulacije
               poklicev, EPA 1920-VII, EU U 736, ki ga je predložila Vlada in predlaga Odboru za
               zadeve Evropske unije, da predlog stališča sprejme.«</p>
               <p>Glasujemo o tem predlogu mnenja.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je mnenje soglasno sprejeto.</p>
               <p>Predlagam, da je poročevalec za pristojno delovno telo mag. Bojan Krajnc.</p>
               <p>S tem zaključujem to točko dnevnega reda.</p>
               <p>Prehajamo na <title>4. TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PREDLOGA DIREKTIVE EVROPSKEGA PARLAMENTA IN SVETA O PRAVNEM IN OPERATIVNEM OKVIRU
                  EVROPSKE STORITVENE E-IZKAZNICE, KI JO JE UVEDLA UREDBA… (UREDBA O EVROPSKI
                  STORITVENI E-IZKAZNICI), EPA 1921-VII, EU U 737.</title> Kot že prej, je Vlada
               podala skupno dopolnilno obrazložitev. Bila je tudi možnost za opravo skupne
               razprave. Zato na glasovanje dajem naslednji predlog mnenja:</p>
               <p>»Odbor za gospodarstvo podpira predlog stališča Republike Slovenije do Predloga
               direktive Evropskega parlamenta in Sveta o pravnem in operativnem okviru evropske
               storitvene e-izkaznice, ki jo je uvedla Uredba… <stage>(uredba o evropski storitveni
               e-izkaznici)</stage> EPA 1921-VII, EU U 737, ki ga je predložila Vlada in predlaga Odboru za
               zadeve Evropske unije, da predlog stališča sprejme.«</p>
               <p>Glasujemo o tem predlogu mnenja.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je mnenje soglasno sprejeto.</p>
               <p>Tudi za to točko predlagam, da je poročevalec na pristojnem delovnem telesu mag.
               Bojan Krajnc, ki je tudi član Odbora za zadeve Evropske unije.</p>
               <p>S tem zaključujem to točko dnevnega reda.</p>
               <p>Prehajamo na <title>5. TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PREDLOGA UREDBE EVROPSKEGA PARLAMENTA IN SVETA O UVEDBI EVROPSKE STORITVENE
                  E-IZKAZNICE IN POVEZANIH UPRAVNIH ZMOGLJIVOSTI, EPA 1922-VII, EU U 738.</title> Kot
               že predhodno je Vlada podala skupno dopolnilno obrazložitev. Odbor je imel tudi
               možnost razpravljati. Zato dajem na glasovanje in eventualno razpravo naslednji
               predlog mnenja:</p>
               <p>»Odbor za gospodarstvo podpira predlog stališča Republike Slovenije do Predloga
               uredbe Evropskega parlamenta in Sveta o uvedbi evropske storitvene e-izkaznice in
               povezanih upravnih zmogljivosti, EPA 1922-VII, EU U 738, ki ga je predložila Vlada in
               predlaga Odboru za zadeve Evropske unije, da predlog stališča sprejme.«</p>
               <p>Glasujemo o tem predlogu mnenja.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je mnenje soglasno sprejeto.</p>
               <p>Predlagam, da je poročevalec za sejo pristojnega delovnega telesa mag. Bojan
               Krajnc.</p>
               <p>S tem zaključujem to točko dnevnega reda.</p>
               <p>Prehajamo na <title>6. TOČKO DNEVNEGA REDA- PREDLOG ZAKONA O SPREMEMBAH ZAKONA O
                  RAZVOJNI PODPORI POMURSKI REGIJI V OBDOBJU 2010-2017, DRUGA OBRAVNAVA, EPA
                  1805-VII.</title> Predlagatelj zakona je skupina poslank in poslancev s
               prvopodpisanim Jožefom Horvatom. Predlog zakona je obravnaval Državni zbor na 28.
               seji 24. 3. 2017 ter sklenil, da je primeren za nadaljnjo obravnavo. K obravnavi te
               točke so vabljeni: gospod Jožef Horvat, Vlada, Ministrstvo za gospodarski razvoj in
               tehnologijo, zakonodajno-pravna služba, Državni svet. Dodatno sta bila vabljena tudi
               gospod Robert Grad, direktor pomurske gospodarske zbornice ter gospod Bojan Kad, v.d.
               direktorja razvojnega centra Muska Sobota.</p>
               <p>Kot gradivo ste poleg predloga zakona prejeli mnenje Zakonodajno-pravne službe,
               mnenje Vlade, mnenje Državnega sveta ter sklep Sveta Pomurske razvojne regije.</p>
               <p>Rok za vložitev amandmajev se je iztekel v petek, 5. 5. 2017. V poslovniškem roku smo
               prejeli amandmaje k predlogu zakona, ki so ga vložile: Poslanske skupine SMC, DeSUS
               in SD in sicer k 1. in 3. členu ter Poslanska skupina NSi tudi k 1. in 3. členu.</p>
               <p>Pričenjam z <title>drugo obravnavo</title> predloga zakona. Besedo predajam predlagatelju
               za dodatno obrazložitev k členom zakona, gospodu Jožefu Horvatu. Izvolite.</p>
            </sp>
            <sp xml:id="SDT7-OZG-redna-26-2017-05-11.sp12">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica, in hvala tudi, da ste upoštevali naš predlog za
               dodatno vabljene.  Drage
               kolegice in kolegi, spoštovani gostje, predstavniki ministrstva! Tokrat pravzaprav že
               četrtič predstavljam predlog zakona o spremembah zakona o razvojni podpori Pomurske
               regije v obdobju 2010-2017. Prvič sem ga predstavil v prvem branju, v prvem branju na
               seji Državnega zbora, drugič potem na pristojni komisiji Državnega sveta in potem še
               na plenarnem zasedanju Državnega sveta.</p>
               <p>Tukaj se moram naprej, ker je pač olikano in sem res zadovoljen zahvaliti Vladi, ki
               je na svoji seji to našo novelo zakona podprla. Moram se zahvaliti tudi Državnemu
               svetu. Upam, da bo tu prisotni gospod državni svetnik Verbič prenesel to naše
               odobravanje oziroma zahvalo svojim kolegicam in kolegom. Moram pa se zahvaliti tudi
               pomurskim poslancem, ki so vsak po svoji liniji, vsak v svoji poslanski skupini
               naredili kar je bilo potrebno narediti.</p>
               <p>Kakšna je ocena stanja in kakšni so razlogi za sprejem predloga zakona? Bistveno je,
               da smo želeli s to novelo zakona podaljšati veljavnost zakona še na leto 2018. Naj
               samo v enem stavku povem, da Vlada predlaga podaljšanje za dve leti, torej na leti
               2018 in 2019, s čimer mi kot predlagatelji tega zakona soglašamo.</p>
               <p>Lansko jesen, če se spomnite, kolegice in kolegi, ko smo imeli razpravo o rebalansu
               proračuna Republike Slovenije za leto 2017, sem pogledal proračunske postavke
               namenjene izvajanju zakona o razvojni podpori Pomurski regiji in sem ugotovil, da je
               premalo denarja, da bi se zakon do konca leta kot je predvideno v sedaj veljavnem
               zakonu do konca leta 2017, da bi se v celoti izvedel zakon. Predvsem smo gledali
               postavko, ki zagotavlja finančna sredstva v proračunu za spodbujanje konkurenčnosti
               pomurskega gospodarstva, kjer je v 4. členu tega zakona jasno zapisano, da se za
               spodbujanje konkurenčnosti pomurskega gospodarstva nameni 33 milijonov evrov.</p>
               <p>Saj na neki način kot opozicijski poslanec razumem, da se koalicija odloči, da
               amandmajev pač ne sprejme na proračunske dokumente. To sem takrat zelo razumel.
               Napovedal sem, da bo potrebno in da bomo to naredili v Poslanski skupini Nove
               Slovenije, da bomo predlagali podaljšanje zakona izključno z namenom, da se
               predvidena sredstva v prvotnem zakonu sprejetem v oktobru 2009 za spodbujanje
               konkurenčnosti tudi izčrpajo.</p>
               <p>Ta zakon, ki je začel veljati 1. 1. 2010 je pomurskemu gospodarstvu veliko prinesel.
               Torej tudi celotnemu Pomurju oziroma prebivalcem Pomurja. Če govorimo o tem zakonu o
               razvojni podpori Pomurski regiji mislimo na 27 pomurskih občin plus občino Ormož,
               občino Središče ob Dravi in občino Sveti Tomaž.</p>
               <p>Kljub temu zakonu so kazalci še vedno zaskrbljujoči. Ob tem da zelo rad priznam in da
               imamo v Sloveniji kar nekaj problemskih območij. Sedaj bomo pač govorili o Pomurju in
               statistikah, ki so še vedno zaskrbljujoče in kažejo na to, da ta zakon, ki ga danes
               obravnavamo potrebujemo.</p>
               <p>Mi smo imeli konec leta ali pa povprečna stopnja za lansko leto 2016 registrirane
               brezposelnosti je v Pomurju znašala 17,4 %, za Slovenijo 11,2 %. Če mi dovolite
               uradne podatke, ki sem jih dobil od ustrezne institucije glede števila zaposlenih,
               govoril bom sedaj seveda samo o tistih, ki so zaposleni v gospodarskih družbah in
               espejih. Če pogledamo leto 2008, včasih pravimo, da je to leto pred krizo, so
               gospodarske družbe in espeji – sedaj pa samo statistična regija Pomurje – so
               gospodarske družbe in espeji zaposlovali 23 tisoč 632 ljudi. Potem pogledamo naslednje leto 2009 samo
               še 19.364, torej dramatični padec za 4.268 ljudi. Takrat je padla Mura itd. To je bil
               gotovo tudi razlog, da takratna vlada sprejela zakon o razvojni podpori Pomurski
               regiji.</p>
               <p>Potem leto 2010 se že zaposlenost dvigne za 236 na okroglih 19.600. Leta 2011, gotovo
               zaradi izvajanja zakona, se dvigne število zaposlenih za 194 na 19.794. Potem leta
               2012 zelo spodbudna rast števila zaposlenih na 18.813, to kar za 981 več kot leto
               prej. Leto 2013 padec za 481, torej na 18.332. Leta 2014 zanimivo doživimo dno.
               Število zaposlenih je samo 17.247 in leta 2015 spet spodbudna rast števila zaposlenih
               na 17.905. Gotovo bodo moji kolegi iz Pomurja lahko postregli tudi s podatki za leto
               2016.</p>
               <p>Če gremo pogledati povprečne mesečne neto plače. Za leto 2016 je slovensko povprečje
               neto 1.030,16. Če pogledamo Pomursko regijo je povprečje neto plač 2016 na višini
               939,81 evra. Torej razhajanje s slovenskim povprečjem za 8, 3 % oziroma razhajanje z
               osrednjo slovensko regijo za slabih 16 %.</p>
               <p>Potem če pogledamo bruto domači proizvod na prebivalca. Imam podatke za leto 2015.
               Slovenija 18.693,00 evrov, Pomurska regija samo 12.437,00 evrov oziroma razhajanje
               Pomurske regije do slovenskega povprečja, torej ta zaostanek, za 33,5 %.</p>
               <p>Vemo, da smo imeli kar nekaj sredstev v proračunu Republike Slovenije za izvajanje
               tega zakona za leto 2016 in 2017. Če ta sredstva seštejem jih je dobrih 9 milijonov.
               Vendar je dvoletni razpis lani objavljen pa bil samo na višini 6 milijonov 300.000.
               Torej že sam razpis ni omogočal niti črpanja sredstev, ki so pa bila v proračunu
               rezervirana. Ta razlika je kar 2,7 milijona.</p>
               <p>In sedaj zaključujem. Za kaj pravzaprav gre. Mi Pomurci smo zadovoljni tudi z malimi
               številkami in hvaležni za vsako minimalno spodbudo. Gre za to, da bo pomursko
               gospodarstvo, tu gre samo za gospodarstvo, iz naslova tega zakona, ki ga danes
               obravnavamo dobilo v letošnjem letu in v letu 2018 in v letu 2019 približno 7,5
               milijonov finančnih sredstev izključno za spodbujanje konkurenčnosti. Tukaj, kar smo
               tudi zapisali v noveliranem zakonu, pričakujemo, da bi v roku treh mesecev od
               uveljavitve zakona, se usedli najkompetentejši ljudje, skrbniki tega zakona
               Ministrstvo za gospodarski razvoj in tehnologijo, potem pomurska gospodarska
               zbornica, razvojni center in da bi dejansko se dogovorili kako čim učinkoviteje
               počrpati teh 7,5 milijonov sredstev do konca leta 2019.</p>
               <p>Hvala lepa, kolegice in kolegi, za vašo pozornost in v kolikor boste ocenili, da ta
               zakon potrebujemo, ne potrebuje ga samo Pomurje,  potrebuje ga celotna Slovenija. Vse to kar bomo danes
               naredili, pričakujem, da bomo zakon podprli, bo dobro za Slovenijo. Hvala lepa.</p>
            </sp>
            <sp xml:id="SDT7-OZG-redna-26-2017-05-11.sp13">

               <speaker>PREDSEDNICA ANDREJA POTOČNIK:</speaker>

               <p>Hvala za uvodno predstavitev. Besedo pa predajam predstavnici Zakonodajno-pravne
               službe gospe Lenči Arko Fabjan. Izvolite.</p>
            </sp>
            <sp xml:id="SDT7-OZG-redna-26-2017-05-11.sp14">

               <speaker>LENČA ARKO FABJAN:</speaker>

               <p>Hvala za besedo. Zakonodajno-pravna služba je v svojem mnenju navedla, da gre za
               drugo novelo zakona, ki enako kot prva spreminja zgolj obdobje veljavnosti. Se pravi,
               da se spreminja zgolj letnica. Pri tem pa ne pojasnjuje razmerja do veljavne
               sistemske ureditve področja spodbujanja skladnega regionalnega razvoja, zato
               ocenjujemo, da v tem delu ureditev ni nedvoumna kot to zahtevajo načela pravne
               države.</p>
               <p>Hkrati smo še opozorili, da je predlagana uveljavitev zakona naslednji dan po objavi,
               razlogi pa za to niso pojasnjeni. V tem delu sta predlagana tudi amandmaja z enako
               rešitvijo, ki določata rok uveljavitve 15 dan po objavi. Hkrati pa je predlagan tudi
               amandma, s katero se še za eno leto podaljšuje obdobje veljavnosti. Pri tem pa
               opozarjam, da amandma Poslanske skupine NSi dodatno še dodaja vsebine, in sicer
               posega tudi v 5. člen, ki pa v osnovnem besedilu novele ni zajet. Hvala.</p>
            </sp>
            <sp xml:id="SDT7-OZG-redna-26-2017-05-11.sp15">

               <speaker>PREDSEDNICA ANDREJA POTOČNIK:</speaker>

               <p>Hvala. Besedo predajam državnemu sekretarju gospodu Alešu Cantaruttiju.</p>
            </sp>
            <sp xml:id="SDT7-OZG-redna-26-2017-05-11.sp16">

               <speaker>MAG. ALEŠ CANTARUTTI:</speaker>

               <p>Hvala lepa. Naše mnenje je, da je zahteva po podaljšanju pomurskega zakona
               utemeljena. Ocena letošnje realizacije tudi nekje kaže, da bi morali za celovito
               izvedbo tega programa v prihodnjih letih nekje nameniti še 3,5 milijona sredstev. In
               tako kot pravite in predlagate je seveda prav, da se usedemo, da skupaj pogledamo
               kateri programi so najbolj pomembni z vsemi nosilci tega programa za Pomurje, da bi
               ta sredstva kar najbolj oplemenitili.</p>
               <p>Naše stališče je, da se strinjamo torej s podaljšanjem in v zvezi s tem imamo še
               dodaten predlog. Predlagamo, da se zakon podaljša za dve leti do 31. 12. 2019. Pri
               tem ne gre samo za to, da se proračunsko breme, pač moramo tudi za to skrbeti,
               razporedi na dve leti, ampak se s tem zagotovi oziroma ustrezno podaljša izvajanje
               pod ena davčnih olajšav za zaposlovanje in investiranje ter spodbud za zaposlovanje v
               obliki povračil prispevkov delodajalcem, ki zaposlujejo brezposelne osebe. Mislim, da
               bi tudi na ta način lažje dosegli vse zastavljene cilje zakona.</p>
               <p>Kar se tiče zastavljenih ciljev ali pa ciljev tega zakona, tako kot ste omenili,
               mislim, da zakon dobro opravlja svojo funkcijo. Število ustvarjenih novih zaposlitev,
               ki so bile posledica aktivnosti iz zakona, torej številnih razpisov itd., je bila do
               konca leta 2015 1.309. To ni nepomembna številka za Pomurje. Število novih naložb v
               regijo 7. Gre za pomembne naložbe. In pa še bi lahko naštevali koristi, ki jih ta
               zakon prinaša. Ocenjujemo, kot je bilo rečeno, da je dober in so bili izvedeni
               koristni dobri ukrepi za Pomurje, da pa je brezposelnost še vedno nad povprečjem in s
               tega vidika mislim, da imate vso pravico, da ste zahtevali kar ste zahtevali. Mi smo
               tudi proučili možnost, da se zakon o razvojni podpori Pomurski regiji v obdobju
               2010-2017 torej ne podaljša. Glede na to, da je stopnja brezposelnosti torej na
               območju, kjer se zakon izvaja, še vedno visoka, bi to bilo teoretično sicer mogoče
               ali pa bi bilo mogoče uporabiti določbe sistemskega zakona o spodbujanju skladnega
               regionalnega razvoja in pripraviti za določeno obdobje program ukrepov razvojne
               podpore regiji. Ampak menimo, tako kot sem uvodoma rekel, da je v tem trenutku bolje,
               da podaljšamo ta zakon o razvojni podpori Prekmurski regiji in zagotovimo torej v
               naslednjih dveh letih 2018 in do konca 2019 še manjkajoča sredstva, o katerih sem
               govoril in na ta način poskušamo doseči dejansko cilje, ki so bili zastavljeni pri
               oblikovanju tega zakona. Hvala.
               </p>
            </sp>
            <sp xml:id="SDT7-OZG-redna-26-2017-05-11.sp17">

               <speaker>PREDSEDNICA ANDREJA POTOČNIK:</speaker>

               <p>Najlepša hvala. Besedo predajam predstavniku Državnega sveta gospodu Jerneju
               Verbiču.</p>
            </sp>
            <sp xml:id="SDT7-OZG-redna-26-2017-05-11.sp18">

               <speaker>JERNEJ VERBIČ:</speaker>

               <p>Hvala lepa, gospa predsednica. Državni svet je podprl predlog zakona, s katerim se
               podaljšuje obdobje izvajanja ukrepov razvojne podpore Pomurske regije, saj ponovno
               ugotavlja, da do sedaj izvedeni ukrepi ne izkazujejo izboljšanja gospodarske slike v
               takem obsegu, da bi lahko konec letošnjega leta zaključili z izvajanjem zakona. Po
               mnenju Državnega sveta je sprejem novele zakona nujen tudi z vidika predstavljanja
               alternativne poti, po kateri bi se v skladu z zakonom o spodbujanju skladnega
               regionalnega razvoja pripravil program ukrepov razvojne podpore Pomurski regiji, a bi
               v tem primeru glede na sedanje podatke o stopnji registrirane brezposelnosti izpadlo
               območje upravne enote Ormož in nekateri deli Pomurske razvojne regije. Obenem bi bilo
               Pomurski regiji namenjenih manj sredstev kot bi jih dobila s podaljšanjem tega
               zakona.</p>
               <p>Državni svet pričakuje, da se bodo sredstva v prihodnje zagotovila v skladu s
               predvideno dinamiko in bo konec 2019 realiziran program spodbujanja konkurenčnosti
               Pomurske regije. Ob tem Državni svet poziva Vlado in Državni zbor, da bosta pri
               pripravi in sprejemanju rebalansa oziroma proračuna za leto 2018 in za leto 2019
               upoštevala finančne posledice novele tega zakona.</p>
               <p>V razpravi je bilo tudi opozorjeno, da se bodo načrtovani ukrepi izvajali s sredstvi,
               ki bi jih morali zagotoviti že v preteklosti. Zato bi morali sorazmerno z obdobje
               podaljšanja veljavnosti zakona povečati tudi obseg proračunskih sredstev. Čeprav
               imamo zakon o spodbujanju skladnega regionalnega razvoja, ki ureja problematiko
               razvojno zaostalih območij, pa razvojni problemi naraščajo oziroma se ne odpravljajo
               v želenem obsegu, ker se proračunska sredstva ne zagotavljajo v skladu s predvideno
               dinamiko in v predvidenem obsegu.</p>
               <p>Državni svetniki opozarjajo tudi na aktualno finančno perspektivo, ko je na razpolago
               manj sredstev oziroma praktično nič sredstev za infrastrukturne projekte, ki
               omogočajo skladen razvoj. Glede na številne razvojne probleme posameznih razvojnih
               regij in lokalnih okolij Državni svet poudarja pomembnost vzpostavitve pokrajin kot
               nosilke regionalnega razvoja in uresničevanja razvojnih potreb lokalnega in
               regionalnega nivoja.</p>
               <p>Z vidika skladnega regionalnega razvoja Državni svet opozarja tudi, malce zlobno to
               napišemo, na dogovor med Vlado in Mestno občino Ljubljana v vrednosti 300 milijonov
               evrov ter pričakuje podobne namere Vlade v sofinanciranju razvojnih projektov tudi v
               drugih regijah. Hvala lepa.</p>
            </sp>
            <sp xml:id="SDT7-OZG-redna-26-2017-05-11.sp19">

               <speaker>PREDSEDNICA ANDREJA POTOČNIK:</speaker>

               <p>Najlepša hvala. Besedo predajam vabljenim. Želi kdo od vabljenih razpravljati?
               Izvolite. Gospod Robert Grah, direktor Pomurske gospodarske zbornice.</p>
            </sp>
            <sp xml:id="SDT7-OZG-redna-26-2017-05-11.sp20">

               <speaker>BOJAN KAR:</speaker>

               <p>Robert Grah je tukaj na moji levi strani. Jaz sem Bojan Kar. Hvala lepa, gospa
               predsednica, za besedo. Lepo pozdravljeni tudi s Pomurja, danes sončnega Pomurja.</p>
               <p>Sam bom razmeroma kratek. Argumentirana razprava je že bila predstavljena, tako da
               lahko povem, da v imenu Razvojnega centra Murska Sobota, ki od leta 2016 opravlja
               vlogo nosilne regionalne razvojne agencije v Pomurje kakor tudi v imenu pomurskih
               županov skozi Svet pomurske razvojne regije, podpiramo oziroma izražamo podporo
               nadaljevanju izvajanja pomurskega zakona. Tako nadaljevanje kot tudi potem dejstvo,
               da bi ga podaljšali za obdobje dveh let. Sami menimo, da je program oziroma zakon
               izrazito gospodarsko naravnan, usmerjen v pridobivanje novih delovnih mest in novih
               investicij, zato izražamo soglasje oziroma podporo njegovi nadaljnji izvedbi. Hvala
                  lepa.
               </p>
            </sp>
            <sp xml:id="SDT7-OZG-redna-26-2017-05-11.sp21">

               <speaker>PREDSEDNICA ANDREJA POTOČNIK:</speaker>

               <p>Gospod Kar, najlepša hvala tudi za vašo obrazložitev. Želi še kdo besedo? Gospod
               Robert Grah, imate besedo. Izvolite.</p>
            </sp>
            <sp xml:id="SDT7-OZG-redna-26-2017-05-11.sp22">

               <speaker>ROBERT GRAH:</speaker>

               <p>Spoštovana predsednica, hvala za besedo in povabilo na današnjo sejo.</p>
               <p>Kar se tiče s strani gospodarstva s Pomurja, mi ta predlog absolutno podpiramo,
               predvsem ta predlog ministrstva za dvoletno podaljšanje, ker v dveh letih lahko
               bistveno več storimo kot pa v enem samem letu. Predvsem pa je bilo danes povedano kar
               dosti že statističnih podatkov, ampak absolutno več ali manj vsi podatki tudi
               stojijo. V letu 2016 gredo gospodarski trendi naše regije navzgor. Zakon je bil
               namensko takrat sprejet, ko smo nekako doživeli visoko brezposelnost in ta
               brezposelnost se pri nas v naši regiji zmanjšuje. Zmanjšuje pa se na podlagi novih
               investicij v naših obstoječih podjetjih in pa novih investicij, ki prihajajo k
               nam.</p>
               <p>Zaradi tega je eno tisto, kar dobimo iz programa kar se tiče spodbud za nove
               investicije, drugo pa je to kar dobimo iz nekih olajšav za zaposlitve za nove davke
               in tam smo potem tudi konkurenčni glede novih investitorjev, ki v regijo prihajajo.
               Vsekakor pa regija ima še kar precej velik strukturni problem, kar se tiče doseganja
               neke dodatne vrednosti produktov. Mi smo nekako imeli pred sedmimi, osmimi leti ali
               pa še nazaj okoli 9.000 delovnih mest, ki niso dosegali dodane vrednosti 20.000
               evrov. V Sloveniji to pomeni, da so to bila delovna mesta, ki so bila nekje pod vodo
               oziroma čisto na nekem limitu. Sedaj trenutno je teh delovnih mest samo še 3.000,
               ampak še vedno 3.000. Od 19.000 3.000 pa vemo vsi, da je še kar precej. In zakon je
               tisti instrument, ki nam tukaj omogoča nekako podjetja, da imajo neko novo
               konkurenčnost in tukaj vidimo predvsem dvig dodane vrednosti pri zaposlenih, nove
               zaposlitve. V letu 2016 se je število novih zaposlitev še povečalo, kar pomeni, da
               gospodarstvo raste. To pa se tudi vidi pri izvozu, ki je 15,2 % večji kot je bil v
               letu 2015. Slovensko povprečje 4,2 %, pomursko povprečje je 15,1 %. Nekako s tem
               zakonom in pa z investicijami iz zakona si pomursko gospodarstvo nekako pomaga, da
               ostaja konkurenčno. Seveda pa lovi priključek do Slovenije, do slovenskega povprečja
               in kot sem že rekel naše stališče je in pa tudi želimo si tudi tega, da se zakon
               podaljša za naslednji dve leti, da nekako še pridobimo na tej konkurenčnosti in da
               Pomurska regija potem pride tudi v neko normalno povprečje. Hvala.</p>
            </sp>
            <sp xml:id="SDT7-OZG-redna-26-2017-05-11.sp23">

               <speaker>PREDSEDNICA ANDREJA POTOČNIK:</speaker>

               <p>Najlepša hvala tudi za vašo obrazložitev. Prehajamo na razpravo o členih predloga
               zakona. Izvolite, predlagatelj imate besedo. Gospod Jožef Horvat.</p>
            </sp>
            <sp xml:id="SDT7-OZG-redna-26-2017-05-11.sp24">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica. Hvala lepa vsem za dosedanjo razpravo. Čisto na
               kratko. Mi zelo rešpektiramo mnenje Zakonodajno-pravne službe. Praktično je identično
               vsebinsko kot je bilo 15. 9. 2015, ko je Vlada takrat predlagala podaljšanje tega
               zakona in na tisto mnenje leta 2015 Zakonodajno-pravna služba je takrat Vlada tudi
               24. 9. 2015 odgovorila. Vsi bi si želeli, da bi imeli v državi sistemske rešitve. Vsi
               pa se tudi strinjamo, da preprosto nam ne gre dobro od rok najbrž vseh 25 let oziroma
               ves čas, ko imamo zakon o skladnem regionalnem razvoju nam ta nekako ne funkcionira,
               zato tukaj soglašam z Državnim svetom, da bi vzpostavitev pokrajin, torej
               regionalizacija, po drugi strani tudi decentralizacija Slovenije gotovo prinesla
               skladnejši regionalni razvoj. Ta regionalizacija je gotovo stvar neke druge razprave,
               morda tudi drugega mandata.</p>
               <p>Spoštujemo mnenje Zakonodajno-pravne službe glede amandmaja Nove Slovenije. Res je.
               Mi smo v 1. člen nekako vrnili tudi želeno spremembo 5. člena, ki pa ni odprt. Res pa
               je, da 1. člen posega v več členov. Ampak, če smo striktni v tej noveli zakona 5.
               člen ni odprt.  Zakaj
               pa gre, gospe in gospodje? Zelo preprosto, kar se je pokazalo tekom izvajanja tega
               zakona. Delodajalec dobi spodbudo, če zaposli delavca za obdobje dveh let. Dobi
               vrnjene prispevke. Seveda če delodajalec tega delavca odpusti prej kot preteče
               dvoletno obdobje, normalno da mora delodajalec denar vrniti. Dogaja pa se to, da
               delavec morda vidi, da ga delodajalec ne bo mogel zaposliti naprej, torej po tem
               dveletnem obdobju, si išče novo službo in predno se izteče ta dvoletni rok, recimo en
               mesec prej delavec prekine pogodbo. Seveda delodajalec mora zaradi tega mora ta denar
               za prispevke vrniti pa nič ni kriv.</p>
               <p>Kot rečeno ne moremo z amandmaji zakona popraviti, bi pa tukaj želel apelirati na
               Vlado. Poglejte mi imamo uredbo o dodeljevanju regionalnih državnih pomoči ter načinu
               uveljavljanja regionalne spodbude za zaposlovanje ter davčnih olajšav za zaposlovanje
               in investiranje. Ta uredba govori seveda o zakonu o spodbujanju skladnega
               regionalnega razvoja in govori tudi o tem 5. členu zakona o razvojni podpori Pomurski
               regiji. In ta uredba govori za zakon o razvojni podpori Pomurski regiji eksplicitno,
               da je treba denar vrniti. Nič pa ne govori kako pa je potrebno ravnati, ko gre za
               spodbujanje zaposlovanja po zakonu o spodbujanju skladnega regionalnega razvoja.
               Torej, gospod državni sekretar, sodelavec, morda boste vi tukaj zadevo razložili ali
               boste šli v spremembo uredbe, ki jo sprejme Vlada. Nekako težko razumemo, da imamo
               dva zakona, ki spodbujata zaposlovanje, obveznosti delodajalca pa so različne.
               Mislim, da bi bilo dobro, da je tukaj ureditev enaka.</p>
               <p>In v tem kontekstu in v skladu z opozorilom Zakonodajno-pravne službe umikam amandma
               k 1. členu. Tako ali tako pa je koalicija vsebinsko, kar zadeva podaljšane zakona
               predlagala amandma, da se, kot pravi Vlada, podaljšanje zakona naredi za leto 2018 in
               za leto 2019, kar seveda, kot sem že uvodoma povedal, podpiramo. Hvala.</p>
            </sp>
            <sp xml:id="SDT7-OZG-redna-26-2017-05-11.sp25">

               <speaker>PREDSEDNICA ANDREJA POTOČNIK:</speaker>

               <p>Hvala. Če sem vas razumela, potem umikate amandma k 1. členu. <stage>(Ja.)</stage> V redu, vzamemo
               na znanje.</p>
               <p>Sedaj prehajamo na razpravo o členih predloga zakona. Odbora predlagam, da po končani
               razpravi v skladu s prvim odstavkom 128. člena Poslovnika glasuje o vseh členih
               predloga zakona skupaj. Ali kdo nasprotuje temu predlogu? Ugotavljam, da ne. Zato
               prehajamo na razpravo o členih predloga zakona ter na razpravo in glasovanje o
               vloženih amandmajih.</p>
               <p>Torej v razpravo dajem najprej 1. člen in amandma koalicijskih poslanskih skupin.
               Amandma NSi je sedaj umaknjen. K razpravi se je prijavil gospod Franc Laj.
               Izvolite.</p>
            </sp>
            <sp xml:id="SDT7-OZG-redna-26-2017-05-11.sp26">

               <speaker>FRANC LAJ (PS NP):</speaker>

               <p>Spoštovana predsednica, hvala za dano besedo. Vsem skupaj prav lep pozdrav, še
               posebej želim pozdraviti goste iz mojega kraja oziroma s Pomurja. Tokrat bom zelo
               kratek, ker smo že toliko povedali o naši regiji, da menim, da se danes ne bi
               ponavljal. Želim pa izpostaviti, da ne smemo pozabiti, da če bomo imeli konkurenčno
               gospodarstvo v regiji, samo to je garancija, da bodo nastajala nova delovna mesta in
               tudi nenazadnje je garancija, da se ohrani obstoječa delovna mesta.</p>
               <p>Bilo je tudi povedano, da dodana vrednost še vedno precej zaostaja za slovenskim
               povprečjem na zaposlenega. Prav tako pa tudi krepko zaostajamo po bruto domačem
               proizvodu, kar nenazadnje tudi kaže moč regije. Če je gospodarska regija oziroma
               regija v gospodarstvu močna, potem je jasno, da doseže tudi višji bruto domači
               proizvod na prebivalca.  Zadovoljen sem, da je Vlada tudi tokrat prisluhnila našim
               zahtevam in da je zaznala pomembnost podpore. Predvsem pa sem še posebej zadovoljen,
               da se je to obdobje razširilo iz enega leta na dve leti. Velikokrat sem prav to
               izpostavljal, da ni zadosti, da so na razpolago razvojne podpore. Zelo pomembno je,
               da se pripravi kvaliteten program in da se razpoložljiva sredstva čim bolj
               produktivno in opravičeno potem tudi dodelijo tistim, ki si to tudi zaslužijo.</p>
               <p>Želim še posebej izpostaviti to, da je zelo pomembno ko bomo imeli in upam, da bomo
               imeli danes oziroma potem v Državnem zboru potrjeno podaljšanje tega zakona oziroma
               obdobja veljavnosti tega zakona, da bodo temu tudi primerno zagotovljena finančna
               sredstva v proračunu za 2018-2019 in da bo tudi razpis pripravljen in objavljen
               pravočasno in da bodo tudi vsi tisti, kateri bodo želeli črpati te spodbude, da se
               bodo lahko tudi kvalitetno pripravili na to. Toliko zaenkrat. Najlepša hvala.</p>
            </sp>
            <sp xml:id="SDT7-OZG-redna-26-2017-05-11.sp27">

               <speaker>PREDSEDNICA ANDREJA POTOČNIK:</speaker>

               <p>Hvala. Želi še kdo razpravljati? Državni sekretar, izvolite.</p>
            </sp>
            <sp xml:id="SDT7-OZG-redna-26-2017-05-11.sp28">

               <speaker>MAG. ALEŠ CANTARUTTI:</speaker>

               <p>Samo eno kratko repliko mogoče na to, kar je gospod Laj izpostavil. Še en razlog
               zakaj tudi menimo, da sta dve leti boljši kot eno. Vi veste, da je bilo tudi ob
               težavah, ki jih je imela Razvojna agencija Mura potrebno vzpostaviti tudi vso
               logistiko, da bodo ta sredstva kar najbolje izkoriščena. Najmanjši problem, dobro je
               problem, zagotoviti sredstva, ampak ta sredstva je potrebno primerno uporabiti. Zato
               se mi zdi, da je ta časovni načrt 2018-2019 koristen tudi zaradi tega, da se
               pripravijo dobri razpisi oziroma projekti, ki bodo dejansko prinesli to, kar si vsi
               skupaj želimo. To mislim, da je tudi eden od razlogov in da je prav, da gremo v
               takšno časovnico. Hvala.</p>
            </sp>
            <sp xml:id="SDT7-OZG-redna-26-2017-05-11.sp29">

               <speaker>PREDSEDNICA ANDREJA POTOČNIK:</speaker>

               <p>Hvala. Gospod Jožef Horvat, imate besedo. Izvolite.</p>
            </sp>
            <sp xml:id="SDT7-OZG-redna-26-2017-05-11.sp30">

               <speaker>JOŽEF HORVAT (PS NSi):</speaker>

               <p>Zahvaljujem se gospodu državnemu sekretarju in tudi mojemu kolegu Feriju Laju. Oba
               sta pravzaprav direktno in indirektno povedala, da pomursko gospodarstvo ima
               absorbcijske? sposobnosti. Tudi sem vesel, da kar se razvoja Pomurja tiče, da se je
               zadeva konsolidirala in zato sem tudi vesel, da je danes z nami direktor Razvojnega
               centra Murska Sobota in dihamo s polnimi pljuči naprej.</p>
            </sp>
            <sp xml:id="SDT7-OZG-redna-26-2017-05-11.sp31">

               <speaker>PREDSEDNICA ANDREJA POTOČNIK:</speaker>

               <p>Hvala. Ugotavljam, da ni več… Gospod Han, izvolite.</p>
            </sp>
            <sp xml:id="SDT7-OZG-redna-26-2017-05-11.sp32">

               <speaker>MATJAŽ HAN (PS SD):</speaker>

               <p>Sedaj je bilo eno urico EPP za poslance s Prekmurja in prav je tako. Socialni
               demokrati bomo to podprli, tako kot smo tudi leta 2008, ko je prišlo do krize, smo ta
               zakon na nek način tudi sproducirali. To sem mogel povedati. Razumem pa, glede na to,
               da sem že deset let poslanec, da včasih tudi če bi manj kaj povedali, bi hitreje kaj
               sprejeli in bi bila zadeva prej rešena. Hvala lepa.</p>
            </sp>
            <sp xml:id="SDT7-OZG-redna-26-2017-05-11.sp33">

               <speaker>PREDSEDNICA ANDREJA POTOČNIK:</speaker>

               <p>Mag. Julijana Bizjak Mlakar, izvolite, imate besedo.</p>
            </sp>
            <sp xml:id="SDT7-OZG-redna-26-2017-05-11.sp34">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Hvala lepa za besedo. Lep pozdrav vsem prisotnim. Tudi Poslanska skupina DeSUS ta
               zakon v celoti podpira in to že ves čas od njegovega začetka. Bi pa želela povedati
               to, da 33 milijonov sredstev, če pogledamo, niti ni tako zelo veliko za vsa ta leta
               kolikor zakon traja in se bo sedaj to obdobje podaljšalo še za dve leti. Posebno še
               če pogledamo kako smo lahko čez noč recimo za Magno Štajer? dali še dodatnih 18
               milijonov evrov, kjer izgleda, da bo šlo samo za okoli 400 novih delovnih mest.</p>
               <p>Skratka, po drugi strani pa tukaj poslušamo in tudi poznamo, ker so resnični izjemno
               slabi tako gospodarski kot socialni kazalci  Pomurske regije in velik učinek, o katerem se govori,
               ki so ga ta dosedanja sredstva že prinesla k temu, da se ta položaj izboljšuje. Tako
               da mislim, da bi moralo ministrstvo bolj razmisliti kaj vse bi bilo potrebno
               narediti, da bi se tista področja, kjer vemo, da se nam škarje razpirajo. Ta
               neenakomerni gospodarski in socialni razvoj v Sloveniji se še na nek način povečuje.
               Na kakšen način sredstva, ki jih ima na razpolago ministrstvo oziroma država tako
               razporediti, da bomo hitreje dosegali cilj, ki je, da se poveča enakomernost
               gospodarskega oziroma na splošno razvoja vseh regij.</p>
               <p>Tukaj mislim, da nas čaka še veliko dela. Pozdravljamo to možnost, da bo načrpano
               dodatnih 7,5 milijonov evrov finančnih sredstev, da se bo povečalo zaposlovanje, da
               bodo uresničeni vsi tisti ukrepi, o katerih lahko govorimo že sedaj. Šlo je za veliko
               razpisov, ki so bili izvedeni in so dodatno povečali število zaposlenih oseb in tukaj
               imamo največjo brezposelnost prav na tem področju, torej v Pomurski regiji, kjer
               potrebujemo nove spodbude za zaposlovanje. Nekako nesprejemljivo je, da je stopnja
               registrirane brezposelnosti tako zelo velika tudi v primerjavi s povprečjem
               Slovenije. Tukaj so še zdravstveni kazalci, tukaj so socialni kazalci in glede na
               včeraj sprejeti zakon, ki omogoča še povečanje oziroma propagando za alkohol na
               športnih prireditvah, se samo vprašam koliko se nam bodo kazalci še poslabšali prav
               zaradi tega, kar so nekateri poslanci včeraj sprejeli na Odboru za zdravstvo.</p>
               <p>Včasih posamezni ukrepi, ki jih tukaj sprejemamo, lahko močno vplivajo na posamezne
               tako socialne kot gospodarske kazalce in upam, da bo tistih ukrepov, ki vplivajo na
               izboljšanje, da bo več kot pa tistih, ki nam poslabšujejo različne kazalce zdravja,
               sociale in končno tudi gospodarstva.</p>
               <p>Podpiramo tudi amandmaje, ki smo jih vložili skupaj s koalicijskimi partnerji, ker
               brez tega verjetno črpanja oziroma ne bi bilo možno počrpati predvidena sredstva, ki
               bodo, upam, na razpolago tudi za to področje. Seveda pa kot rečeno, ta razmislek kako
               ta sredstva še povečati in še bolj učinkovite ukrepe vzpostaviti v različnih
               slovenskih regijah, da bomo hitreje prišli do končnih ciljev. To pa je, da bo vseeno
               ali nekdo živi v Pomurski regiji ali pa v kakšni drugi regiji, da bo imel enaka vsaj
               začetna izhodišča pri svojem razvoju, izobraževanju in končno tudi zdravju in
               sociali. Hvala lepa.</p>
            </sp>
            <sp xml:id="SDT7-OZG-redna-26-2017-05-11.sp35">

               <speaker>PREDSEDNICA ANDREJA POTOČNIK:</speaker>

               <p>Hvala. Želite takoj razpravo? Zaključim še en del. Mag. Bojan Krajnc, izvolite.</p>
            </sp>
            <sp xml:id="SDT7-OZG-redna-26-2017-05-11.sp36">

               <speaker>MAG. BOJAN KRAJNC (PS SMC):</speaker>

               <p>Se opravičujem državnemu sekretarju. Malo ga bom prehitel. Ker prekmurskega
               poslanskega kolega, torej kolega Radića ni, moram kot sosed Štajerec povedati, da
               bomo ne samo Štajerci, ampak Poslanska skupina SMC, podprli ta zakon. Hkrati podpora
               temu zakonu, ki ga je vložila Nova Slovenija dokazuje tudi to, da koalicija ni taka
               kot nam pogosto opozicija očita, da ne podpremo opozicijskih predlogov samo zato, ker
               so opozicijski. Ta predlog je dober. Ta opozicijski predlog je povezal neko skupino
               poslancev iz neke regije, ki ima upravičeno  svoj zakon zaradi gospodarskih in tudi drugih
               kazalnikov. Želimo si, da bi se absorbcijska sposobnost dokazala tudi na spremembi
               kazalnikov v tej regiji in želimo obilo uspeha pri tem.</p>
            </sp>
            <sp xml:id="SDT7-OZG-redna-26-2017-05-11.sp37">

               <speaker>PREDSEDNICA ANDREJA POTOČNIK:</speaker>

               <p>Želi besedo še kdo od članic in članov? Gospod Primož Hainz, imate besedo.
               Izvolite.</p>
            </sp>
            <sp xml:id="SDT7-OZG-redna-26-2017-05-11.sp38">

               <speaker>PRIMOŽ HAINZ (PS DeSUS):</speaker>

               <p>Hvala lepa. Gospa Bizjak Mlakar je povedala, da bo DeSUS to podprl. Ni nobenega
               dvoma, ker mislimo, da so problemi na tem področju nerazvitosti, tudi neenakomernega
               razvoja.</p>
               <p>Moram pa reči tisto, kar sem že takrat, ko smo prvič ta zakon sprejemali, rekel.
               Nisem prepričan, da je vsa revščina združena samo v Prekmurju oziroma Pomurju. Poznam
               Belo Krajino, Brkine, Kozjansko, tudi kakšni koroški deli so najbolj zelo na robu,
               tako da ni tako ta slavospev oziroma ta uvodni del predloga, kar je omenil tudi
               Matjaž Han. Stvari niso tako enostavne. Tudi moram reči, da 14 % ljudi v Sloveniji
               živi pod pragom revščine, ampak ne mi reči, da je to vse v Pomurju. Ne vem. Sam celo
               življenje živim v Ljubljani in stalno je Ljubljana sporna in problematična. Ne vem
               kako si predstavljate to, da sta dva odrasla človeka izgubila službo, živita v
               stolpnici, imata dva ali tri otroke, kako to življenje izgleda. Stvari so relativne.
               Sem pa zato, da to naredimo, ker je za Pomurje potrebno, ker tudi sredstva niso
               velika kot je rekla gospa Bizjak Mlakar, ampak z malo več tolerance tudi do ostalih
               problemov, ki jih imamo na socialnem področju. Hvala lepa.</p>
            </sp>
            <sp xml:id="SDT7-OZG-redna-26-2017-05-11.sp39">

               <speaker>PREDSEDNICA ANDREJA POTOČNIK:</speaker>

               <p>Hvala. Besedo predajam državnemu sekretarju. Izvolite.</p>
            </sp>
            <sp xml:id="SDT7-OZG-redna-26-2017-05-11.sp40">

               <speaker>MAG. ALEŠ CANTARUTTI:</speaker>

               <p>Hvala lepa. Se opravičujem, predsednica, ampak moram odreagirati na prejšnje navedbe
               poslanke. Namreč, toliko je bilo v zadnjih dneh zgrešenih navedb, da ne rečem laži,
               okrog te nesrečne Magne. Moram še enkrat zelo jasno povedati. 400 mest se govori. To
               je prva faza. Vseskozi govorimo in poudarjamo, da je ta projekt v več fazah. Vseskozi
               govorimo in poudarjamo, še enkrat bom poudaril, da tam ne more biti investitorja ali
               pa ne bo investicije, ki ne bo prinesla najmanj 1000 delovnih mest, ker piše tako v
               zakonu. In vseskozi govorimo, da 18,6 milijonov, kolikor bi za to investicijo dobila
               Magna, ne pomeni samo 400 delovnih mest. In tukaj govorimo o 18,6 milijonov v dveh
               letih 2018-2019, tako je sprejela Vlada. Prejle pa sem povedal, da smo s pomurskim
               zakonom, ki je samo z našega ministrstva bil težak 30 milijonov skozi razpise od leta
               2010 dosegli 1300 in še nekaj delovnih mest. In ne mi govoriti o računici kaj se
               splača in kaj se ne splača. In brezposelnost v mariborski regiji je približno na
               nivoju pomurske regije. Ne dovolim si več, ker sem utrujen od tega, da moramo nenehno
               eno in isto razlagati in zagovarjati, pravzaprav ne vem zakaj, zato da bomo ljudem
               dali delovna mesta. To enostavno ne pelje več nikamor. Hvala.</p>
            </sp>
            <sp xml:id="SDT7-OZG-redna-26-2017-05-11.sp41">

               <speaker>PREDSEDNICA ANDREJA POTOČNIK:</speaker>

               <p>Hvala. Mag. Julijana Bizjak Mlakar, izvolite, imate besedo.</p>
            </sp>
            <sp xml:id="SDT7-OZG-redna-26-2017-05-11.sp42">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Hvala lepa. Sama bom zelo vesela oziroma še bolj bi bila vesela, kar se tiče Magne,
               da bi res prišlo do tega. V tem Državnem zboru smo slišali zelo različne variante. Od
               3000 delovnih mest na samem začetku do 1000, kot je napisano v zakonu in kasneje tudi
               400 delovnih mest. Upam, da bo 3000 delovnih mest. Hvala lepa.</p>
            </sp>
            <sp xml:id="SDT7-OZG-redna-26-2017-05-11.sp43">

               <speaker>PREDSEDNICA ANDREJA POTOČNIK:</speaker>

               <p>Hvala. Sama bi rada opozorila, da je točka dnevnega reda Predlog zakona o spremembah
               Zakona o razvojni podpori Pomurski regiji v obdobju 2010-2017. Letnico pa sedaj
               spreminjamo in bi prosila, če se držimo te točke dnevnega reda.</p>
               <p>Želi še kdo besedo? Ugotavljam, da ne. Zato prehajamo na glasovanje k amandmaju
               koalicijskih poslanskih skupin k 1. členu.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma soglasno sprejet.</p>
               <p>Odpiram razpravo k 2. členu, h kateremu ni bilo predlaganih  amandmajev. Ugotavljam, da ni želje po
               razpravi, zato jo zaključujem.</p>
               <p>Prehajamo k 3. členu in k dvema amandmajema k temu členu. Prvi amandma je amandma
               Poslanske skupine NSi in če bo ta amandma sprejet, potem postane amandma pod številko
               2 brezpredmeten. Amandma pod številko 2 predlagajo koalicijske poslanske skupine.
               Gospod Matjaž Han, izvolite, imate besedo.</p>
            </sp>
            <sp xml:id="SDT7-OZG-redna-26-2017-05-11.sp44">

               <speaker>MATJAŽ HAN (PS SD):</speaker>

               <p>Včasih se ne morem zadržati in so mi včasih rekli, da bi bilo boljše, da bi bil kdaj
               tiho. Imamo dva amandmaja. Tukaj se vidi ta politika. En amandma piše, da ta zakon
               začne veljati 15 dan po objavi v Uradnem listu, podpisana Nova Slovenija. Mi smo dali
               pa besedilo: V 3. členu se besedi naslednji dan nadomestita z besedilom v 15 dneh.
               Hočem to povedati, tisti pregovor eno in isto in pika pika. Ampak samo to je, da smo
               mi ta glavni. To hočem povedati. Verjemite mi, da se nekateri zavedamo, da so
               problemi v Pomurski regiji, ampak so bistveno večji problemi še kje drugje. Sam
               prihajam iz takega območja, kjer so večji problemi. Pa da ne govorim samo o delovnih
               mestih, govorim še o infrastrukturi, o cestni povezavi itd. Prosil bi vse tiste, ki
               hodite po Sloveniji, enkrat se zapeljite čez sredo Slovenije, čez Zasavje, čez
               Hrastnik proti Zidanemu mostu. Poskusite se prebiti do Sevnice. Tam se poskusite
               prebiti in še kakšen obrtnik naj se pelje s tovornjakom. Pa bo videl kje so problemi
               v državi. V centru države. Da ne govorim, da so šle firme v stečaj. Zato me včasih to
               boli kot da se samo eni borijo za vse ostalo. Enih vmes sploh v parlamentu ni bilo,
               pa je pomurski zakon celo stekel. Sicer bom podprl, ker je prvi amandma amandma Nove
               Slovenije, ker o njem verjetno prvo glasujemo. Ker sta ista. Ker tako nor pa nisem,
               da bom sedaj zavrnil amandma Nove Slovenije in podprl našega, ker sta ista, samo na
               drug način zapisana. Hočem poudariti to politiko. Gospod Horvat je tako prehitel
               poslance Prekmurja, ker so bili vsi seznanjeni s tem, ampak je na hitro to napisal,
               da je lahko danes zmagovalec. Sam mu čestitam.</p>
            </sp>
            <sp xml:id="SDT7-OZG-redna-26-2017-05-11.sp45">

               <speaker>PREDSEDNICA ANDREJA POTOČNIK:</speaker>

               <p>Hvala. Opozorila bi samo, da predlagatelj drugega amandma ste tudi sam kot član
               poslanske skupine, kot član Poslanske skupine SD. Samo kot predsednica vam to povem.
               Replika.</p>
            </sp>
            <sp xml:id="SDT7-OZG-redna-26-2017-05-11.sp46">

               <speaker>MATJAŽ HAN (PS SD):</speaker>

               <p>Sedaj pa mi nekaj povejte, predsednica. Sam vse vem. Kaj naj sedaj naredim? Zavrnem
               amandma Nove Slovenije, ki je identičen, samo malo drugačen napisan in potem mojega
               podprem. Oba pa rešujeta, da bo zakon začel veljati v 15 dan po objavi. Toliko nor
               nisem. Sem malo hecen, toliko nor pa nisem.</p>
            </sp>
            <sp xml:id="SDT7-OZG-redna-26-2017-05-11.sp47">

               <speaker>PREDSEDNICA ANDREJA POTOČNIK:</speaker>

               <p>Gospod Matjaž Han, lahko vam samo svetujem, da glasujete po svoji vesti.</p>
               <p>Prehajamo torej na glasovanje k 3. členu in amandmaju najprej Poslanske skupine Nove
               Slovenije.</p>
               <p>Kdo je za? <stage>(3 člani.)</stage> Je kdo proti? <stage>(8 članov.)</stage></p>
               <p>Ugotavljam, da amandma ni bil sprejet.</p>
               <p>Prehajamo še na glasovanje k amandmaju koalicijskih poslanskih skupin k 3. členu.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma soglasno sprejet.</p>
               <p>Zaključujem razpravo o členih in razpravo in glasovanje o amandmajih.</p>
               <p>Predlagatelj, izvolite, imate besedo.</p>
            </sp>
            <sp xml:id="SDT7-OZG-redna-26-2017-05-11.sp48">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica. Če sem moj uvodni nastop začel s hvalo, ga tudi
               zaključujem. Nihče ni tukaj zmagovalec in verjamem, da danes tudi nihče ni poraženec.
               Zahvaljujem se vsem poslanskim skupinam, ki so najavile podporo. Uvodoma sem povedal,
               da imamo problem v Sloveniji z zakonom o spodbujanju skladnega regionalnega razvoja
               in da se še kako zavedamo, to ponavljam, da imamo v Sloveniji več problemskih
               območij. Hvaležen sem tudi takratni Vladi, ki je takrat oktobra 2009 sprejela ta
               zakon. Res pa je, da poznam protokol koalicijskih poslancev in da koalicijski
               poslanec pravzaprav tudi če  je v klubu pomurskih poslancev, naj ne bi podpiral
               oziroma sopodpisoval opozicijskih zakonov. Tako nekako piše v protokolu vsake
               koalicije.</p>
               <p>Sam sem, drage kolegice in kolegi, zelo šparal? vaš čas. Veliko bi lahko govoril o
               demografiji itd. Ko sem prišel v parlament, in s tem res zaključujem, sem govoril o
               Pomurju, kjer živi slabih 125.000 ljudi. Danes govorim v Pomurju, kjer živi samo še
               116.000 ljudi in še malo manj. Ampak v redu, hvala, da se je ta razprava tukaj
               pozitivno zaključila in verjamem, da bo tudi tako na majski seji Državnega zbora.</p>
            </sp>
            <sp xml:id="SDT7-OZG-redna-26-2017-05-11.sp49">

               <speaker>PREDSEDNICA ANDREJA POTOČNIK:</speaker>

               <p>Hvala. Sama sem razpravo sicer že pred tem zaključila, ampak sem vam vseeno dala
               besedo. Lahko pa bi, ker še vedno govorite, ampak imate tudi sedaj možnost za besedo,
               ker bomo sedaj prešli na glasovanje o vseh členih skupaj.</p>
               <p>S predhodno sprejeto odločitvijo odbora prehajamo na glasovanje o vseh členih
               skupaj.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da so bili členi soglasno sprejeti.</p>
               <p>S tem zaključujem drugo obravnavo predloga zakona na matičnem delovnem telesu.</p>
               <p>Sprejeti amandmaji bodo vključeni v dopolnjen predlog zakona, ki je sestavni del
               poročila odbora. Določiti moramo še poročevalca za sejo Državnega zbora. Predlagam,
               da sem to sama. Se potem strinjamo s tem predlogom? Hvala.</p>
               <p>S tem zaključujem to točko dnevnega reda.</p>
               <p>Prehajamo na <title>7. TOČKO DNEVNEGA REDA – PREDLOG ZAKONA O SPREMEMBAH IN DOPOLNITVAH
                  ZAKONA O PODPORNEM OKOLJU ZA PODJETNIŠTVO</title>, skrajšani postopek, EPAS
               1893-VII. Predlagatelj zakona je Vlada. Kolegij predsednika je na 91. seji 13. 4.
               2017 sklenil, da se predlog zakona obravnava po skrajšanem postopku. K obravnavi te
               točke so vabljeni: Vlada, Ministrstvo za gospodarski razvoj in tehnologijo, Javni
               sklad Republike Slovenije za podjetništvo, SPIRIT Slovenija, Javna agencija Republike
               Slovenije za spodbujanje podjetništva in notralizacije? tujih investicij in
               tehnologije, Zakonodajno-pravna služba, Državni svet, Gospodarska zbornica Slovenije,
               Obrtno-podjetniška zbornica Slovenije.</p>
               <p>Kot gradivo ste poleg predloga zakona prejeli mnenje Zakonodajno-pravne službe,
               predlog amandmajev Obrtno-podjetniške zbornice in Gospodarske zbornice Slovenije,
               odgovor ministrstva na mnenje Zakonodajno-pravne službe, pripombe ministrstva k
               predlogom amandmaja Obrtno-podjetniške zbornice in Gospodarske zbornice Slovenije ter
               mnenje Komisije Državnega sveta za gospodarstvo, obrt, turizem in finance. Rok za
               vložitev amandmajev se je iztekel 5. 5. 2017.</p>
               <p>V poslovniškem roku za amandmaje so k predlogu zakona vložile Poslanske skupine SMC,
               DeSUS in SD.</p>
               <p>Pričenjam drugo obravnavo predloga zakona. Besedo dajem predstavniku Vlade, državnemu
               sekretarju mag. Alešu Cantaruttiju. Izvolite.</p>
            </sp>
            <sp xml:id="SDT7-OZG-redna-26-2017-05-11.sp50">

               <speaker>MAG. ALEŠ CANTARUTTI:</speaker>

               <p>Hvala lepa, predsednica. Kratka zgodovina okrog novele tako imenovanega ZPOP-a. Mi se
               vsi strinjamo, da je vloga vseh reprezentativnih zbornic, torej obrtne, gospodarske
               in še ostalih treh, pet jih imamo v Sloveniji, izjemno pomembna. Mi tudi menimo na
               ministrstvu, da je po ukinitvi obveznega članstva njihov status dostikrat, predvsem
               kar se tiče opravljanja določenih nalog in pa tudi financiranja, nedorečen. Strinjamo
               se tudi s tem, da bi bilo to enkrat potrebno urediti. Vse te zbornice opravljajo
               pomembno nalogo. So pomembna vez tudi za nas na ministrstvu med gospodarstvom oziroma
               podjetji in nami, ko pripravljamo in oblikujemo tako zakonodajne predloge, kot tudi
               določene politike. Poskušali smo pravzaprav tudi v okviru te novele določiti ali pa
               dati ustrezno mesto reprezentativnim zbornicam.</p>
               <p>Naš predlog je šel v smeri da imajo prednost pri določenem izvajanju nalog tiste
                   zbornice, ki
               prispevajo in imajo doprinos k izboljšanju podjetniškega okolja, ki imajo določeno
               oceno kakovosti svojih storitev in tudi širšo partnerstva. Kot rečeno, tukaj smo kot
               prvo točko prepoznali prav reprezentativne gospodarske in obrtne zbornice in smo
               naknadno ugotovili, da je to v nasprotju z ustavo, da bi takšno favoriziranje bilo
               protiustavno.</p>
               <p>Mi še vedno menimo, da ima ta sam predlog oziroma amandma določene probleme in da ga
               je potrebno, če drugega ne dodelati tako, da bo pravzaprav ustrezno umeščen v zakon o
               podpornem okolju, ker mislimo, da tak kot je sedaj ni. Menimo, da ni ustrezno
               pripravljen in ga je nemogoče kar tako umestiti v zakon.</p>
               <p>Poudaril bi, da zakon o podpornem okolju ne ureja več subjektov podjetniškega okolja,
               ampak določa samo nosilce stebrov podpornega okolja in to so v tem primeru MRGT,
               Spirit in SPS. Hkrati pa želimo najti tukaj ustrezno rešitev in podati ali pa
               določiti obema zbornicama ali pa vsem petim reprezentativnim zbornicam ustrezno mesto
               v tem podpornem podjetniškem okolju, zato bi bil naš predlog, da si vzamemo čas in to
               ustrezno rešitev poiščemo. Hvala lepa.</p>
            </sp>
            <sp xml:id="SDT7-OZG-redna-26-2017-05-11.sp51">

               <speaker>PREDSEDNICA ANDREJA POTOČNIK:</speaker>

               <p>Hvala. Mag. Bojan Krajnc imate postopkovno. Izvolite.</p>
            </sp>
            <sp xml:id="SDT7-OZG-redna-26-2017-05-11.sp52">

               <speaker>MAG. BOJAN KRAJNC (PS SMC):</speaker>

               <p>Hvala za besedo. Lep pozdrav vsem skupaj. Vsi se verjetno strinjamo, da ne samo tuje
               neposredne investicije, ampak tudi domače podjetniško okolje potrebuje primerno
               okolje za spodbude, da bo lahko tudi domače gospodarstvo, ki je pravzaprav steber
               naše države, ustrezno podjetniško delovalo in ob tem so cenjena dolgoletna
               prizadevanja Gospodarske in Obrtne zbornice Slovenije zato in glede na to, kar sta
               Gospodarska zbornica in Obrtna zbornica poslali za predlog amandmaja in to kar je
               MRGT odgovarjal pisno in tudi sedaj gospod državni sekretar na seji, bi predlagal
               prekinitev seje za 45 minut, da poslušamo doseči to, kar gospod državni sekretar
               predlaga, da pripravimo ustrezni amandma. Hvala lepa.</p>
            </sp>
            <sp xml:id="SDT7-OZG-redna-26-2017-05-11.sp53">

               <speaker>PREDSEDNICA ANDREJA POTOČNIK:</speaker>

               <p>Hvala. V skladu s poslovnikom odreja 45 minut odmora. Se pravi, da se dobimo nazaj v
               tej sobi ob 14.40. Hvala.</p>
               <p><stage type="time">(Seja je bila prekinjena ob 13.53 uri in se je nadaljevanja ob 14.39 uri.)</stage> 
               </p>
            </sp>
            <sp xml:id="SDT7-OZG-redna-26-2017-05-11.sp54">

               <speaker>PREDSEDNICA ANDREJA POTOČNIK:</speaker>

               <p>Nadaljujem s prekinjeno sejo odbora in nadaljujemo 7. točko dnevnega reda. Svojo
               predstavitev je  že
               imel državni sekretar. Sedaj pa predajam besedo predstavnici Zakonodajno-pravne
               službe gospe Janji Sosič.</p>
            </sp>
            <sp xml:id="SDT7-OZG-redna-26-2017-05-11.sp55">

               <speaker>JANJA SOSIČ:</speaker>

               <p>Hvala za besedo. Podali smo pisno mnenje in večina pripomb je naslovljena z amandmaji
               koalicije. V mnenju smo predlagatelju tudi predlagali, da bi obrazložil prednost
               dodeljevanja sredstev s postopkom javnega poziva ter mogoče ponovno proučil ureditev
               podeljevanja sredstev, kjer je edini kriterij za razdelitev teh sredstev čas oddaje
               vloge. Hvala.</p>
            </sp>
            <sp xml:id="SDT7-OZG-redna-26-2017-05-11.sp56">

               <speaker>PREDSEDNICA ANDREJA POTOČNIK:</speaker>

               <p>Hvala. Vidim, da predstavnika Državnega sveta ni. Želi še kdo besedo od vabljenih?
               Vabljeni imajo načeloma besedo na začetku. Gospod Goran Novković, izvolite.</p>
            </sp>
            <sp xml:id="SDT7-OZG-redna-26-2017-05-11.sp57">

               <speaker>GORAN NOVKOVIĆ:</speaker>

               <p>Hvala lepa za besedo, spoštovana predsednica. Lep pozdrav vsem poslankam in
               poslancem. Bom zelo kratek in bom poskušal na hitro razložiti cel smisel amandmaja,
               ki sta ga predlagali obe zbornici. Smisel je v tem, da se mi bojimo, da bodo sredstva
               spet tako razdrobljena kot so bila do sedaj in da mreže za podporo podjetništvu ne bo
               učinkovita. To je glavni cilj.</p>
               <p>In zakaj predlagamo takšen amandma? Zbornici imata daleč največ stikov s podjetniki,
               najbolj poznata podjetnike, ne samo pri tem, ko jim svetujete na koncu, a predvsem ko
               dobita input z njihove strani. Hkrati imata v centrih tudi zelo močne službe, ki
               lahko podpirajo tudi svetovanje in vse ostale aktivnosti na terenu. Dodam primer, da
               se boste lahko plastično samo predstavljali, na primeru, ki je bil avstrijski. Kaj se
               je zgodilo? Mi smo reagirali takrat, ko so nas podjetja že zelo hitro opozorila kaj
               se pripravlja. Na to smo opozorili MRGT in tudi začeli s pripravo izobraževanj na
               terenu in tudi MRGT je takrat, to je treba povedati, zelo dobro reagiral tudi v
               Avstriji. Posledica tega je, da so podjetniki zelo hitro in pravočasno vsi obveščeni
               kaj se zgodi. Po drugi strani je posledica tega, tudi ob podpori MRGT, da je Avstrija
               že spremenila pri transportu določena pravila in tudi to vse skupaj komuniciramo prek
               svoje informacijske komunikacijske mreže. In naše stališče je samo to. Dajmo po
               načelu <q>"think first"</q> omogočiti, da res država ne razdeljuje sredstev na vse konce in
               da se ne drobijo, ampak da imamo v mislih, da podjetniki dobijo čim bolj celovito in
               kakovostno storitev.</p>
               <p>Toliko mogoče iz moje strani. Bi pa dal sedaj besedo še kolegu iz Obrtne zbornice ali
               pa mogoče še gospod Igor, če bi imel besedo.</p>
            </sp>
            <sp xml:id="SDT7-OZG-redna-26-2017-05-11.sp58">

               <speaker>PREDSEDNICA ANDREJA POTOČNIK:</speaker>

               <p>Gospod Danijel iz OZS. Izvolite.</p>
            </sp>
            <sp xml:id="SDT7-OZG-redna-26-2017-05-11.sp59">

               <speaker>GOSPOD _______:</speaker>

               <p>Lep pozdrav in hvala lepa za besedo, gospa predsednica. Spoštovani poslanci! ZPOP, ki
               urejuje področje podpornega okolja za podjetništvo in opredeljuje nosilce
               organiziranosti itd., po naši oceni v tem trenutku ne rešuje problema, ki pa je v tem
               trenutku ta, da je podporno okolje v tem trenutku popolnoma neurejeno, nesistematično
               in prihaja do velike zmede tako na področju tistih, ki izvajajo storitve podpornega
               okolja, kot tistih, kateri so prejemniki, se pravi podjetniki. V tem trenutku vam
               lahko kot plastičen primer, kar zakon v bodoče ne urejuje, se pravi pušča stanje
               takšno kot je, ker pač ne opredeljuje kdo ti nosilci so in predvideva različna
               podeljevanja preko javnih razpisov. Zgleda tako in tudi sedaj je že temu tako, ne vem
               če ste seznanjeni, da na področju podpornih storitev, ki se zagotavljajo na nekem
               lokalnem nivoju, imamo mi mrežo, ki je v eni regiji razvojni ekološki center, pa
               razvojna agencija, pa naša območna zbornica in potem še gospodarska, v neki drugi
               regiji te iste storitve opravlja znanstvenoraziskovalno središče, pa računovodski
               servis d.o.o. itd. Skratka neki subjekti, ki so se pač pametno združili v konzorcij
               in uspeli na loteriji imenovani javni razpis. To ni sistematično urejeno. Bojimo se,
               da v primeru, če se te stvari ne bodo uredile, bo tudi še v naprej temu tako.</p>
               <p>Potem ena izmed ključnih stvari, ki bi naj jih subjekti podpornega okolja in tudi
               vključno z nosilci delali, je zagotavljanje nekih storitev potencialnim podjetnikom,
               že obstoječim podjetnikom pri njihovem poslovanju. Mislim, spoštovani poslanci, da
               nas pravzaprav vsi dobro poznate. Mislim, da zelo dobro veste katere institucije so
               pa tiste, katere se borijo za to, da bi se  poslovno okolje in zakonodaja, v katerem podjetja
               morajo poslovati, borile za podjetja. Mislim, da smo to ravno zbornice. In če nisi
               branžno organiziran, se izredno težko boriš. Posledično pa pomeni, da tudi izredno
               težko kvalitetno in sistematično posreduješ informacije in svetuješ podjetjem kako
               morajo poslovati. Pa da dam spet plastični primer. Nekaj dni nazaj so se v parlamentu
               spreminjale uredbe o ravnanju z odpadki, ki bistveno vplivajo na poslovanje
               podjetnikov s kovinarske branže, plastičarjev itd. Mi smo tisti, ki pripombe dajemo,
               a na drugi strani podporno okolje naj bi podjetnike suportiralo iz tega področja kaj
               morajo upoštevati pri svojem poslovanju. Kdo drug pa bo te informacije naprej dajal
               kot mi? Bojimo se, da bo spet te informacije naprej dajal nekdo, ki bo izbran preko
               javnega razpisa, šel na spletno stran in naše zasluge, pobude in stališča ali pa
               zakonodajo, katero pač mi poznamo, posredoval naprej neki ciljni skupini. Zato
               menimo, da tako ali tako sedaj v tem trenutku na področju podpornega okolja
               zgleda.</p>
               <p>Menimo, da resnično institucije, ki smo branžno organizirane, imamo dostop do teh
               informacij, sodelujemo pri zakonodaji in mislimo, da bi morale imeti neko mesto v
               podpornem okolju za podjetništvo in to neko sistemsko mesto zato, da se nas prepozna.
               Tudi aktivnosti, ki si jih želimo posredovati, so pravzaprav te, ki jih že 50 let
               počnemo na trgu in mislim, da kvalitetno, glede na to, da smo se obdržali in ne
               vidimo potrebe po nobenem ustanavljanju novih mrež. Mi imamo sedaj tukaj v zakonu
               nakazano, da se bodo subjekti poslovnega podpornega okolja pridobili na podlagi
               javnih razpisov. To pomeni, da bo pač spet ponovno izbrani neki konzorciji, kateri
               bodo izvajali te podporne storitve na lokalnem nivoju. A hkrati mi že imamo mreže, ki
               funkcionirajo, imajo skupno informacijsko podporo itd. in ne vidimo razloga zakaj ne
               bi enostavno rekli tem mrežam, smatramo, da so v redu in da lahko te mreže
               zagotavljajo, glede na to, da so že organizirane, te storitve. In še veliko drugih
               aktivnosti je, na katerih smo dobili neke odgovore, da so nekonsistentne itd., pa
               menimo, da vendarle obe reprezentativni zbornici glede na to, da sta že toliko let na
               trgu, dejansko vse te storitve, ki so opredeljene izvajata in nič drugega si ne
               želimo kot, da smo enostavno umeščeni v zakon in prepoznani kot subjekti podpornega
               okolja, ker menimo, da to tudi smo.</p>
               <p>Če sem malo drzen, mislim, da bi se moralo ministrstvo boriti, da bi mi bili v zakonu
               in ne obratno, da iščemo razloge zakaj tja notri ne sodimo. Hvala.</p>
            </sp>
            <sp xml:id="SDT7-OZG-redna-26-2017-05-11.sp60">

               <speaker>PREDSEDNICA ANDREJA POTOČNIK:</speaker>

               <p>Hvala. Želi še kdo besedo od vabljenih? Državni sekretar, mag. Aleš Cantarutti.</p>
            </sp>
            <sp xml:id="SDT7-OZG-redna-26-2017-05-11.sp61">

               <speaker>MAG. ALEŠ CANTARUTTI:</speaker>

               <p>Hvala lepa. Še enkrat poudarjam, da cenimo in prepoznavamo vse napore in vse
               aktivnosti, ki jih izvaja tako Obrtna kot Gospodarska zbornica Slovenija in tudi
               nekatere ostale reprezentativne zbornice. Menimo, da je to izjemno pomemben
               prispevek. Ampak še enkrat. Način na kakršnega je ta amandma predstavljen, menimo, da
               ni ustrezen. Želimo si, da najdemo neko pravo obliko kako pravzaprav zbornicam mesto,
               ki jim gre. Skozi ta ZPOP na tak način, ki ne ureja več subjektov podpornega okolja,
               ampak določa samo nosilne stebre podpornega okolja, to tudi moramo razumeti in tukaj
               je treba najti pravo formulacijo. Že prej sem uvodoma omenil kateri so te trije,
               MRGT, Spirit in SPS. V tem trenutku je težko na tak način to zapisati.</p>
               <p>Kar se tiče mrež se strinjam. GZS in OZS imajo mreže, so dobre mreže in učinkovite,
               ampak ambicija, ker sprememba tega ZPOP-a je primarno oziroma ena ključnih zadev je,
               da ven točke naredimo bolj učinkovite. Z vsem dolžnim spoštovanje, ambicija teh vem?
               točk, ki jih oblikujemo in bodo zaživele pred koncem letošnjega leta, morajo biti
               dosti boljše kot so samo vaše mreže. Vi vsega tudi ne veste ali pa vaše območne,
               lokalne in regionalne zbornice. Ambicija tega je širša in zato bo potrebno mrežno
               oblikovanje, zato bo potrebno sodelovanje gospodarske, obrtne in verjetno še kakšne
               razvojne agencije, inkubator itd. Mi pričakujemo, da nosilci oziroma koordinatorji
               tega bodo lahko pravzaprav samo tisti, ki imajo kompetence in tudi takšno podporo iz
               centrale.</p>
               <p>Tako da iz tega vidika, verjemite in zaupajte mi, ni nobenega strahu, da ne bi bila
               vloga tukaj Obrtne zbornice izrazito prisotna.  Predlagal bi, da vseeno najdemo nek način. Ampak še
               enkrat poudarjam, da ta oblika tega amandmaja, ki je bil podan, ni ustrezen.
               Hvala.</p>
            </sp>
            <sp xml:id="SDT7-OZG-redna-26-2017-05-11.sp62">

               <speaker>PREDSEDNICA ANDREJA POTOČNIK:</speaker>

               <p>Hvala. Načeloma replike vabljeni nimajo. Ali vztrajate pri besedi? Izvolite, gospod
               Goran Novković.</p>
            </sp>
            <sp xml:id="SDT7-OZG-redna-26-2017-05-11.sp63">

               <speaker>GORAN NOVKOVIĆ:</speaker>

               <p>Hvala lepa. Sam se z vsem, kar je državni sekretar povedal, strinjam. Rad bi samo
               opozoril, da ta amandma, ki smo ga mi predlagali, ne onemogoča, ampak samo dopolnjuje
               možnost, da tistih storitev, ki jih zbornice ne opravljajo, lahko najde rešitev potem
               skozi postopek, da jih opravljajo tudi drugi znotraj tega. To ni ali ali. Samo
               toliko.</p>
            </sp>
            <sp xml:id="SDT7-OZG-redna-26-2017-05-11.sp64">

               <speaker>PREDSEDNICA ANDREJA POTOČNIK:</speaker>

               <p>Hvala. Prehajamo na razpravo o členih predloga zakona ter na razpravo in glasovanje o
               vloženih amandmajih. Odboru predlagam, da po končani razpravi v skladu s prvim
               odstavkom 128. člena Poslovnika glasuje o vseh členih predloga zakona skupaj. Ali kdo
               nasprotuje temu predlogu? Ugotavljam, da ne. Zato v razpravo najprej dajem 1. člen, h
               kateremu ni vloženih amandmajev in k razpravi se je že prijavil mag. Bojan
               Krajnc.</p>
            </sp>
            <sp xml:id="SDT7-OZG-redna-26-2017-05-11.sp65">

               <speaker>MAG. BOJAN KRAJNC (PS SMC):</speaker>

               <p>Hvala za besedo, gospa predsednica. Lep pozdrav še enkrat. Sam sem bil dolžan takoj
               po prekinitvi pojasniti rezultate usklajevanja, zaradi katerega smo prekinili sejo in
               sem zamudil s postopkovnim, zato mi dovolite, da sedaj v okviru te svoje razprave to
               storim in se ob tem utemeljevanju tudi takoj navežem na to, kar je državni sekretar
               pravkar povedal.</p>
               <p>Ob upoštevanju hotenj, želja in pričakovanj Obrtne zbornice in Gospodarske zbornice
               Slovenije, lahko povem, da v toku tega 45 minutnega usklajevanja vseh teh predvsem
               pravnih dilem kako na ustrezen način zapisati ta amandma, ni bilo možno rešiti. Te
               pravne dileme gredo celo tako daleč, da bo treba še preveriti ustavno skladnost
               zapisa amandmaja. Lahko pa na tem mestu povem, in lahko to vzamete kot neke vrste
               obljubo, da bomo skupaj z Ministrstvom za gospodarski razvoj in tehnologijo do
               plenarnega zasedanja poskušali pripraviti ustrezno obliko zapisa amandmaja. Lahko si
               predstavljate, da bo to neke vrste kompromis med tem, kar sta pravkar predstavnika
               Obrtne zbornice in Gospodarske zbornice Slovenije in tem, kar so nameni in cilji
               osnovnega zakona in tudi te novele, ki jo danes sprejemamo. Tukaj smo dobili podporo
               MRGT, da bo vložil maksimalne napore v to. Mi pa ni treba verjetno posebej razlagati,
               da podpiramo koalicijske amandmaje, ki smo jih vložili in namene in cilje zakona, ki
               so predstavljeni v gradivu. Hvala lepa.</p>
            </sp>
            <sp xml:id="SDT7-OZG-redna-26-2017-05-11.sp66">

               <speaker>PREDSEDNICA ANDREJA POTOČNIK:</speaker>

               <p>Hvala. Že še kdo razpravljati? Gospod Jožef Horvat, izvolite.</p>
            </sp>
            <sp xml:id="SDT7-OZG-redna-26-2017-05-11.sp67">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica. Moram reči, da sem pričakoval, da bo ta 45 minutni
               odmor prinesel nek konkretnejši rezultat in da bo predstavljen čisto na začetku
               nadaljevanja te seje, zato nisem predlagal proceduralnih predlogov. Ta bi bil takšen.
               Ker kot zgleda ima Vlada namen nekako vključiti obe zbornici, vendar pravi, da je
               sama dikcija amandmaja pravno ali kako drugače sporna, ne vem. Podobno je sedaj
               povedal tudi predstavnik koalicije. Ampak imamo pa problem. Če mora biti to
               amandmirano ali pa dodan 7.a člen ali kateri drugi, to boste vi povedali, da potem
               verjamemo in zaupamo, da bo do plenarne seje pripravljen amandma, ki bo vključil obe
               zbornici, kako ne vem, se boste uskladili. Ker poglejte, gospe in gospodje, če
               govorimo o zakonu o podpornem okolju za podjetništvo, se pravi, da gre za nekaj
               dobrega, gre za dobro okolje, najbrž ne za slabo, gre za podporno dobro okolje,
               pozitivno okolje, za podjetništvo. Za božjo voljo kdo lahko kaj več o podjetništvu
               pove kot prav ti dve zbornici, kjer imamo danes tudi dva predstavnika. Tako si
               predstavljam in ni druge osnovnošolske logike. Zato mislim, da  so zlata vredne zbornice kot partner MRGT-ja, ko
               gre za neko oblikovanje podjetniškega okolja. Dajte jih vključiti. Tukaj bi imel rad
               neko zagotovilo, da bo res ta zadeva šla v tej smeri kot sta gospoda iz Gospodarske
               zbornice in Obrtno-podjetniške zbornice Slovenije razpravljala, da bo v tej smeri, da
               bosta obe zbornici nekako vključeni kot dva nosilca, poleg še drugih, da bosta
               vendarle vključena kot ključna nosilca podjetniškega okolja.</p>
               <p>Druge logike ne vidim. Ker če bomo tu eliminirali zbornice, potem moram reči, da mi
               potem ni nič jasno. Res lepo prosim, da se tu zelo korektno dogovorimo. Mi bomo šli
               naproti tovrstnim rešitvam. Hvala.</p>
            </sp>
            <sp xml:id="SDT7-OZG-redna-26-2017-05-11.sp68">

               <speaker>PREDSEDNICA ANDREJA POTOČNIK:</speaker>

               <p>Hvala. Gospod Franc Laj, izvolite, imate besedo.</p>
            </sp>
            <sp xml:id="SDT7-OZG-redna-26-2017-05-11.sp69">

               <speaker>FRANC LAJ (PS NP):</speaker>

               <p>Spoštovana predsednica, hvala za dano besedo. Samo tu nekje bi nadaljeval, kot je
               kolega Horvat končal. Mislim, da bi največjo kvaliteto dosegli, če bi dejansko te dve
               reprezentativni zbornici sistemsko vključili v podporno okolje. Nenazadnje imajo
               svojo zelo močno mrežo, ki je prepredena čez celotno območje Slovenije in so prvi
               tisti, ki so v kontaktu. Rekel bom tako. Skoraj tako, da lahko nudijo prvo pomoč. Čim
               dlje so oddaljeni, tem hujše je. Predvsem pa to, da ko te mreže obstajajo in bi sedaj
               po novem prihajalo do kakršnegakoli podvajanja. Šele takrat smo naredili slabo.
               Najbolj racionalno bi bila porabljena ta sredstva, če bi se dejansko to sistemsko
               tudi uredilo. Hvala.</p>
            </sp>
            <sp xml:id="SDT7-OZG-redna-26-2017-05-11.sp70">

               <speaker>PREDSEDNICA ANDREJA POTOČNIK:</speaker>

               <p>Hvala. K besedi se je prijavila gospa Vojka Šergan.</p>
            </sp>
            <sp xml:id="SDT7-OZG-redna-26-2017-05-11.sp71">

               <speaker>VOJKA ŠERGAN (PS SMC):</speaker>

               <p>Hvala za besedo. Spoštovani predstavniki Vlade, vabljeni in kolegice in kolegi! V SMC
               podpiramo zakon o podpornem okolju za podjetništvo, ki je na mizi in pa zagovarjamo
               tudi to, da morajo biti zbornice tudi ustrezno v tem zakonu opredeljene s svojimi
               mrežami, ki jih imajo in pomembno prispevajo k temu podpornemu okolju na terenu.</p>
               <p>Kajti Obrtna zbornica Slovenije ima zelo dobro organizirano mrežo tudi na podeželju,
               še širše kot Gospodarska zbornica, ampak to je zaradi tega, ker je OZS vedno
               podpirala mikro podjetja in ta so tudi na podeželju prisotna. S svojimi enotami
               pomembno vpliva tudi na razvoj podeželja in podjetništva na podeželju. Tako da obe
               zbornici imata to vlogo, zato se tudi v SMC zavzemamo za to, da se najde ta skupni
               jezik z Ministrstvom za gospodarski razvoj in tehnologijo in se jim prizna, da so
               prepoznavni subjekti tega podpornega okolja.</p>
               <p>Nenazadnje je tudi prioriteta ministrstva v letu 2017 in tudi vseskozi usmerjena v
               izboljšanje poslovnega okolja in zmanjšanja administrativnih ovir za gospodarske
               subjekte, vzpostavitev celovitega, prijaznega, stabilnega, povezanega podjetniškega
               podpornega okolja. Prav to sodelovanje z zbornicama bo pomembno prispevalo k tem
               ciljem, ki se jim je ministrstvo nekako zadalo. Zato verjamem, da bo to.</p>
               <p>Rada bi izpostavila samo še to, da pravzaprav vem točke, da ta mreža zbornic nekako
               opravlja in po mojem vedenju zelo kvalitetno. Se pa strinjam,  da je treba te Vem točke, tako kot je že
               sekretar povedal, nadgrajevati, da je treba prinesti več znanj v zbornice. Sama bi
               mogoče opozorila tudi na to, da bo zelo pomembno, da bodo potem zbornice nekako na
               terenu opravile tudi za te ljudi, ki delujejo v tem okolju, kvalitetno izobraževanje,
               da nadgradijo ta znanja in da bodo še močnejši člen spodbujanja tega podjetništva v
               tem okolju, kjer delujejo. Se strinjam, da zaradi tega, ker je to članstvo postalo
               pred leti neobvezno, je ta napor zbornic še toliko večji. Zdi se mi, da imajo potem
               zbornice tukaj priložnost, da si s svojim kvalitetnim delovanjem pridobijo nazaj
               ugled še večjim številom članom, ki so na terenu in da na ta način potem seveda
               Ministrstvo za gospodarstvo dobi še boljšega sogovornika. Zaradi tega, ker če bo
               zbornica imela več članstva, ki bo nekako zagovarjalo oziroma imelo možnost
               postavljanja svojih problemov preko zbornic, bo tudi boljši sogovornik na nek način z
               Ministrstvom za gospodarstvo. To se mi zdi, da je zelo pomembno, da nekako
               povezujemo, povežemo.</p>
               <p>Še to bi rada poudarila, da vedno je v delovanju na terenu in v vsem, kar skupaj
               poskušamo soustvarjati neke dobro podporno okolje zelo pomembno. Pomembni so ljudje,
               njihova znanja in tisto, da je treba delovati v dobro ljudi in ta kvaliteta potem ne
               zaostane. Hvala lepa.</p>
            </sp>
            <sp xml:id="SDT7-OZG-redna-26-2017-05-11.sp72">

               <speaker>PREDSEDNICA ANDREJA POTOČNIK:</speaker>

               <p>Hvala. K besedi se je ponovno javil mag. Bojan Krajnc.</p>
            </sp>
            <sp xml:id="SDT7-OZG-redna-26-2017-05-11.sp73">

               <speaker>MAG. BOJAN KRAJNC (PS SMC):</speaker>

               <p>Hvala še enkrat za besedo. Rad bi se navezal na kolega Horvata v tistem delu, kjer je
               izrazil skrb, da ne bi prišlo do izključevanja Gospodarske zbornice Slovenije in
               Obrtne zbornice Slovenije. Mislim, da niti dosedanja praksa pri delovanju obeh
               zbornic, niti novela tega zakona ne dajeta razlogov za skrb, da bi prišlo do prav
               namernega razmisleka o tem, da spreminjamo zakon zaradi tega, da bi izključevali
               Gospodarsko zbornico Slovenijo in Obrtno zbornico Slovenije.</p>
               <p>Na drugi strani bi lahko izrazili skrb tudi za izključevanje drugih deležnikov pri
               zagotavljanju, kot ste se kolega Horvat izrazil, ugodnega poslovnega okolja in z
               anulacijo izključevanja kogarkoli tako zbornic kot kogarkoli drugega, bo potrebno
               najti kompromis za sodelovanje.</p>
               <p>Ko govorimo o mrežah, moram pač povedati, da je mreženje sodoben koncept upravljanja
               z sistemi, v katerih nastopajo ljudje, če pustimo ob strani tiste, v katerih
               nastopajo stroji. Državni sekretar je že govoril o tem in priznal zbornicama tako
               tradicionalno kot strokovno vlogo ali pa če hočete kompetence za to, da mrežijo in
               povezujejo, hkrati pa ne moremo izključiti nekaterih drugih, ki določene kompetence
               na nekaterih področjih tudi imajo.</p>
               <p>Tu bi se samo na kratko navezal na neko razpravo, ki smo jo imeli, če se boste
               spomnili pri zakonu o spodbujanju skladnega regionalnega razvoja. Konkretne pobude
               sicer drugačne, ampak načeloma, sta obe zbornici tudi takrat dajali pobude nekako v
               tej smeri kot danes in nekaj od tega je bilo upoštevanega v 6. členu, ki govori o
               svetih razvojnih regij, spet na način, da smo vključevali in ne izključevali drugih.
               V tej smeri pričakujem, da bo šel ustrezen pravnoformalni predlog amandmaja do
               plenarnega zasedanja in da bojazni za izključevanje ni.</p>
            </sp>
            <sp xml:id="SDT7-OZG-redna-26-2017-05-11.sp74">

               <speaker>PREDSEDNICA ANDREJA POTOČNIK:</speaker>

               <p>Hvala. Gospod Jožef Horvat.
               </p>
            </sp>
            <sp xml:id="SDT7-OZG-redna-26-2017-05-11.sp75">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica. Svojemu spoštovanemu kolegu Bojanu Krajncu zaupam.
               Verjamem, da nas ne bo prinesel naokoli s svojo izjavo in pričakujem kolega Krajnc,
               da nam še bolj podrobno poveste, h kateremu členu lahko na plenarnem zasedanju
               pričakujemo amandma. Najbrž k 2. členu, ki bo odprt, ker predpostavljam, da bo
               amandma k 2. členu koalicijskih poslanskih skupin sprejet. Res bi želel, gospod
               Krajnc, vašo besedo. V naši stranki pravimo beseda velja in verjamem, da tudi pri vas
               osebno.</p>
            </sp>
            <sp xml:id="SDT7-OZG-redna-26-2017-05-11.sp76">

               <speaker>PREDSEDNICA ANDREJA POTOČNIK:</speaker>

               <p>Replika, mag. Bojan Krajnc.</p>
            </sp>
            <sp xml:id="SDT7-OZG-redna-26-2017-05-11.sp77">

               <speaker>MAG. BOJAN KRAJNC (PS SMC):</speaker>

               <p>Kolega Horvat, k 2. členu po predhodnem posvetovanju tudi z spoštovano gospo
               sekretarko. Mislim, da novega 7.a člena ne bo možno dodajati. Besede sem pa še
               izrekel tako, da so na magnetogramu in so bile izrečene ali dane.</p>
            </sp>
            <sp xml:id="SDT7-OZG-redna-26-2017-05-11.sp78">

               <speaker>PREDSEDNICA ANDREJA POTOČNIK:</speaker>

               <p>Besedo ima gospod Primož Hainz.</p>
            </sp>
            <sp xml:id="SDT7-OZG-redna-26-2017-05-11.sp79">

               <speaker>PRIMOŽ HAINZ (PS DeSUS):</speaker>

               <p>Hvala lepa, gospa predsednica. Sam bom tudi potrkal na moralo in na obljube. Sam sem
               večni optimist. Samo mene je takrat ob tistem zakonu o pokopališki dejavnosti
               optimizem malce minil oziroma sem malo bolj skeptičen postal, ker sedaj, ko bomo
               imeli na pokopališčih pravo grozo, ker bodo letali podjetniki okoli, ampak dobro
               počakajmo odločitev Ustavnega sodišča.</p>
               <p>Moram se izreči, če sem na tej seji, okoli tega in reči, da takrat, ko sem opazoval
               to razgradnjo obveznega članstva v obeh zbornicah, sem bil intimno proti. Nisem pa
               takrat nič odločal. Še danes mislim, da to ni bilo najbolje. Ampak dobro, če sta že
               obe asociaciji prostovoljni, potem ji toliko bolj lahko zaupamo v tem smislu, da se
               trudijo delati za gospodarstvo. Podpiram, da imajo svoje mesto, da ne bi šli v tem
               liberalizmu ali pa tej neoliberalni komponenti, da ne rečem paradigmi, predaleč v
               popolno anarhijo, kar se nam rado dogaja.</p>
               <p>Zato sem zato, da to mi uredimo. Upam, da bo do Državnega zbora nek predlog
               pripravljen v primerni obliki, ker se strinjam s tem, da bi morala biti Vlada
               zainteresirana za močnega sogovornika, ki bo le zastopal avtentične interese malega
               in velikega gospodarstva. Zelo preprosto kakorkoli se to tudi demagoško sliši, ampak
               tako je. Dobro, da ne bi ponavljal tisto, kar gospod Horvat reče po mnenju
               gospodarstva itd. Hvala lepa.</p>
            </sp>
            <sp xml:id="SDT7-OZG-redna-26-2017-05-11.sp80">

               <speaker>PREDSEDNICA ANDREJA POTOČNIK:</speaker>

               <p>Hvala. Besedo predajam gospodu Matjažu Hanu.</p>
            </sp>
            <sp xml:id="SDT7-OZG-redna-26-2017-05-11.sp81">

               <speaker>MATJAŽ HAN (PS DS):</speaker>

               <p>Hvala lepa. Že ene tri dni se vrtimo na tem vprašanju, ki je danes na mizi oziroma o
               tem amandmaju Obrtne in Gospodarske zbornice Slovenije. Veliko poslušam kaj dobrega
               Gospodarska in Obrtna zbornica delata. S tem se ne bi hvalil, saj to je vaše osnovno
               delo. Zaradi tega ste in zaradi tega boste in to je ključno delo. Ker če tega ne
               delaš, potem tudi takih zbornic ne rabiš.</p>
               <p>Zgodovinski spomin je jasen. Mi smo bili proti temu, da gre Obrtna zbornica na
               obvezno članstvo. Takrat žal nismo bili uspešni. Je pa tako. Tudi sam se strinjam, da
               bomo počakali do seje Državnega zbora. Drugače pa imamo tako v tem Državnem zboru v
               zadnjem času en sistem. Kljub opozorilom, ko se taka zakonodaja sprejema in
               ministrstva vztrajajo pri nekaterih stališčih, potem ugotavljamo, da smo naredili
               kakšno napako in potem kak posamezni poslanec vlaga zakon z enim členom. Sedaj imamo
               v teh dneh kar dva taka zakona. En je zakon o tobaku, drugi je zakon o alkoholu in
               vsak poslanec si potem dela malo reklame. Žalostno pa je, da ministrstva takrat ko
               sprejemamo zakonodajo ne poslušajo nekaterih argumentov, ki jih tudi poslanci vseh
               strank delamo, ampak so oni trdno na nekih stališčih, da imajo prav. Tako da prvo
               počakajmo do seje. Social demokrati bomo tudi počakali. Upam, da boste spisali v
               sodelovanju  z
               ministrstvom in v sodelovanjem z obema zbornicama tak amandma, da bodo lahko vsi
               živeli.</p>
               <p>Upam pa, da ne bo ta amandma potuha obema zbornicama. Hvala.</p>
            </sp>
            <sp xml:id="SDT7-OZG-redna-26-2017-05-11.sp82">

               <speaker>PREDSEDNICA ANDREJA POTOČNIK:</speaker>

               <p>Hvala. K besedi se je prijavila še gospa Suzana Lep Šimenko.</p>
            </sp>
            <sp xml:id="SDT7-OZG-redna-26-2017-05-11.sp83">

               <speaker>SUZANA LEP ŠIMENKO (PS SDS):</speaker>

               <p>Najlepša hvala za besedo. Sedaj bom začela tako. Vidim, da so zbornice sedaj na nek
               način na trgu in se morajo zelo truditi in dokazovati svoje delo, tako da o tem ali
               jim je možno zaupati ali ne, mislim, da tukaj ni nobenega dvoma. V Slovenski
               demokratski stranki ocenjujemo, da je ključno, da bi zbornice vključili v sistem. Po
               naši oceni bi jim lahko mogoče predali še katero drugo nalogo, ker nenazadnje imajo
               izjemno pomembno vlogo v Sloveniji. In če kdo potem so zbornice tisti pravi glas
               našega gospodarstva glede na število članov in to kar dejansko tudi zastopajo.</p>
               <p>Moram pa reči, da sem tudi sama na nek način večni optimist, ampak nekaj sem se pa
               vseeno naučila v tem Državnem zboru, da vse kar je tu izrečeno in tudi obljubljeno,
               potem ni uresničeno. Na nek način že obžalujem, da v tej 45 minutnem odmoru ni prišlo
               do ustreznega dogovora. Sama pričakujem in si želim, da najdete ustrezno rešitev. V
               kolikor do te rešitve ne bi prišlo, potem tudi zakona kot takega ne bomo v Slovenski
               demokratski stranki podprli. V kolikor pa se tukaj najde ena ustrezna rešitev, potem
               pa zakon kot tak tudi podpiramo. Resnično apeliram na vas, ker nenazadnje to je tisto
               ključno, kar bi morali poslušati. Glas našega gospodarstva. Hvala.</p>
            </sp>
            <sp xml:id="SDT7-OZG-redna-26-2017-05-11.sp84">

               <speaker>PREDSEDNICA ANDREJA POTOČNIK:</speaker>

               <p>Gospod Matjaž Han, izvolite.</p>
            </sp>
            <sp xml:id="SDT7-OZG-redna-26-2017-05-11.sp85">

               <speaker>MATJAŽ HAN (PS SD):</speaker>

               <p>Zmeraj je lažje poslušati, ko si v opoziciji. Ko si v poziciji, ga ne slišiš. Spomnim
               se takrat, ko smo reformirali te zbornice, so tudi zbornice govorile pa jih vaša
               stranka ni slišala.</p>
            </sp>
            <sp xml:id="SDT7-OZG-redna-26-2017-05-11.sp86">

               <speaker>PREDSEDNICA ANDREJA POTOČNIK:</speaker>

               <p>Želi še kdo besedo? Smo še pri 1. členu, kjer je ponavadi splošna razprava.
               Ugotavljam, da ne, zato zaključujem razpravo. Pri tem členu ni bilo predlaganih
               amandmajev.</p>
               <p>V razpravo dajem 2. člen in amandma koalicijskih poslanskih skupin. Želi kdo besedo?
               Ugotavljam, da ne, zato zaključujem razpravo in prehajamo na glasovanje o amandmaju k
               2. členu koalicijskih poslanskih skupin.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma soglasno sprejet.</p>
               <p>Proceduralno, gospod Jožef Horvat.</p>
            </sp>
            <sp xml:id="SDT7-OZG-redna-26-2017-05-11.sp87">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica. Glede na razpravo, ko smo si bili nekako enotni, vsaj
               tako sem razumel, da je potrebno obe zbornici vključiti kot nosilce podpornega okolja
               podjetništva, gospa predsednica, predlagam, da po sedaj sprejetem amandmaju k 2.
               členu, kar sedaj pomeni, da je 2. člen odprt za plenarno zasedanje, da tukaj odbor
               sprejme sklep - bo najboljše, da ga kar sami oblikujete – v skladu z razpravo, in
               sicer, da odbor poziva Vlado in obe zbornici, da pripravi do plenarnega zasedanja
               amandma k 2. členu, tako da se obe zbornici vključita v podporno okolje. Hvala
               lepa.</p>
            </sp>
            <sp xml:id="SDT7-OZG-redna-26-2017-05-11.sp88">

               <speaker>PREDSEDNICA ANDREJA POTOČNIK:</speaker>

               <p>Prosila bi, če mi ta sklep lahko napišete in lahko o njem glasujemo, ko končamo z
               zakonom. Mi smo sedaj sredi členov in ne želim, da o nekem sklepu sredi členov
               glasujemo, ampak želim proceduro zaključiti po samih členih.</p>
               <p>Nadaljevala bi z razpravo o členih 3. do 5. h katerim ni vloženih amandmajev. Želi
               kdo razpravljati? Ugotavljam, da ne, zato to razpravo zaključujem.</p>
               <p>V razpravo dajem 6. člen in amandma koalicijskih poslanskih skupin. Želi kdo
               razpravljati? Ugotavljam, da ne. Zato razpravo zaključujem in prehajamo na glasovanje
               o amandmaju k 6. členu koalicijskih poslanskih skupin.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma soglasno sprejet.</p>
               <p>V razpravo dajem člene od 7. do 13. h katerim ni vloženih amandmajev. Želi kdo
                  razpravljati?
               Ugotavljam, da ne, zato razpravo zaključujem.</p>
               <p>V razpravo dajem 14. člen in amandma koalicijskih poslanskih skupin. Ugotavljam, da
               ni želje po razpravi, zato prehajamo na glasovanje o amandmaju k 14. členu
               koalicijskih poslanskih skupin.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma soglasno sprejet.</p>
               <p>V razpravo dajem člene do 15. do 20. h katerim ni vloženih amandmajev. Ugotavljam, da
               ni želje po razpravi, zato razpravo zaključujem.</p>
               <p>V skladu s predhodno sprejeto odločitvijo odbora prehajamo na glasovanje o vseh
               členih skupaj. Prosila bi, da glasujemo o vseh členih skupaj.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da so členi soglasno sprejeti.</p>
               <p>Počakamo še sklep, ki ga je predlagal gospod Jožef Horvat. Bom prebrala. Gospod Jožef
               Horvat predlaga sledeči sklep: »Odbor za gospodarstvo poziva Vlado, Gospodarsko
               zbornico in Obrtno zbornico Slovenije, da do seje Državnega zbora pripravijo ustrezen
               amandma k 2. členu predloga zakona, ki bo kot nosilce nalog podjetniškega okolja
               vključil tudi OZS in GZS.« Želi kdo razpravljati? Gospod Matjaž Han, izvolite.</p>
            </sp>
            <sp xml:id="SDT7-OZG-redna-26-2017-05-11.sp89">

               <speaker>MATJAŽ HAN (PS SD):</speaker>

               <p>Gospod Horvat je res mojster. Gospod Horvat, to ni več stvar Vlade. Vlada ne more
               vlagati amandmaja. Amandma lahko vlagamo samo mi. Mislim, ne morem sprejeti takega
               sklepa. Dajte ga preoblikovati. Potem bodo oni rekli, da se niso dogovorili in mi
               bomo ostali na suhem. Mislim, da je dosti beseda, ki jo je dal gospod Krajnc. SMC je
               rekel, da bo to uredil in stvar je rešena. Bodimo tudi realni. Nikdar nismo takega
               sklepa sprejeli. Na koncu lahko ta amandma vloži vsak posamezni poslanec, če ga ne bo
               koalicija. Ne pa, da sedaj pozivamo Vlado itd. Normalno da se bodo pogovarjali, ampak
               ne more biti tako formuliran sklep. Nima smisla, da se glasuje o sklepu, ker je sklep
               brezpredmeten. To bi lahko ugotovila tudi predsednica.</p>
            </sp>
            <sp xml:id="SDT7-OZG-redna-26-2017-05-11.sp90">

               <speaker>PREDSEDNICA ANDREJA POTOČNIK:</speaker>

               <p>Besedo dajem mag. Bojanu Krajncu, potem pa še Jožefu Horvatu.</p>
            </sp>
            <sp xml:id="SDT7-OZG-redna-26-2017-05-11.sp91">

               <speaker>MAG. BOJAN KRAJNC (PS SMC):</speaker>

               <p>Hvala za ta uvid kolega Hana. Izhajajoč iz parlamentarne prakse tudi ga bo treba
               preformulirati. Lahko pa gospod Horvat ponovim še enkrat, kar sem že ponovil.
               Priznaval vam tudi, da ste spretni in greste še naprej s svojimi predlogi čisto
               politično legitimno. Kar se mene tiče, pa ne glede na to, da Vlada ni tista, ki bi
               lahko vlagala amandmaje v drugem delu vašega sklepa, tudi če prvi del prepustite že
               zelo implicirate rešitev, za katero pa kot sem danes že povedal kakšna točno bo še ne
               vemo zato, ker je treba opraviti dodatna usklajevanja pravnoformalne narave. Lahko je
               to poročilo o vključevanju ali karkoli podobnega, ampak tako decidirano kot ste vi v
               drugem sklepu zapeljali, je nek poskus vplivati že na to kakšna naj ta rešitev bo.
               Samo povedal sem, da bo treba poiskati ustrezno oblikovan amandma, ki bo vključeval
               želje in hotenja Obrtne zbornice in Gospodarske zbornice.</p>
            </sp>
            <sp xml:id="SDT7-OZG-redna-26-2017-05-11.sp92">

               <speaker>PREDSEDNICA ANDREJA POTOČNIK:</speaker>

               <p>Gospod Jožef Horvat. Kot predsednica odbora bi rada obrazložila, da v bistvu
               amandmaje lahko vloži vsaka poslanska skupina, tako da sedaj nismo omejeni samo na
               koalicijo.</p>
            </sp>
            <sp xml:id="SDT7-OZG-redna-26-2017-05-11.sp93">

               <speaker>JOŽEF HORVAT (PS NSi):</speaker>

               <p>Seveda toliko parlamentarno proceduro poznam. Vsak predlog politike je politični
               predlog. Drugih ne znam vlagati. Sam bi samo želel neko zagotovilo. Dejstvo je, da pa
               bo koalicija se z Vlado posvetovala, zato sem pač tu napisal,  da se skupaj usede Vlada, zbornici in
               seveda tudi predsednica odbora. To bi bil en dober tim, ki bo naredil eno dobro
               rešitev. Rešitev je pa takšna, ker je iz razprave koalicijskih poslancev sledilo, da
               ne govorim o opozicijskih, da se kot nosilce podpornega okolja za podjetništvo
               vključi, dobesedno vključi, obe zbornici. Naša poslanska skupina bo vložila tak
               amandma, če bomo videli, da ne bo koalicija vložila. Ampak mi bi želeli, da bo
               amandma sprejet. Gre zato, da naredimo eno dobro skupno rešitev. Skupaj. Koalicija in
               opozicija in zbornice, da bomo tukaj vsi zadovoljni. Gre za to, da najdemo optimalno
               rešitev. Danes pri tej točki neham govoriti.</p>
            </sp>
            <sp xml:id="SDT7-OZG-redna-26-2017-05-11.sp94">

               <speaker>PREDSEDNICA ANDREJA POTOČNIK:</speaker>

               <p>Mislim, da je ta čas, ki ga trenutno za ta sklep zapravljamo, v tem kontekstu res ni…
               Takoj dobite repliko, ampak prej si bom vzela čas za svojo besedo. Kot predsednica
               odbora si lahko vzamem besedo. Tokrat si jo bom, ker me je gospod Jožef Horvat
               pozval, da si tudi sama vzamem čas in verjemite mi, gospod Jožef Horvat, sama si
               vedno vzamem čas za vsak čas posebej. V bistvu tudi če je ta sklep sprejet ali ne, mi
               si bomo ta čas vzeli in bomo skušali najti najboljšo rešitev. Repliko pa dajem
               gospodu Matjažu Hanu.</p>
            </sp>
            <sp xml:id="SDT7-OZG-redna-26-2017-05-11.sp95">

               <speaker>MATJAŽ HAN (PS SD):</speaker>

               <p>Predsednica, samo toliko. Replika ima prednost pred vašim izvajanjem. Gospod Horvat
               je danes zelo dober. Spomnil bi ga kako je sedaj pozval koalicijo, Vlado, kako naj to
               strokovno in tako naredimo. Čudno da ni imel te ideje, ko je vlagal pomurski
               zakon.</p>
            </sp>
            <sp xml:id="SDT7-OZG-redna-26-2017-05-11.sp96">

               <speaker>PREDSEDNICA ANDREJA POTOČNIK:</speaker>

               <p>Prehajamo na glasovanje o sklepu, ki sem ga prebrala že pred to obrazložitvijo.
               Prosim, da glasujemo o tem sklepu.</p>
               <p>Kdo je za? <stage>(4 člani.)</stage> Je kdo proti? <stage>(9 članov.)</stage></p>
               <p>Ugotavljam, da sklep ni bil sprejet.</p>
               <p>S tem smo zaključili drugo obravnavo predloga zakona na matičnem delovnem telesu.
               Sprejeti amandmaji se vključijo v dopolnjen predlog zakona, ki bo sestavni del
               poročila odbora. Določiti moramo še poročevalca za sejo Državnega zbora. Predlagam da
               je to gospod Marko Ferluga.</p>
               <p>S tem zaključujem to točko dnevnega reda.</p>
               <p>Vsem vabljenim hvala in lep dan še naprej.</p>
               <p>Prehajamo na <title>8. TOČKO DNEVNEGA REDA – PREDLOG PRIPOROČILA VLADI REPUBLIKE
                  SLOVENIJE V ZVEZI S SKLADNIM REGIONALNIM RAZVOJEM IN USTVARJANJEM POGOJEV ZA NOVA
                  DLEOVNA MESTA NA PODEŽELJU EPA 1856-VII.</title> Predlog priporočila je Državnemu
               zboru predložil poslanec Andrej Čuš in je objavljen na spletni strani v Poročevalcu z
               dne 21. 3. 2017. Odbor bo kot matično delovno telo to točko obravnaval na podlagi
               107., 111., 169.a člena in 171. člena Poslovnika Državnega zbora. K tej točki so bili
               vabljeni: predlagatelj Andrej Čuš, Vlada, Ministrstvo za gospodarski razvoj in
               tehnologijo, Zakonodajno-pravna služba, Državni svet.</p>
               <p>Poleg predloga priporočila ste prejeli še naslednje gradivo: mnenje
               Zakonodajno-pravne službe in mnenje Vlade. Rok za vložitev amandmajev se je iztekel
               5. 5. 2017. V poslovniškem roku kvalificirani predlagatelji k predlogu priporočila
               niso vložili amandmajev.</p>
               <p>Pričenjam drugo obravnavo predloga priporočila, v kateri bomo na podlagi 171. člena v
               povezavi s 126. členom Poslovnika Državnega zbora opravili razpravo in glasovanje o
               posameznih delih oziroma točkah predloga priporočila.</p>
               <p>Besedo predajam predstavnici Zakonodajno-pravne službe gospe Lenči Arko Fabjan.
               Izvolite.</p>
            </sp>
            <sp xml:id="SDT7-OZG-redna-26-2017-05-11.sp97">

               <speaker>LENČA ARKO FABJAN:</speaker>

               <p>Hvala za besedo. Zakonodajno-pravna služba je v svojem mnenju po ustaljenem uvodu, ki
               ga daje v primeru predloga priporočila ocenila, da je predlog priporočila oblikovan
               tako, da napotuje na zaključek, da Vlada načel skladnega regionalnega razvoja ne
               upošteva. Ker za navedeni zaključek v predlogu priporočila ni najti potrditve, smo
               menili, da bi bilo ta del predloga ponovno pretehtati in besedilo ustrezno
               oblikovati. Hvala.</p>
            </sp>
            <sp xml:id="SDT7-OZG-redna-26-2017-05-11.sp98">

               <speaker>PREDSEDNICA ANDREJA POTOČNIK:</speaker>

               <p>Hvala. Za magnetogram naj samo povem, da predlagatelj gospod Andrej Čuš ni prisoten
                   na seji, zato mu
               nisem dala besede na začetku.</p>
               <p>Besedo pa predajam predstavniku Vlade, državnemu sekretarju mag. Alešu
               Cantaruttiju.</p>
            </sp>
            <sp xml:id="SDT7-OZG-redna-26-2017-05-11.sp99">

               <speaker>MAG. ALEŠ CANTARUTTI:</speaker>

               <p>Hvala lepa. Kratko naše stališče. Naše stališče je, da dodatna priporočila niso
               potrebna, saj si Vlada v okviru omejenih proračunskih možnosti prizadeva za dosledno
               izvajanje najprej zakona o spodbujanju skladnega regionalnega razvoja, da je sprejela
               strategijo razvoja lokalne samouprave v Republiki Sloveniji in da izvaja aktivno
               kmetijsko politiko in politiko razvoja podeželja. Pri kreiranju in izvajanju politik
               bo tudi v prihodnje v skladu s proračunskimi zmožnostmi upoštevala načela skladnega
               regionalnega razvoja in s tem ustvarjala kar najboljše pogoje za delovna mesta tudi
               na podeželju.</p>
            </sp>
            <sp xml:id="SDT7-OZG-redna-26-2017-05-11.sp100">

               <speaker>PREDSEDNICA ANDREJA POTOČNIK:</speaker>

               <p>Najlepša hvala. Prehajamo na razpravo in glasovanje o predlogu priporočila.
               Predlagam, da se po opravljeni razpravi glasuje o vseh delih akta. Ugotavljam, da
               nihče ne nasprotuje temu predlogu, zato v razpravo dajem 1. člen in edino točko tega
               priporočila. Želi kdo razpravljati? Ugotavljam, da ne, zato zaključujem razpravo.
               Prehajamo na glasovanje o vseh delih predloga akta skupaj.</p>
               <p>Kdo je za? <stage>(1 član.)</stage> Je kdo proti? <stage>(10 članov.)</stage></p>
               <p>Ugotavljam, da predlogi priporočila niso sprejeti.</p>
               <p>Ker deli predloga priporočila nismo bili sprejeti, je na podlagi razlage Komisije za
               poslovnik v zvezi z drugim odstavkom 61. člena Poslovnika Državnega zbora z dne 9.
               12. 2009 ugotavljam, da je obravnava predloga priporočila na matičnem delovnem telesu
               končana. S tem zaključujem drugo obravnavo predloga priporočila na matičnem delovnem
               telesu. Odbor bo pripravil poročilo, v katerega bo to ugotovitev vključil in ga
               posredoval predsedniku Državnega zbora. Določiti moramo še poročevalca za sejo
               Državnega zbora. Predlagam, da sem to sama.</p>
               <p>Zaključujem to točko dnevnega reda.</p>
               <p>Prehajam še na zadnjo točko dnevnega reda – <title>RAZNO.</title>
               </p>

               <p>Želi kdo besedo? Ugotavljam, da ne.</p>
               <p>Zaključujem tudi to točko in s tem tudi današnjo sejo Odbora za gospodarstvo.</p>
               <p>Vsem se zahvaljujem za razpravo in za potrpežljivost. <stage type="time">Seja je bila končana 11.
                  5. 2017 ob 15.27 uri.</stage>
               </p>
            </sp>
         </div>
      </body>
   </text>
</TEI>
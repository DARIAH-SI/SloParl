<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZNZJUILS-redna-44-2018-01-11">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranje zadeve, javno upravo in lokalno samoupravo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">5CDD32004AAEDB4CC12581FA003FA5FC</idno>
               <idno type="custom" subtype="day">C4E64146C6A8568BC1258217002F6034</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=C4E64146C6A8568BC1258217002F6034</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZNZJUILS-redna-44-2018-01-11.OZNZJUILS" n="44">
               <name>redna seja</name>
               <date when="2018-01-11"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZNZJUILS-redna-44-2018-01-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZNZJUILS-redna-44-2018-01-11.OZNZJUILS">
                        <orgName key="OZNZJUILS">Odbor za notranje zadeve, javno upravo in lokalno samoupravo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA NOTRANJE ZADEVE, JAVNO UPRAVO IN LOKALNO
            SAMOUPRAVO</stage>
            <stage type="session">44. seja</stage>
            <stage type="date">(11. januar 2018)</stage>
            <stage type="chairman">Sejo je vodil mag. Dušan Verbič, predsednik Odbora za notranje zadeve, javno
            upravo in lokalno samoupravo.</stage>
            <stage type="time">Seja se je pričela ob 16.02.</stage>
            <stage type="mag"/>


            <sp xml:id="SDT7-OZNZJUILS-redna-44-2018-01-11.sp1">

               <speaker>PREDSEDNIK MAG. DUŠAN VERBIČ:</speaker>

               <p>Članice in člani odbora ter ostali prisotni, prav lepo pozdravljam in pričenjamo 44.
               sejo Odbora za notranje zadeve, javno upravo in lokalno samoupravo. Obveščam vas, da
               so zadržani in se seje ne morejo udeležiti naslednja člana ter članica in sicer Franc
               Laj, Peter Vilfan ter Anja Bah Žibert. Imamo še eno pooblastilo in sicer poslanec
               Dragan Matić pooblašča poslanca Saša Tabakovića.</p>
               <p>Prehajamo na določitev dnevnega reda seje odbora, ker v poslovniškem roku nisem
               prejel predlogov za spremembo dnevnega reda je določen dnevni red kot je bil določen
               s sklicem.</p>
               <p>Prehajamo na <title>TOČKO DNEVNEGA REDA, PREDLOG ZAKONA O DOPOLNITVI ZAKONA O DOSTOPU DO
                  INFORMACIJ JAVNEGA ZNAČAJA, SKRAJŠANI POSTOPEK Z OZNAKO EPA-2386-VII</title>, ki ga
               je Državnemu zboru v obravnavo predložila skupina poslank in poslancev, prvo
               podpisana Anita Koleša in je objavljen na spletnih straneh Državnega zbora. Kot
               gradivo ste prejeli mnenje Zakonodajno-pravne službe z dne 22. 12. 2017 in mnenje
               Vlade z dne 21. 12. 2017. K tej točki so bili vabljeni Anita Koleša v imenu
               predlagatelja, Ministrstvo za javno upravo, informacijski pooblaščenec,
               Zakonodajno-pravna služba, Državni svet, mag. Maja Grgič, Društvo novinarjev
               Slovenije, Sindikat novinarjev Slovenije, Združenje novinarjev in publicistov,
               Transparency International Slovenia. V poslovniškem roku ni bilo vloženih amandmajev,
               na klop pa ste prejeli predlog za amandma odbora koalicijskih poslanskih skupin k 1.
               členu. <stage type="mag">(nadaljevanje)</stage> Pričenjam drugo
               obravnavo predloga zakona o kateri bomo opravili razpravo in glasovanje o posameznih
               členih predloga zakona. Odboru predlagam, da obravnavo nadaljujemo na način, da
               razpravljamo po vrsti in posameznih členih ter sproti razpravljamo in glasujemo o
               amandmaju odbora. Na koncu pa še glasujemo o vseh členih skupaj. Ali kdo temu
               nasprotuje? Ugotavljam, da ne in se prav lepo zahvaljujem. Želi predstavnik
               predlagatelja zakona podati dopolnilno obrazložitev k členom predloženega zakona?</p>
               <p>In besedo dajem Aniti Koleša, prosim.</p>
            </sp>
            <sp xml:id="SDT7-OZNZJUILS-redna-44-2018-01-11.sp2">

               <speaker>ANITA KOLEŠA (PS SMC):</speaker>

               <p>Ja, hvala lepa gospod predsednik odbora, lepo vas pozdravljam vse prisotne, vabljene,
               člane poslanskih skupin in pa seveda tudi ostale, ki ste prisotni na tej seji
               odbora.</p>
               <p>Torej, z Zakonom o dostopu do informacij javnega značaja, ki je krovni zakon se
               pripisuje torej temu zakonu, da je krovni za transparentnost delovanja širšega
               javnega sektorja. Lahko bi rekli, da je njegov namen zagotavljanje javnosti in
               odprtosti organov, da omogoča uresničevanje pravice do informacije javnega značaja,
               da je njegov namen tudi v krepitvi transparentnosti in odgovornega ravnanja pri
               upravljanju z javnimi sredstvi in finančnimi sredstvi tistih poslovnih subjektov pod
               prevladujočim vplivom oseb javnega prava. Bistveni vidik pravice do dostopa do
               informacija javnega značaja pa je omogočanje nadzora javnosti nad delovanjem
               zavezancev po zakonu in, če poenostavim, državljanom mora biti omogočeno, da
               nadzirajo kako se javna sredstva porabljajo. Preprost, učinkovit in stroškovno hiter
               oziroma ugoden in hiter dostop do informacij javnega značaja bistveno prispeva k
               demokratičnosti in seveda kot sem že rekla, transparentnosti delovanja države in
               državnih organov. Tale kratek uvod sem naredila zato, da bi morda bolje razumeli
               namen in cilj spremembe oziroma dopolnitve Zakona o dostopu do informacij javnega
               značaja, kajti novela zakona, ki jo vlagamo v parlamentarni postopek koalicijski
               partnerji SMC, Desus in SD, namreč predstavlja neposreden odziv na pobudo, predlog,
               ki so ga v Društvu novinarjev Slovenije, Sindikatu novinarjev Slovenije, Združenju
               novinarjev in publicistov ter Transparency International naslovili na pristojno
               resorno ministrstvo, to je Ministrstvo za javno upravo. Novela predstavlja predlog s
               katerim bi se preprečilo zlorabo inštituta stranske udeležbe v pravnem postopku. Zdaj
               Ministrstvo za javno upravo se je na to pobudo odzvalo, odzvalo se je pozitivno, tudi
               ocenilo ta predlog sprememb zakona kot smiselno, je pa seveda pobudnikom
               predlagateljem povedalo, da sam zakon ni v namenu spreminjanja do konca mandata,
               torej, da ni v programu dela in, da je potrebno zato, da pridemo do spremembe zakona
               pač neko daljše časovno obdobje, za katerega pa se predlagatelji niso odločili in
               tudi mislim, da je prav tako. Zato smo pa se poslanci koalicije iz navedenih
               poslanskih skupin potem dogovorili z Ministrstvom za javno upravo, da bomo novelo
               zakona v zakonodajni postopek vložili namesto Vlade, saj nismo vezani na te
               dolgotrajne postopke pa tudi to časovnico, ki bi pač obravnavo zakona morda lahko
               celo pripeljala v naslednji mandat ali pa morda celo ne pripeljala v poslanske klopi.
               In zdaj, če še enkrat ponovim cilj novele zakona, torej želimo preprečiti zlorabo
               inštituta stranske udeležbe v pravnem postopku prek katerega se lahko ovira pravica
               dostopa do informacij javnega značaja, to pa pomeni, da je v postopku zahteva za
               dostop do informacij javnega značaja ali ponovne uporabe, stranka postopka lahko samo
               prosilec, <stage type="mag">(nadaljevanje)</stage> v primeru,
               da je z zakonom določeno, da so ti podatki javni. Namreč, v sodni praksi upravnih
               sodišč se je v zadnjih treh sodbah v letu 2016 zgodilo, da se je stranske udeležence
               pozvalo v postopke dostopa do informacij javnega značaja tudi tedaj, ko je šlo za
               podatke, ki so izrecno določeni kot javni. S tem je upravno sodišče naredilo neke
               vrste, mi smo mu rekli gordijski vozel, med varstvom osebnih podatkov, informacijami
               javnega značaja in procesnimi pravili v tem upravnem postopku, ki ga po naši oceni ne
               moremo drugače razrešiti oziroma presekati kot s spremembo zakona.</p>
               <p>Spoštovani! Slovenija ima visoke standarde na področju dostopa do informacij javnega
               značaja. Ocenjujemo, da ta praksa sodišč te standarde znižuje, in vsekakor želimo s
               to novelo zakona to preprečiti.</p>
               <p>Hvala lepa.</p>
            </sp>
            <sp xml:id="SDT7-OZNZJUILS-redna-44-2018-01-11.sp3">

               <speaker>PREDSEDNIK MAG. DUŠAN VERBIČ:</speaker>

               <p>Hvala lepa tudi vam.</p>
               <p>Besedo dajem Ministrstvu za javno upravo, državnemu sekretarju dr. Nejcu
               Brezovarju.</p>
            </sp>
            <sp xml:id="SDT7-OZNZJUILS-redna-44-2018-01-11.sp4">

               <speaker>DR. NEJC BREZOVAR:</speaker>

               <p>Hvala za besedo, predsednik.</p>
               <p>Spoštovane poslanke, spoštovani poslanci!</p>
               <p>Tokrat na kratko, ker Vlada ni predlagateljica in ker je bila vsebina že primerno
               predstavljena, lahko samo povem, da smo na ministrstvu temeljito proučili predlog in
               za kot takega lahko rečemo le to, da Vlada podpira predlog novele Zakona o dostopu do
               informacij javnega značaja, ki je pred vami.</p>
               <p>Hvala lepa.</p>
            </sp>
            <sp xml:id="SDT7-OZNZJUILS-redna-44-2018-01-11.sp5">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam.</p>
               <p>Besedo dajem predstavnici Zakonodajno-pravne službe mag. Sonji Bien Karlovšek.</p>
            </sp>
            <sp xml:id="SDT7-OZNZJUILS-redna-44-2018-01-11.sp6">

               <speaker>MAG. SONJA BIEN KARLOVŠEK:</speaker>

               <p>Hvala za besedo.</p>
               <p>V pisnem mnenju, ki ste ga že prejeli in ga zato posebej ne bom povzemala, smo
               opozorili, da je sodelovanje stranskih udeležencev v postopku ustavno procesno
               jamstvo in odraz temeljne človekove pravice enakega varstva pravic iz 22. člena
               ustave in da bi lahko bila predlagana dopolnitev s tega vidika v nasprotju s to
               ustavno določbo, pa tudi z določbo 23. člena ustave, ki zagotavlja učinkovito sodno
               varstvo.</p>
               <p>Po seznanitvi s predlogom za amandma odbora ugotavljamo, da z njim niso odpravljene
               naše pripombe z vidika skladnosti zakona z ustavo, ampak nekatere nomotehnične
               pripombe, dodan pa je tudi nov tretji odstavek, ki ga zlasti glede na obrazložitev
               amandmaja lahko razumemo kot poskus uravnoteženja med pravico, varovano v 22. členu
               ustave, in pravico do dostopa do informacij javnega značaja iz 39. člena ustave. Ta
               določba, določba tretjega odstavka, bi lahko omogočila več prostora za ustavno
               skladno razlago prvega odstavka, zato ocenjujemo, da bo breme za ustavno skladno
               razlago prvega odstavka, ki po naši oceni ne sme priti v nasprotje z 22. členom
               ustave, stvar uporabe prava in s tem ustrezne prakse.</p>
               <p>Hvala.</p>
            </sp>
            <sp xml:id="SDT7-OZNZJUILS-redna-44-2018-01-11.sp7">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam.</p>
               <p>Besedo dajem informacijski pooblaščenki Mojci Prelesnik.</p>
            </sp>
            <sp xml:id="SDT7-OZNZJUILS-redna-44-2018-01-11.sp8">

               <speaker>MOJCA PRELESNIK:</speaker>

               <p>Hvala lepa.</p>
               <p>Ja, tudi pri informacijskem pooblaščencu podpiramo predlog novele, predvsem tudi
               zato, ker povečuje pravno varnost. Mi smo se res srečali, kot je že gospa poslanka
               rekla, v letu 2016 z nekim takim nihanjem oziroma z odstopom od uveljavljene sodne
               prakse pri upravnem sodišču. Moram pa reči, da na srečo pa zadnji dve sodni odločbi
               zopet sledita tej uveljavljeni poti. Ampak ne glede na to ocenjujemo, da z vidika
               pravne varnosti je dobro, da se taka novela sprejme. ZDIJZ že zdaj pozna številna
               odstopanja od Zakona o splošnem upravnem postopku in v resnici ne vidimo nobene
               ovire, da ne bi tudi ta predlagana sprememba prišla v zakon. Poudarjam pa, da ta
               predlagana novela nikakor ne izključuje absolutno pravice do stranske udeležbe, ampak
               res samo v tistih primerih, ko zakon določa nek podatek kot tak javen.</p>
               <p>Hvala lepa.</p>
            </sp>
            <sp xml:id="SDT7-OZNZJUILS-redna-44-2018-01-11.sp9">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam.</p>
               <p>Želi besedo predstavnik Državnega sveta? Rajko Fajt, beseda je vaša.</p>
            </sp>
            <sp xml:id="SDT7-OZNZJUILS-redna-44-2018-01-11.sp10">

               <speaker>RAJKO FAJT:</speaker>

               <p>Hvala za besedo, spoštovani gospod predsednik.</p>
               <p>Spoštovani, lepo pozdravljeni!</p>
               <p>Komisija je predlog zakona večinsko podprla in izpostavila pomen ohranjanja visokih
               standardov na področju dostopa do informacij javnega značaja. Izpostavljeno pa je
               bilo, da je treba zagotoviti transparentnost delovanja javnega sektorja ter
               dostopnost informacij novinarjem, je pa treba to vedno delati na način, ki ne posega
               v pravice drugega. <stage type="mag">(nadaljevanje)</stage> Če
               namreč govorimo na eni strani o javnem interesu, ki naj bi bil z vloženim amandmajem,
               ki je bil na komisiji tudi predstavljen in obrazložen, bolj določno razviden, so na
               drugi strani še vedno pravice tudi drugih oseb in upoštevaje sorazmernost, kadar gre
               za pravice drugih oseb, bi lahko nastopili kot stranski udeleženci. V zvezi z novelo
               zakona je bila na komisiji izpostavljena nova evropska zakonodaja glede varstva
               osebnih podatkov, ki pa se, po mnenju predlagateljev, nanaša na primere, ko različni
               pravni subjekti zbirajo informacije za namene obdelovanja in ponovne uporabe osebnih
               podatkov, zato tega ne gre enačiti s primeri dostopa do informacij javnega značaja
               pri absolutno javnih podatkih za novinarske namene, ki so želeli primerjati, recimo,
               plače javnih uslužbencev v različnih organih, in zato ne gre za kršitev pravic javnih
               uslužbencev s stališča varstva osebnih podatkov.</p>
               <p>Torej, kot sem že rekel, komisija je podprla namen novele, in predvsem kadar gre za
               organ prve stopnje, ko odloča v postopkih po Zakonu o dostopu do informacij javnega
               značaja in ugotovi, da res ni nobenega dvoma o tem, da so določeni podatki absolutno
               javni, in torej določi tudi, kateri podatki so to, odloči o razkritju takšnih
               podatkov, ne da bi bilo treba v postopkih vključiti tudi stranske udeležence; v vseh
               drugih primerih, ko se pa pojavi dvom, pa se postopki vodijo po pravilih Zakona o
               upravnem postopku.</p>
               <p>Hvala za besedo.</p>
            </sp>
            <sp xml:id="SDT7-OZNZJUILS-redna-44-2018-01-11.sp11">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam.</p>
               <p>Še eno pooblastilo imamo, prisoten je dr. Matej Tašner Vatovec namesto dr. Franca
               Trčka.</p>
               <p>Želi besedo mag. Maja Grgič, Društvo novinarjev Slovenije? Izvolite, beseda je
               vaša.</p>
            </sp>
            <sp xml:id="SDT7-OZNZJUILS-redna-44-2018-01-11.sp12">

               <speaker>MAG. MAJA GRGIČ:</speaker>

               <p>Hvala za besedo.</p>
               <p>Poskušala bom malo orisati, kako v praksi zgleda in kako to vpliva na delo
               novinarjev, ta težava, na katero je opozorila poslanka in tudi predlagatelji skupaj.
               Torej, informacije javnega značaja morajo biti hitre in brezplačne, kar je tudi
               nekako osnovni namen Zakona o dostopu do informacij javnega značaja. Ta je namenjen
               vsem državljanom, seveda ga pa tudi v interesu širše javnosti veliko uporabljamo
               novinarji.</p>
               <p>S prakso tega nujnega vključevanja stranskih udeležencev oziroma tistih, na katere se
               podatki nanašajo, pa smo se soočili s problemom, da lahko pridobitev teh podatkov
               traja tudi po več let. Jaz sem malo pogledala po naši hiši, recimo, imamo zdaj
               odprtih kar nekaj postopkov, ena zahteva sega v september 2014, druga v marec 2015,
               tretja v september 2016, vsi so na sodišču in ne vemo, kdaj bodo končani. Kar pomeni,
               da se lahko zgodi, da ko bomo te podatke dobili, če jih bomo dobili, sploh ne bodo
               več aktualni, ker se je vmes že odvilo kup drugih stvari. Drug problem, ki se v zvezi
               s tem poraja, je pa, da se je začelo v tem postopku po nekem drugem zakonu prosilcem
               nalagati plačilo stroškov teh stranskih udeležencev, če prosilci z zahtevo niso bili
               uspešni. Če sem zdaj zelo praktična, recimo, imeli smo primer novinarja RTV, ki je za
               vseh 900 sodnikov zahteval podatke o rešenih zadevah. Če bi vsak od teh sodnikov
               prijavil stroške odvetnika, ki znašajo okoli 140 evrov, bi to znašalo približno 100
               tisoč evrov; in verjetno si lahko predstavljate, da nobena medijska hiša si danes
               takih izdatkov ne more privoščiti.</p>
               <p>Tako bi po našem mnenju ohranitev take prakse izničila standarde dostopa do
               informacij javnega značaja in tudi samega namena ZDIJZ in s tem tudi v veliki meri
               onemogočilo delo novinarjev, zato upamo, da bo ta predlagana sprememba sprejeta.</p>
               <p>Hvala.</p>
            </sp>
            <sp xml:id="SDT7-OZNZJUILS-redna-44-2018-01-11.sp13">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam. <stage type="mag">(nadaljevanje)</stage> Želi
               besedo predstavnik Združenja novinarjev in publicistov Aleš Kocjan? Izvolite, beseda
               je vaša.</p>
            </sp>
            <sp xml:id="SDT7-OZNZJUILS-redna-44-2018-01-11.sp14">

               <speaker>ALEŠ KOCJAN:</speaker>

               <p>Dober dan!</p>
               <p>Zdaj ne bi ponavljal vseh težav, s katerimi se srečujemo novinarji zaradi tega
               vabljenja stranskih udeležencev v postopke pred informacijskim pooblaščencem, ker se
               mi zdi, da je to že dovolj dobro Maja opisala. Rekel bi samo to, da v bistvu ta zakon
               bo rešil del problemov, ki jih imamo zaradi tega, ne pa vseh. Ne glede na to pa bi
               vas prosil, da ta zakon podprete.</p>
            </sp>
            <sp xml:id="SDT7-OZNZJUILS-redna-44-2018-01-11.sp15">

               <speaker>PREDSEDNIK MAG. DUŠAN VERBIČ:</speaker>

               <p>Hvala lepa.</p>
               <p>Želi besedo predstavnik Transparency International Slovenija, generalni sekretar Vid
               Doria? Beseda je vaša.</p>
            </sp>
            <sp xml:id="SDT7-OZNZJUILS-redna-44-2018-01-11.sp16">

               <speaker>VID DORIA:</speaker>

               <p>Najlepša hvala.</p>
               <p>Spoštovane poslanke in poslanci, predstavniki Vlade, informacijska pooblaščenka!</p>
               <p>V Transparency International Slovenija vsekakor podpiramo predlagani amandma oziroma
               spremembo Zakona o dostopu do informacij javnega značaja, ki dejansko rešuje status
               quo, ki se vleče že kar nekaj časa in se, kot smo slišali, navezuje na področje
               stranskih udeležencev. Transparency International Slovenija že dolga leta kot
               predstavnik civilne organizacije, ki primarno deluje na področju javnega interesa,
               odkrivanja anomalij, tudi zlorabe javnih sredstev, opozarja na nepravilnosti, takšne
               in drugačne, na področju dostopa do informacij javnega značaja. Ta amandma, kot je
               bilo že omenjeno, seveda ne rešuje vsega, je pa vsekakor dobra pot nekako usmeritve
               sodišč pri odločanja na področju informacij javnega značaja. Zgolj opozarjam, da na
               splošno se v Republiki Sloveniji srečujemo z izzivi tako enostavnosti postopka
               dostopa do informacij javnega značaja, hitrosti pridobivanja teh podatkov in seveda
               stroškov, ki se navezujejo na te zahteve za dostop do informacij javnega značaja. To
               pa so trije ključni elementi, ki jih tudi mednarodna praksa oziroma Združeni narodi
               izpostavljajo kot ključne pri dostopu do informacij javnega značaja, ne zgolj to, da
               se postopki na sodiščih vlečejo več let, kar je seveda nesprejemljivo, stroški, ki pa
               naj bi nastali s pridobivanjem teh podatkov, ki lahko potencialno vodijo v takšna in
               drugačna razkritja, ki so v javnem interesu, pa so seveda nedopustni. Tako upamo, da
               boste poslanke in poslanci sprejeli predlagani amandma.</p>
               <p>Najlepša hvala.</p>
            </sp>
            <sp xml:id="SDT7-OZNZJUILS-redna-44-2018-01-11.sp17">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam.</p>
               <p>S tem smo zaključili krog vabljenih.</p>
               <p>V razpravo dajem 1. člen, h kateremu je bil vložen amandma odbora. Želi kdo
               razpravljati? Besedo ima dr. Matej Tašner Vatovec.</p>
            </sp>
            <sp xml:id="SDT7-OZNZJUILS-redna-44-2018-01-11.sp18">

               <speaker>DR. MATEJ T. VATOVEC (PS Levica):</speaker>

               <p>Najlepša hvala, predsednik. Lep pozdrav tudi ostalim!</p>
               <p>Uvodoma moram poudariti, da smo v Levici že ves čas opozarjali in se zavzemali za to,
               da se postopke vodi transparentno in demokratično na vseh nivojih, se pravi, v vseh
               organih družbe kot take. Predlagali smo tudi spremembe, konkretno tudi Zakona o
               dostopu do informacij javnega značaja, razna priporočila, s katerimi bi Vlada izvedla
               določene izboljšave na tem področju, ampak ti predlogi niso bili sprejeti in zato
               potem še vedno obstajajo takšne težave, zaradi katerih se tudi ta zakon danes
               predlaga. Mislim, da je dostop oziroma učinkovitost dostopa zainteresirane javnosti
               do informacij javnega značaja velikokrat neučinkovit oziroma otežen. Mislim, da je
               tudi praksa v vseh opozicijskih poslanskih skupin, da če, recimo, postavimo kakšno
               poslansko vprašanje, so odgovori velikokrat zelo pozni. Če se nanaša takšno poslansko
               vprašanje na kakšen konkreten zakon, recimo, če vprašamo o tem, kdo je sodeloval pri
               pripravi in tako naprej, kakšne so bile pripombe v javni obravnavi, dobimo včasih to
               potem, ko je že zakon že sprejet, in tako naprej. Ali pa primeri, ko dobiš podatke,
               ki seveda niso podatki, ki si jih zahteval. Je pa verjetno to bolj problematično
               takrat, ko se takšne prakse izvajajo takrat, ko podobne informacije zahtevajo
               novinarji. En konkreten primer je bila, recimo, tudi rezilna žica,<stage type="mag">(nadaljevanje)</stage> to so primeri, ko se organi na vsak
               možen način seveda izognejo ali pa izogibajo dlje časa posredovanju podatkov. Ko se
               je izkazalo recimo konkretno glede rezilne žice, da ne želijo te podatke tako
               poslanci kot novinarji, jih je Vlada seveda skrila takoj za oznako tajnosti in kljub
               temu, da po dveh letih najbrž ni več nobene resne, nobenega resnega razloga zato, da
               se te podatke skriva, jih Vlada še vedno noče posredovati, ker bi naj bilo to
               škodljivo za državo, lahko si pa predstavljam, da je to škodljivo za državo zgolj v
               enem primeru, v enem ključnem primeru in to je to, da je šlo dejansko za oškodovanje
               državljank in državljanov, seveda se pravi, da je šlo za neopravičen strošek. Zdaj
               tisti kar je še en primer slabe prakse s katero zavezanci, predvsem državni organi
               želijo izogniti posredovanju informacij javnega značaja je tudi, kot sem že dejal
               ravno razlog za spremembo tega zakona in v Levici smo takoj, ko so pobudniki teh
               sprememb, te težave javno predstavili tudi pripravili spremembe zakonodaje in jih
               tudi v sopodpis posredovali vsem poslanskim skupinam, ki pa takrat očitno niso
               smatrale, da bi to bilo potrebno oziroma, da je ta, da so te spremembe nujne ali pa
               vredne zato, da gredo v zakonodajni postopek. Tako, da mi takrat sopodpisnikov nismo
               našli je pa kmalu zatem koalicija ta zakon vložila sama. Smo, mi smo že takrat imeli
               sicer nekaj težav z pripravljenim besedilom, tudi te pomisleke je potem tudi ZPS
               izrazila v svojem mnenju na ta predlog sprememb, zato smo potem takrat dodatno še
               kompromisno verzijo pripravili, ki je tako ali drugače zaščitila obe strani, tisto
               kar je bilo zahtevano, se pravi tistega, ki informacije zahteva in tistega, ki mora
               informacijo podati. Rešitev je šla v smeri tega, da v stroške, ki so povezani s tem
               krije organ, ki je določil, pardon, da stroške, da v utemeljenih primerih stranske
               udeleženci lahko sodelujejo v postopku, ampak v stroške povezane z njimi krije organ,
               ki je odločal zahtevi, tako bi omogočili tisto kar so bila opozorila izigravanja, saj
               v sistemu, ki zahteva informacije javnega značaja, organ ne bi moral nabijati
               stroškov, če ne rečem po domače in ga tako odvrniti do zahteve. Na drugi strani pa bi
               vseeno dopustili, da takrat, ko je to potrebno v postopku sodelujejo tudi stranski
               udeleženci, takšen predlog smo tudi poslali v sopodpis vsem poslanskim skupinam a na
               žalost te podpore ni bilo. Zdaj tudi glede na tisto kar je bilo mnenje ZPS smo
               prvotno bili zelo skeptični do tega predloga, zdaj potem kar je bilo slišano v uvodni
               oziroma v obrazložitvi ZPS še enkrat tudi glede na vložene amandmaje je ta pomislek
               mogoče malo manjši, ampak najverjetneje še vedno ostaja. Ne vem, ali je to predlog,
               ki je 100 % vodotesen, če naj tako rečem, pred morebitno ustavno presojo. Se pa
               seveda tudi sprašujem, če ne gre samo za neko taktiko nabiranja političnih točk pred
               volitvami, namreč vedno bolj, ko se približujemo datumu volitev, vse kaže na to, da
               število predlogov, ki so bili vloženi, tudi že kakšno leto nazaj in so bili takrat za
               koalicijo nesprejemljivi, postajajo zdaj prav predmet sprememb, ki jih vlagajo
               posamezne članice koalicije, vsaka zase ali pa koalicija kot taka tako, da, če bi
               vsem resnično šlo zato, da se določene težave razrešijo bi seveda lahko te stvari
               uredili že veliko prej. Zdaj, seveda, ta Vlada verjetno kot marsikatera druga še tudi
               ni ravno zgled transparentnosti, vsaj ali pa dobrih praks pri transparentnosti. Zdaj,
               če se spomnite je bila prva stvar, ki jo je ta Vlada naredila, ko je prišla na oblast
               ta, da je ukinila magnetograme sej Vlade in to ravno zaradi tega, ker je bilo vedno
               več takih zahtev po njihovem razkritju, zdaj čeprav novinarji sicer niso dobili
               magnetogramov ali posnetkov in čeprav ni bilo bojazni,<stage type="mag">(nadaljevanje)</stage> da bi kdo potrdil, da gre za javne podatke, se je
               Vlada očitno takrat ustrašila, da se to zna zgoditi v prihodnosti, zato so oziroma
               zato od takrat dalje teh magnetogramov več ni. Potem, če se spomnite, malo za
               historiat je prišla tudi sporna novela, ki bi, s katero je želela Vlada informacije
               javnega značaja spremeniti v tržno blago, kjer bi se zaračunavalo praktično za vsako
               fotokopijo določene takse in tako naprej in to vse samo potrjuje temu, da seveda
               težave z transparentnostjo in predvsem težave z dostopom javnosti do teh podatkov
               obstajajo. Tako, to rekoč seveda verjetno bodo še vedno obstajali načini zato, da se
               bodo organi izmikali objavi teh podatkov, najbrž tudi, ko bo ta zakon sprejet, je pa
               zaradi določenih pomislekov vprašljivo ali je to res prava rešitev tako, da iz
               nekaterih določenih vidikov jaz tega zakona ne morem podpreti, ne bom mu nasprotoval,
               mislim, da je vsak korak najprej boljše kot nič, se pa bojim, da kljub vsemu tudi
               vseeno obstaja nevarnost, da ne bo čisto skladen oziroma da nekateri pomisleki
               zakonodajno pravne službe iz tistega pisnega mnenja mogoče še vztrajajo ali pa
               obstajajo tako, da toliko za zdaj.</p>
            </sp>
            <sp xml:id="SDT7-OZNZJUILS-redna-44-2018-01-11.sp19">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam.</p>
               <p>Besedo ima v imenu predlagatelja Anita Koleša, prosim.</p>
            </sp>
            <sp xml:id="SDT7-OZNZJUILS-redna-44-2018-01-11.sp20">

               <speaker>ANITA KOLEŠA (PS SMC):</speaker>

               <p>Hvala lepa gospod predsednik, odzvala se bom na trditve, ki so bile ravnokar izrečene
               oziroma na razpravo, zdaj res je, da smo koalicijski partnerji zavrnili novelo
               zakona, ki ga je na nas naslovila Poslanska skupina Levice. Ampak zgolj zato, ker je
               bil cilj njihovega predloga, da se onemogoči izigravanje določb veljavnega zakona in
               s tem zaračunavajo oziroma se s tem zaračunavanje stroškov, po navadi gre za te
               stroške odvetniških storitev, v primeru zavrnitve zahteve za dostop do informacij
               javnega značaja. Ta rešitev kot so jo predlagali pač ni bila ustrezna, konec koncev
               so jo zavrnili tudi pobudniki sprememb in tudi informacijska pooblaščena, tako, da
               glede tega mislim, da ni težav in, da smo, da zdaj naslavljamo zatem to spremembo
               zakona bistveno bolj ustrezno problem, ki je nastal. Konec koncev predlog Levice je
               tem mednarodno sprejetim standardom načel pravice vedeti, sledil samo v tistem delu,
               ki govori o brezplačnosti oziroma o nizkih stroških. Pa še to seveda le za prosilca,
               bi pa takšen predlog lahko nesorazmerne stroške naprtil državi oziroma njenim
               organom, ki se zaračunavanju stroškov recimo odvetniških storitev glede na omenjeno
               sodno prakso ne bi morali odreči oziroma jih zavrniti, saj mora organ veš čas med
               postopkom skrbeti po uradni dolžnosti, da so po postopku udeleženi vsi, na katerih
               pravice ali pa pravne koristi bi lahko vplivala odločba. Na nek način bi lahko rekli,
               da bi sprejetje takšnega, takšne novele lahko koristil zgolj in samo odvetnikom,
               čeprav vemo, da Levica takšnega namena ni imela. Morda bi se v zvezi s tem odzvala
               tudi glede tega, ker so, ker je bila razprava, v razpravo uvedena tudi glede na
               pripombe Zakonodajno-pravne službe. Torej mi smo v naši poslanski skupini temeljito
               preučili te pripombe in moramo reči, da smo pri tem iskali tudi pomoč različnih
               deležnikov, ki imajo znanja s področja dostopa do informacij javnega značaja. Vendar,
               če smo se še tako trudili, da bi nekako upoštevali mnenje in tisto kar smo ugotovili,
               da predvsem želi Zakonodajno-pravna služba, da se uredi, smo ugotovili, da teh
               zadržkov pač ne moremo upoštevati, če želimo problem rešiti v smeri cilja rešitve.
               Zdaj mogoče za ilustracijo še tole, zakon naslavljala kar 5 tisoč 800 zavezancev z
               okoli 167 tisoč javnih uslužbencev in funkcionarjev. Če vztrajamo na golih<stage type="mag">(nadaljevanje)</stage> procesnih pravilih Zakona o
               pravnem postopku, brez, da bi s tem javnim uslužbencem in funkcionarjem to prinašalo
               kakršnekoli pravne koristi oziroma varovalo njihove interese nismo storili nič. Torej
               teoretično pomeni, da je zgolj v osebah javnega prava v javnem sektorju 167 tisoč
               stranskih udeležencev, ki jim bi, torej govorim v teoriji zagotovili položaj in vlogo
               stranskega udeleženca in to celo v tistih primerih, ko je celo z zakonom varovana
               pravica javnosti, da lahko javnost izve kako se v njihovem primeru upravljanja z
               javnimi sredstvi. Vsi, ki smo javni uslužbenci, vsi, ki smo funkcionarji se moramo
               zavedati, da smo tukaj za državljane, za državo, da je naš položaj glede tega
               popolnoma odprt in transparenten javnosti, zato bi bil edini način, če bi hoteli
               upoštevati v celoti to mnenje Zakonodajno-pravne službe, da umaknemo novela in, da ta
               pač te predlagane spremembe ne uvedemo. Torej ponovno, kot že večkrat kadar smo imel
               zadržke pri sprejemanju zakonodaje pa lahko rečem, da je končna odločitev o morebitni
               neustavnosti recimo zakona vedno v rokah Ustavnega sodišča in v tovrstnih dilemah smo
               se tudi mi v Poslanski skupini SMC vedno opredelili, da pozdravljamo vsako pobudo, če
               pač ta pripelje morda do bolj jasnega in nedvoumnega določila.</p>
               <p>Hvala lepa.</p>
            </sp>
            <sp xml:id="SDT7-OZNZJUILS-redna-44-2018-01-11.sp21">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam.</p>
               <p>Besedo ima mag. Bojana Muršič, prosim.</p>
            </sp>
            <sp xml:id="SDT7-OZNZJUILS-redna-44-2018-01-11.sp22">

               <speaker>MAG. BOJANA MURŠIČ (PS SD):</speaker>

               <p>Hvala lepa predsednik za besedo, spoštovani državni sekretar, kolegice in kolegi.</p>
               <p>Tudi Socialni demokrati smo sopodpisniki tega predloga Zakona o dostopu do informacij
               javnega značaja, ne sporno dejstvo je, da je transparentnost, dostopnost, hitrost in
               tudi pomembno, da z čim manjšimi stroški vsak posameznik tako novinarji kot tudi mi
               državljani in državljanke pridemo do informacij, na eni strani imamo dejansko te
               osebe, ki dajejo pobudo za informacije javnega značaja, ki želijo pridobiti podatke,
               na drugi strani imamo pa odgovorne osebe, ki izdajajo informacije oziroma posredujejo
               informacije javnega značaja. Menim, da je ta zakon tudi na strani teh odgovornih
               oseb, ki izdajajo, kajti za njih se bo postopek poenostavil, kajti ne bodo
               potrebovale vključevati stranskih udeležencev v sam proces, kajti takšen postopek je
               dolgotrajen, na drugi strani smo pa slišali tudi, da je zelo drag. Namen
               transparentnosti vsekakor ni v tem, da bi povzročal dodatne stroške, to se pravi, da
               prosilca ne zadenejo stroški, saj pravica do dostopa informacij javnega značaja je
               temeljna človekova pravica, ki je zagotovljena tudi v Ustavi. Z dopolnitvijo sicer
               želimo doseči, da se ne glede na določbe Zakona o splošnem upravnem postopku prosilec
               oziroma gre samo za prosilce kadar gre za te podatke, ki so javni podatki, ne
               govorimo o kakršnihkoli drugih podatkih in je takšna specialna ureditev zakona povsem
               na mestu, kajti takrat, ko se vključujejo na stranski udeleženci v samih postopkih se
               lahko zgodi, da prihaja do nesorazmerno visokih stroškov, ključno pa je tudi to, da
               se takšni postopki, bistveno podaljšajo, slišali smo, da postopki trajajo potem na
               sodišču že več kot dve ali več let in potem takšne informacije niti niso več toliko
               relevantne, tako, da jaz mislim, da je zakon v pravi smeri, vsekakor pa v kolikor bo
               priromal na Ustavno sodišče, bo Ustavno sodišče povedalo ali je ta zakon ustavno
               sporen ali ne, velikokrat smo že šli preko mnenja Zakonodajno-pravne službe in
               dejansko pustimo Ustavnemu sodišču, da reče svoje.</p>
               <p>Hvala lepa.</p>
            </sp>
            <sp xml:id="SDT7-OZNZJUILS-redna-44-2018-01-11.sp23">

               <speaker>PREDSEDNIK MAG. DUŠAN VERBIČ:</speaker>

               <p>Hvala tudi vam.</p>
               <p>Zaključujem razpravo in prehajamo na odločanje o amandmaju k 1. členu. Pričenjamo z
               glasovanjem.</p>
               <p>Glasujemo.<stage type="mag">(nadaljevanje)</stage> Kdo je za? <stage>(9
               članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem 2. člen h kateremu ni bil vložen amandma, želi kdo razpravljati?
               Ugotavljam, da ni prijav, zaključujem razpravo o 2. členu.</p>
               <p>Zaključujem tudi razpravo o členih ter razpravo in glasovanje o amandmajih odbora. V
               skladu s prej sprejeto odločitvijo odbora, prehajamo še na glasovanje o vseh členih
               skupaj. Želi kdo obrazložiti svoj glas?</p>
               <p>Besedo ima Anita Koleša.</p>
            </sp>
            <sp xml:id="SDT7-OZNZJUILS-redna-44-2018-01-11.sp24">

               <speaker>ANITA KOLEŠA (PS SMC):</speaker>

               <p>Bom zelo kratka, rada bi samo ob koncu te razprave povedala to, da bi se rada
               zahvalila vsem, ki ste sodelovali v postopku, še posebej seveda pobudnikom,
               informacijski pooblaščenki in vsi tisti, ki ste tako ali drugače prispevali svoje
               znanje, vedenje in tudi podporo tem spremembam. Mislim, da bomo, mislim, da smo te
               spremembe dejansko vlagali zato, da ohranjamo visoke standarde, ki jim zaradi
               transparentnosti in odprtosti družbe krepijo zaupanje državljanov do države in njenih
               organov in mislim, da smo v tem mandatu naredili že nekaj dobrih korakov, menimo, da
               jih bo, da so to tisti za katere vedo in bodo dober temelj tudi za delovanje pri
               uporabi dostopa do informacij javnega značaja tudi v bodoče. Bi pa mogoče samo
               opomnila ali pa spomnila tiste, ki so zelo kritični do države kot take v zvezi z
               javnimi podatki, da smo v letošnjem letu dobili oziroma v lanskem letu dobili zelo
               dobre ocene v zvezi za odpiranje podatkov javnega sektorja, da smo postali vodilna
               država v Evropski uniji in, da je naredila kot so nam zapisali v javnih medijih,
               Slovenija impresiven napredek na področju odprtosti in jaz mislim, da smo prešli iz
               tistih sledilcev morda iz obdobja pred letom 2016 v skupino držav, ki smo vodilni v
               tem, tako, da jaz srčno upam, da se bo tako tudi nadaljevalo na tem področju, bi pa
               tudi rekla, da je to naš, ta zakon, ki ga zdaj sprejemamo oziroma novela zakona zelo
               dober primer zakona, ki ima izrazito zakonodajno sled in to je dobra popotnica samim
               spremembam Zakona o dostopu do informacij javnega značaja.</p>
               <p>Hvala lepa.</p>
            </sp>
            <sp xml:id="SDT7-OZNZJUILS-redna-44-2018-01-11.sp25">

               <speaker>PREDSEDNIK MAG. DUŠAN VERBIČ:</speaker>

               <p>Pričenjamo z glasovanjem.</p>
               <p>Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da so členi sprejeti.</p>
               <p>S tem zaključujem drugo obravnavo predloga zakona na matičnem delovnem telesu,
               sprejeti amandmaji bodo vključeni v dopolnjen predlog zakona, ki je sestavni del
               poročila, za poročevalca predlagam predsednika, je kdo proti? Hvala lepa. Zaključujem
               to točko dnevnega reda in današnjo sejo odbora, se zahvaljujem za vašo udeležbo in
               lep preostanek dneva.</p>
               <p>Hvala lepa. <stage type="time">Seja se je končala 11. januarja 2018 ob 16.44.</stage>
               </p>
            </sp>
         </div>
      </body>
   </text>
</TEI>
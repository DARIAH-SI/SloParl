<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZEU-redna-144-2017-10-20">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">44185AF71CB61661C12581B40038A56F</idno>
               <idno type="custom" subtype="day">15552E0A37F96C24C12581CD004B54D7</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=15552E0A37F96C24C12581CD004B54D7</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZEU-redna-144-2017-10-20.OZZEU" n="144">
               <name>redna seja</name>
               <date when="2017-10-20"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZEU-redna-144-2017-10-20.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZEU-redna-144-2017-10-20.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">144. seja</stage>
            <stage type="date">(20. oktober 2017)</stage>
            <stage type="chairman">Sejo je vodil Kamal Izidor Shaker, predsednik Odbora za zadeve Evropske
            unije.</stage>
            <stage type="time">Seja se je pričela ob 8.00.</stage>


            <sp xml:id="SDT7-OZZEU-redna-144-2017-10-20.sp1">

               <speaker>PREDSEDNIK KAMAL IZIDOR SHAKER:</speaker>

               <p>Spoštovane kolegice poslanke in kolegi poslanci, začenjam 144. sejo Odbora za zadeve
               Evropske unije.</p>
               <p>Obveščam vas, da se je s te seje opravičil dr. Franc Trček. Obveščam vas tudi, da so
               na sejo povabljeni poslanci Evropskega parlamenta iz Republike Slovenije in
               predstavniki Vlade in Državnega sveta. Prav lepo pozdravljena oba državna sekretarja
               in predstavnik Državnega sveta, vsi ostali navzoči.</p>
               <p>Prehajam na določitev dnevnega reda seje odbora. S sklicem seje ste ga tudi prejeli.
               Naknadno še obvestilo o razširitvi tega dnevnega reda, in sicer z dne 17. 10. 2017.
               Dnevni red se tako razširi z naslednjo točko dnevnega reda: 2a. točko, to je
               Zasedanje Sveta Evropske unije za promet, telekomunikacije in energijo, ki bo v
               Luksemburgu 24. 10. 2017. Ta razširitev je določena na podlagi 154.d člena Poslovnika
               Državnega zbora.</p>
               <p>Prehajamo na <title>1. TOČKO DNEVNEGA REDA, TO JE PREDLOG STALIŠČA REPUBLIKE SLOVENIJE
                  DO PREDLOGA DIREKTIVE EVROPSKEGA PARLAMENTA IN SVETA O SPREMEMBI DIREKTIVE
                  EVROPSKEGA PARLAMENTA IN SVETA 96/71/ES Z DNE 16. DECEMBRA 1996 O NAPOTITVI
                  DELAVCEV NA DELO V OKVIRU OPRAVLJANJA STORITEV – SPLOŠNI PRISTOP.</title>
               </p>
               <p>Gradivo smo od Vlade prejeli 5. 10. na podlagi 4. člena Zakona o sodelovanju med
               Državnim zborom in Vlado v zadevah Evropske unije. Skrajni rok za njegovo obravnavo v
               Državnem zboru je danes.</p>
               <p>Ob tem želim pojasniti, da je odbor predlog stališča do zadevne direktive prvič
               obravnaval na svoji 86. seji, 3. 6. 2016.</p>
               <p>Gradivo je bilo v skladu z določili Poslovnika Državnega zbora dodeljeno v obravnavo
               Odboru za zadeve Evropske unije kot pristojnemu odboru ter Odboru za delo, družino,
               socialne zadeve in invalide kot matičnemu delovnemu telesu. Slednji ga je obravnaval
               na svoji 60. nujni seji, 13. 10. in sprejel mnenje, ki smo ga prejeli.</p>
               <p>Kar dajem besedo državnemu sekretarju na Ministrstvu za delo, družino, socialne
               zadeve in enake možnosti, gospodu Petru Pogačarju, da nam predstavi ta predlog
               direktive in pa stališče Republike Slovenije.</p>
               <p>Izvolite.</p>
            </sp>
            <sp xml:id="SDT7-OZZEU-redna-144-2017-10-20.sp2">

               <speaker>PETER POGAČAR:</speaker>

               <p>Hvala za besedo, gospod predsednik. Dobro jutro tudi v mojem imenu.</p>
               <p>Prost pretok storitev je ena izmed štirih temeljnih svoboščin Evropske unije. V zvezi
               s tem so posamezna vprašanja na ravni Evropske unije urejena z Direktivo o storitvah
               na notranjem trgu, ta ureja predvsem vidik preprečevanja ovir čezmejnemu izvajanju
               storitev, ter predvsem, to je tudi razlog, zakaj smo danes tukaj, Direktiva o
               napotitvi delavcev na delo v okviru opravljanja storitev, ki ureja načine napotitve,
               predvsem pa, kar je zelo pomembno, delovnopravni vidik, namenjen zaščiti napotenih
               delavcev, predvsem pa zagotavljanju tudi pravične konkurence med podjetji, ne glede
               na to, v kateri državi članici imajo sedež. Glede na močno spremenjene pogoje na
               notranjem trgu ter nove izzive, s katerimi so soočene tako države članice Evropske
               unije kot tudi sama podjetja, je bila sprejeta Direktiva o napotitvi delavcev na delo
               v okviru opravljanja storitev in tako imenovana izvedbena direktiva. Izvedbena
               direktiva je tako že zagotovila nove in okrepljene instrumente za boj proti
               izogibanj, goljufijam in zlorabam ter za njihovo kaznovanje, v pravne rede držav
               članic pa mora biti prenesena do leta 2016, tudi v Sloveniji je ta direktiva že
               prenesena. Ker pa so tudi pri tej direktivi ostala določena vprašanja, ki presegajo
               okvir izvedbene direktive, odprta, je Evropska komisija pripravila nov zakonodajni
               predlog, predlog Direktive o spremembi direktive o napotitvi delavcev na delo v
               okviru opravljanja storitev.</p>
               <p>Kot je gospod predsednik že v uvodu te točke povedal, je ta odbor, Državni zbor že
               potrdil stališče Vlade, s katerim Republika Slovenija podpira napore usmerjene v
               zaščito pravic napotenih delavcev ter skladno s tem podpira tudi pobudo Evropske
               komisije za spremembo te Direktive o napotitvi delavcev na delo v okviru opravljanja
               storitev, ki gre v smer preprečevanja socialnega dampinga. Zakaj v bistvu gre? Gre za
               to, da bodo morala podjetja v skladu z novo <stage type="mag"/><stage>(nadaljevanje)</stage> direktivo spoštovati vse predpise, tako glede višine
               plač, ureditve v kolektivnih pogodbah, ki veljajo v državi članici, kjer se tisto
               delo, tista storitev opravlja, ne glede na to, kje ima podjetje, ki napotuje te
               delavce, sedež.</p>
               <p>Navedeno stališče iz dne 3. 6. 2017 pa je seveda glede na specifičnost dejavnosti in
               izpostavljenost Slovenije na področju cestnega prometa vsebovala tudi odstavek, da
               Republika Slovenija meni, da je potrebno mednarodne prevoze v cestnem prometu
               izločiti iz področja uporabe direktive. Zato je bilo stališče, da Republika Slovenija
               v zvezi z 10. recitalom direktive pričakuje izbris obravnave sektorja mednarodnih
               cestnih prevozov zaradi same specifičnosti narave dela v mednarodnem cestnem prometu
               in pričakuje celostno obravnavo tega segmenta v okviru uredb s področja mednarodnih
               cestnih prevozov. V fazi pogajanj med posameznimi državami članicami je prišlo v
               vmesnem času do rešitve, s katero se prepoznava v okviru direktive specifičnost
               narave dela v mednarodnem cestnem prometu in napotuje na ureditev teh vprašanj v
               področni zakonodaji in hkratno obravnavo predloga za napotitev delavcev v sektorju
               cestnega prometa. To je predlog estonskega predsedstva z dne 6. 10. Tako lahko
               rečemo, da zadnji kompromisni predlog pozitivno odgovarja na prizadevanja in
               pričakovanja tako Vlade kot nenazadnje odbora po vzpostavitvi rešitev, ki bodo
               zagotavljale več pravic, večjo zaščito napotenih delavcev, ki jim je potrebno
               zagotoviti dostojno delo ne glede na to, v kateri državi članici svoje delo tudi
               opravlja.</p>
               <p>Zelo pomembno je poudariti, da je glede na trenutek, v katerem smo obravnavali na tem
               odboru v Državnem zboru prvo stališče, lahko z velikim zadovoljstvom povemo, da je
               tudi na EU, kljub precejšnjim zadržkom, prevladalo načelo enakega plačila za enako
               delo. To je zelo pomembno, to je to, za kar si je Slovenija prizadevala že od samega
               začetka priprave te direktive. To pomeni enako plačilo za enako delo, da bo po novem
               napotenim delavcem zagotovljeno ne samo enako minimalno plačilo, kot to velja danes,
               temveč celotno plačilo, da se po vzoru Uredbe 883 o koordinaciji sistemov socialne
               varnosti določa, da, kadar napotitve presegajo obdobje 24 mesecev, prične v celoti
               veljati zakonodaja države članice, kaj mora delavec <stage>/ nerazumljivo/</stage> in ne le nabor
               minimalnih standardov, da je pri zagotavljanju pravic napotenim delavcem potrebno
               spoštovati splošne veljavne kolektivne pogodbe ne glede na dejavnost in da morajo
               agencije za začasno zaposlovanje, to so pri nas agencije za posredovanje dela, svojim
               napotenim delavcem zagotoviti pogoje, ki se uporabljajo za začasne delavce agencij s
               sedežem v državi, kaj mora delavec <stage>/ nerazumljivo/</stage>.</p>
               <p>Novo stališče, in tukaj je v bistvu morda bistveno, zakaj smo sploh želeli potrditev
               stališča Vlade v tej fazi, je v tem, da se seveda nič ne spreminja, Slovenija še
               vedno izrazito podpira napore usmerjene v zaščito pravic napotenih delavcev ter
               skladno s tem podpira tudi pobudo Evropske komisije za revizijo te Direktive o
               napotitvi delavcev na delo v okviru opravljanja storitev, ki bi šla v smer
               preprečevanja socialnega dampinga, hkrati pa Slovenija glede na zadnji kompromisni
               predlog, kjer jasno napotuje, da se bo področje cestnega dela v mednarodnem cestnem
               prometu zaradi svoje specifičnosti urejalo v posebnem paketu direktive iz cestnega
               prometa, Slovenija umika pridržek, ki ga je izražala v zvezi z napotitvami v cestnem
               prometu. Morda bi samo želel poudariti, da to ne pomeni, da bodo delavci v
               mednarodnem cestnem prometu izvzeti iz dometa te direktive. Gre samo za to, da se bo
               področje mednarodnega cestnega prometa glede na specifiko - imamo bilateralne
               prevoze, imamo tranzite -, v bistvu urejalo posebej v tako imenovani direktivi s
               področja mednarodnega cestnega prometa, tako da Slovenija s tem umika pridržek, ki ga
               je pri tej direktivi izražala v zvezi z ureditvijo vprašanj s področja<stage type="mag"/><stage>(nadaljevanje)</stage> mednarodnega cestnega
               prometa.</p>
               <p>Toliko morda za uvod. Hvala.</p>
            </sp>
            <sp xml:id="SDT7-OZZEU-redna-144-2017-10-20.sp3">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Na svoji 14. izredni seji, 18. 10. pa je ta predlog stališča obravnavala tudi
               Komisija Državnega sveta za mednarodne odnose in evropske zadeve in za predstavitev
               tega mnenja prosim člana te komisije, gospoda Alojza Kovšca.</p>
               <p>Izvolite.</p>
            </sp>
            <sp xml:id="SDT7-OZZEU-redna-144-2017-10-20.sp4">

               <speaker>ALOJZ KOVŠCA:</speaker>

               <p>Hvala lepa, spoštovani.</p>
               <p>Člani komisije smo bili seznanjeni z ozadjem revizije obravnavanega predloga
               direktive in s ključnimi elementi direktive, ki se nanašajo na uvedbo koncepta »enako
               plačilo za enako delo«. Pričakovano ali dejansko trajanje napotitve, ki presega 24
               mesecev, spoštovanje splošno veljavne kolektivne pogodbe, ne glede na dejavnost, pri
               zagotavljanju pravic napotenim delavcem in da morajo agencije za začasno poslovanje
               svojim napotenim delavcem zagotoviti pogoje, ki se uporabljajo za začasne delavce
               agencij s sedežem v državi, kamor so ti delavci pravzaprav napoteni. Republika
               Slovenija podpira napore usmerjene v zaščito pravic napotenih delavcev ter skladno s
               tem podpira tudi pobudo Evropske komisije za revizijo Direktive 96/71/ES o napotitvi
               delavcev na delo v okviru opravljanja storitev, ki bi šla v smer preprečevanja
               socialnega dampinga. Zaradi specifičnosti narave dela v mednarodnem cestnem prometu
               pa si bo še naprej prizadevala za jasno ureditev napotitve delavcev na področju
               cestnega prometa. Vlada Republike Slovenije je revidirala svoje stališče iz dne 19.
               5. 2016, ki je vsebovala preučitveni pridržek. Tako Vlada umika preučitveni pridržek
               v zvezi s konceptom plačila za delo ter tudi v zvezi z referenco 10. recitala, ki se
               nanaša na mednarodni cestni promet.</p>
               <p>No, člani komisije se strinjamo, da je potrebno podpirati ukrepe, ki preprečujejo
               socialni damping, hkrati pa opozarjamo na probleme, ki jih je možno pričakovati pri
               izvajanju čezmejnih storitev z napotenimi delavci slovenskih delodajalcev. Pri tem
               poudarjamo vidik prispevkov za socialno varnost in davčno obravnavo dohodkov
               napotenih delavcev. Gre za vprašanja, ki se med posameznimi državami članicami
               različno obravnavajo, in člani komisije menimo, da predlog direktive omogoča neenako
               obravnavo napotenih delavcev z vidika davčne obravnave in plačila socialnih
               prispevkov. Opozarjamo tudi na primere posameznih držav članic, ki so sprejele
               zakonodajne ukrepe z namenom zaščite domačih delavcev pred povečanjem konkurence in
               nižje plačanih tujih delavcev, zato člani komisije menimo, da bi morali slovenski
               predstavniki pri nadaljnjih razpravah v institucijah EU izpostaviti ta problem ter
               zagovarjati stališče v prid krepitve domače, slovenske konkurenčnosti.</p>
               <p>Glede predlagane rešitve trajne pričakovane ali dejanske napotitve 24 mesecev, ki
               sicer izhaja iz evropske ureditve koordinacije sistemov socialne varnosti, je bilo pa
               izraženo skupno mnenje, da gre za predolgo obdobje, ki bi moralo biti znatno krajše.
               Sporno je, da se s predlagano rešitvijo ogrožajo pravice napotenih delavcev. Dejstvo
               je, da se kot posledica napotitve delavcev v tujino pojavlja vse več zlorab in
               kršitev njihovih pravic.</p>
               <p>Skladno z vsem povedanim Komisija za mednarodne odnose in evropske zadeve Državnega
               sveta je sprejela mnenje, da ne podpre predloga stališča Republike Slovenije do
               Predloga direktive Evropskega parlamenta in Sveta o spremembi Direktive Evropskega
               parlamenta in Sveta 96/71/ES z dne 16. decembra 1996 o napotitvi delavcev na delo v
               okviru opravljanja storitev – splošni pristop.</p>
               <p>Hvala.</p>
            </sp>
            <sp xml:id="SDT7-OZZEU-redna-144-2017-10-20.sp5">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Odpiram razpravo in kot prvi ima besedo mag. Bojan Krajnc.</p>
               <p>Izvolite.</p>
            </sp>
            <sp xml:id="SDT7-OZZEU-redna-144-2017-10-20.sp6">

               <speaker>MAG. BOJAN KRAJNC (PS SMC):</speaker>

               <p>Hvala za besedo, gospod predsednik. Dobro jutro vsem skupaj.</p>
               <p>Jaz z umikom pridržka zaradi obrazložitev, ki jih je podal spoštovani državni
               sekretar, nimam in lahko stališče podprem, imam pa prav take pomisleke oziroma
               vprašanja, kot jih je ravnokar gospod Kovšca izrazil v zvezi s tem 24-mesečnim
               obdobjem, zato me zanima, od kod to obdobje, od kod premislek o tem, da mora biti
               ravno 24 mesecev do takrat, ko začne polno veljati delovnopravna in socialna
               zakonodaja v državi, kamor je delavec napoten. Še bolj pomembno kot to pa se mi zdi
               pred tem omenjen vidik davčne obravnave, ker vemo seveda, da so davčne in socialne
               obremenitve - o tem razpravljamo večkrat tudi na ostalih odborih, povezanimi s
               financami-, v različnih državah različne in kako bo zdaj z nekom, ki dobi,<stage type="mag"/><stage>(nadaljevanje)</stage> recimo, eden od primerov,
               višjo plačo kot v Sloveniji, obračunajo se mu prispevki po slovenski davčni stopnji,
               to postane nekako nezdružljivo? Malo bomo zašli pri tej davčni obravnavi v katakombe
               različnih davčnih ureditev v Evropski uniji in nastane nevarnost neučinkovitosti
               izvajanja te direktive.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-144-2017-10-20.sp7">

               <speaker>PREDSEDNIK KAMAL IZIDOR SHAKER:</speaker>

               <p>Besedo ima gospod Jožef Horvat.</p>
               <p>Izvolite.</p>
            </sp>
            <sp xml:id="SDT7-OZZEU-redna-144-2017-10-20.sp8">

               <speaker>JOŽEF HORVAT (PS NSi):</speaker>

               <p>Hvala, gospod predsednik. Dober dan vsem prisotnim.</p>
               <p>Se zahvaljujem državnemu sekretarju za predstavljeno revizijo Direktive o napotitvi
               delavcev, ki je izjemno pomembna. Strinjam se, dotika se ene od štirih svoboščin
               Evropske unije oziroma ene od petih, če dodamo še energetsko unijo, ki je v
               nastajanju. Torej, gre za prost pretok storitev. Jaz računam, da danes vsi natančno
               poznamo definicije, kdo je napoteni delavec in kdo je mobilni delavec. Gre namreč za
               bistveno razliko, ampak zdaj ne bom, nisem za to tukaj, da bi to razlagal, ker mora
               to vsak vedeti. Sem pa pridobil podatke pri Evropski uniji, koliko je pravzaprav teh
               napotenih delavcev, o kakšnem številu govorimo. Torej, po podatkih Evropske unije se
               je med letom 2010 in 2014, to navajam, ker je ta časovni interval pravzaprav interval
               najgloblje gospodarske krize v Evropi, in se je v tem času število napotenih delavcev
               v Evropski uniji povečalo za skoraj 45%. Leta 2014 je bilo v Evropski uniji 1,9
               milijona napotitev, se pravi ena cela Slovenija, praktično, medtem ko jih je bilo
               leta 2010 1,3 milijona in leta <stage>/ nerazumljivo/</stage> 1,7 milijona. Napotitve v povprečju
               trajajo tri mesece, torej relativno kratek čas. Na splošno napoteni delavci
               predstavljajo samo 0,7 % vseh zaposlitev v Evropski uniji, vendar je veliko število
               napotenih delavcev skoncentrirano v nekaterih sektorjih in državah članicah. Mi smo
               imeli že letos temeljite razprave predvsem zaradi napotitve delavcev naših podjetij v
               sosednjo Avstrijo. Vemo zakaj, ne bom zdaj tega ponavljal. Seveda se tukaj pojavlja
               problem, ker nimamo fiskalne unije v Evropski uniji, na to sta kolega predhodnika že
               opozorila, in najbrž je tudi nikoli ne bomo imeli.</p>
               <p>Morda še glede podatkov … Sem pogledal, katere države so tiste, ki najbolj
               privabljajo. To so Nemčija, Francija in Belgija, to so tri države, ki privabljajo
               največ napotenih delavcev, saj imajo skupaj okoli 50% vseh napotenih delavcev. na
               drugi strani pa največ delavcev napotijo Poljska, Nemčija in Francija.</p>
               <p>Zdaj, mi smo se v poslanski skupini ukvarjali seveda tudi z vprašanjem, ali ta
               predlog uvaja načelo enakega plačila za enako delo v okviru napotitve. Gospod državni
               sekretar je ta odgovor praktično tudi že dal. Odgovor je torej: ja, in sicer ob
               upoštevanju različnih razmer v državah in potrebe po ohranjanju enakih konkurenčnih
               pogojev za vse ponudnike. Saj se spomnite, ko smo bili na nek način slabe volje
               zaradi ukrepov sosednje Avstrije, Avstrija pa je odgovarjala: »Te ukrepe smo morali
               uveljaviti, mislim da, prav z letošnjim letom, 1. 1. 2017 zaradi nevarnosti, če smem
               tako reči, socialnega dampinga.« Prav to je, kako bi rekel, nekako dobra rešitev za
               enako delo, enako plačilo.</p>
               <p>Saj mi ne boste zamerili, bom šel na eno drugo stvar, ki je tu, v Državnem zboru ne
               razumemo. Saj, enako delo je tudi, če midva, recimo, gospod državni sekretar,
               oprostite, da zdaj vas gledam in omenjam, učiva enak predmet na osnovni šoli, ampak
               ena je državna, druga pa zasebna. Ker je javni program, bi najbrž morala oba dobiti
               enako plačo, <stage type="mag"/><stage>(nadaljevanje)</stage> pa ne
               dobiva. Ja, jaz vem, zato imamo zdaj ta cirkus, zato imamo odločbo Ustavnega sodišča.
               Ampak to je zgolj malo en izlet v neko drugo področje. Dejstvo pa je, gospodarstvo je
               neverjetno iznajdljivo, saj drugače ne bi prosperiralo. Pomurski poslanci smo se pred
               kakšnim mesecem srečali s pomurskimi gospodarstveniki, ki imajo veliko napotenih
               delavcev prav v sosednji Avstriji, ki jo danes tolikokrat omenjam, in zaradi dodatnih
               zahtev avstrijskih oblasti so našli rešitev, pomurski oziroma slovenski
               gospodarstveniki. In ta je… Saj veste, zaradi zahtevanih prevodov dokumentacij,
               plačilnih listin, in tako naprej in če izvajate neko gradbeno dejavnost, recimo v
               sosednji Avstriji, bi to potem pomenilo, da morate imeti na vseh gradbiščih prevedene
               dokumente, kjer delate, skratka, problemov več kot sto, da poenostavim. In kaj so
               naredili? Ja, v Avstriji so odprli firmo. Za mene, slovenskega poslanca je to velik
               šok in bi ji tu morala dejansko slovenska oblast naproti. Vsi vemo, kaj to pomeni, to
               pa pomeni, da ti delavci niso več napoteni, ampak so zaposleni v avstrijski firmi, ki
               jo je ustanovilo slovensko podjetje oziroma Slovenec, očitno je to poslovanje
               bistveno, bistveno lažje, kot če napotijo delavce. No, kar pa mene najbolj boli, in
               gotovo vse nas, da tam plačujejo davke. Kaj se da tukaj narediti? Res je, to zdaj ni
               razprava ali pa vprašanje, ki bi bilo striktno vezano na to revizijo te direktive,
               ampak jaz upam, da bo ta Vlada o tem vprašanju razmišljala, kako iti gospodarstvu
               naproti, kako preprečiti, da bodo naša podjetja davek plačevala, konkretno, v
               Avstriji, ne pa doma, v Sloveniji. Mi moramo skrbeti… Mi, poslanci smo skrbniki,
               moramo biti skrbniki državnega proračuna in nam mora biti zelo težko in se moramo
               odzvati na to, če denar odteka. Vse to, kar govorim in kar delajo gospodarstveniki,
               je seveda regularno. Najbrž bi se vsak izmed nas tako obnašal, če bi bil podjetnik. Z
               vidika nacionalne ekonomije, nacionalnih davkov pa je to seveda za Slovenijo
               slabo.</p>
               <p>Jaz podpiram te rešitve, tudi ta umik pridržka in si želim, da bodo tukaj v končni
               fazi sprejete ene dobre rešitve tudi za slovenske napotene delavce.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-144-2017-10-20.sp9">

               <speaker>PREDSEDNIK KAMAL IZIDOR SHAKER:</speaker>

               <p>Želi še kdo razpravljati od poslank oziroma poslancev? Ugotavljam, da ne.</p>
               <p>Besedo je želel še predstavnik Državnega sveta.</p>
               <p>Gospod Kovšca, izvolite.</p>
            </sp>
            <sp xml:id="SDT7-OZZEU-redna-144-2017-10-20.sp10">

               <speaker>ALOJZ KOVŠCA:</speaker>

               <p>Ja, če dovolite, bi se navezal na to, kar je povedal spoštovani gospod poslanec
               Horvat.</p>
               <p>Poglejte, matematika je zelo enostavna. Če slovenski delavec plačuje dohodnino od
               bruto prejemka, ki je enak, izenačen z bruto prejemki delavcev, ki delajo v Nemčiji,
               potem se da zelo enostavno izračunati, ali se mu sploh še splača biti slovenski
               delavec in ali se delodajalcu sploh splača še imeti slovenskega delavca. Jaz bom zelo
               enostavno izračunal… Če bom šel delati v Nemčijo, bom zelo enostavno izračunal in
               tudi delavcu bom predočil, ali bo dobil več, če je plačan kot slovenski delavec, ali
               bo dobil več, če mi da tu odpoved, gre na agencijo v Nemčijo, ki jo bomo seveda
               podjetniki tam zlahka ustanovili, in tam postane agencijski delavec in dela za mene v
               Nemčiji. Manj bo plačal dohodnine, več mu bo ostalo. Ta država od njega ne bo dobila
               nič in izplačalo se bo tako meni kot delavcu.</p>
               <p>Drugi primer, ki se mi zdi, da je zelo, zelo pomemben, pa je plačilo prispevkov. To
               se pravi, bruto bo izenačen, bruto bruto bo pa slovenski. In pri plačilu bruto bruto
               Zakon o opravljanju čezmejnih storitev pravi, da plačujemo prispevke od primerljive
               plače, kot bi jo imel delavec, če bi to delo opravljal tukaj. Če mi kdo izmed vas zna
               razložiti to pravno kategorijo in kako bo moj računovodja, iz katerega predala bo
               potegnil to številko, potem sem zelo vesel.<stage type="mag"/><stage>(nadaljevanje)</stage> Pa se vrnimo na izhodišče. Primerljiva plača ni
               zakonska kategorija. Prispevki pa imajo status javne dajatve in so davki in za davke
               je pa zelo jasno predpisano kakšni morajo biti – jasni, izračunljivi, predvidljivi –
               in s to primerljivo plačo pač niso. Primerljiva plača je variabla, spreminja se iz
               meseca v mesec. Davki se pač ne. In če bomo računali primerljivo plačo, bomo prišli v
               neko nezakonito stanje. Jaz ne razumem kako lahko nek računovodja pri nekem podjetju
               plača prispevke od neke variable. Tega pa res ne razumem in to tudi z Zakonom o
               davčnem postopku tega ne predvideva. Postavljamo si sicer rešujemo nek problem,
               rešujemo problem socialnega dumpinga, ampak po drugi strani si pa odpiramo nove
               fronte. Glejte, če bi podjetnikom razlagali: »Ja pa saj tja kamor napotujete delavce,
               tam so pa davki in prispevki še višji.« To je sicer res, ampak če bodo tja napotovali
               delavce pa tisti, ki imajo v nacionalni državi pa nižje prispevke, so pa oni lahko
               bolj konkurenčni kot mi in ni več prostora v gospodarski dejavnosti, ni več kosmate
               marže toliko, da bi se gibali v desetinah procentov ampak se gibamo zgolj v
               procentih. Konkurenčnost tu zelo hitro pade pod mejo, ko si še sprejemljiv za nek trg
               in ne nazadnje kdo bo pa kateregakoli delavca uspel prepričati, da gre na delo v
               tujino, pusti tukaj družino in vse probleme kar to potegne za seboj in potem mu gre
               ves tisti dohodek v dohodnino pade v višji dohodninski razred, plača več vrtca …
               Veste, delodajalci imamo delavce realno zelo težko prepričali, da bi šli v kakšno
               takšno stvar. Ta dela na katera mi napotujemo delavce, predvsem gradbeništvo in
               podobne storitve, če greste gledati dohodninske razrede, ravno toliko bo, da bodo
               padli v višji razred. In tega se zdaj tako delavci kot delodajalci zelo branimo.
               Iščemo načine kako bi delavcu izplačali več pa da bi on na koncu koncev plačal manj.
               In to bo zdaj s tem nemogoče. Težko bo dobiti naše delavce, težko se bo organizirati
               in iskati tuje delavce na tujih trgih in med tem, ko bomo mi izgubljali energijo na
               tak način, bodo druga podjetja bolj konkurenčna.</p>
               <p>Zdaj pa, če se vrnemo čisto nazaj na izhodišče, edina svetla točka slovenskega
               gospodarstva zdaj je pač izvoz, izvoz blaga in storitev in storitve, izvoz storitev s
               tem postavljamo pod vprašaj. Če se vrnemo še na prevoznike, na reševanje prevoznikov
               v posebni zakonodaji. To je sicer lepo in prav, sliši se, da se nekaj dogaja, ampak
               kolikor vem s prevozniki še niso doseženi dogovori. Pa še nečesa se ne razume.
               Prevozniki so lahko, govorimo o voznikih, o transportu blaga v cestnem prometu, so
               lahko tako mobilni kot napoteni mobilni delavci. Evropska uredba o gospodarskih
               družbah, ki izposojajo gospodarska vozila je ravnokar v sprejemu in lahko
               predvidevamo, da bodo iz držav kjer je obdavčitev, bom zelo enostavno govoril, da bo
               bolj razumljivo, kjer je obdavčitev kamionarjev večja, bodo ti kamionarji
               ustanavljali družbe za izposojo kamionov tam kjer je obdavčitev nižja in agencijski
               vozniki iz držav kjer so plače najnižje bodo seveda šli voziti te izposojene kamione
               v države kjer je pa obdavčitev za kamione nižja in četudi bodo Slovaki recimo v
               Sloveniji, agencijski vozniki Slovaki v Sloveniji vozili Nemške kamione, nemške
               firme, ki je tu ustanovljena za izposojo kamionov, se bo to Nemcem še vedno
               izplačalo, ker tisti tovornjaki bodo plačani po slovenski tarifi, ki je še vedno
               nižja od nemške, kamioni ne bodo obdavčeni po nemški zakonodaji ampak bodo po
               slovenski, slovenski avtoprevozniki bodo dihali na škrge, s transfernimi cenami
               vzdrževanja teh vozil bo šel pa ves dobiček pa nazaj v Nemčijo. Ni treba biti genij,
               da bi razumel gospodarske tokove in ni vse zlato kar se sveti<stage type="mag"/><stage>(nadaljevanje)</stage> kadar ščitimo pravice nekoga, potem pa
               ugotovimo, da smo mu jih s tem pravzaprav povozili. Od tod zadržek Državnega sveta in
               jaz bi vas prosil, da se o tem vseeno malo razmisli. Obstajajo tudi načini kako se da
               slovensko zakonodajo parirati temu, ampak treba se je s tem aktivno ukvarjati.</p>
               <p>Hvala.</p>
            </sp>
            <sp xml:id="SDT7-OZZEU-redna-144-2017-10-20.sp11">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa tudi vam.</p>
               <p>Ja ta direktiva … Aha, izvolite gospod Jožef Horvat.</p>
            </sp>
            <sp xml:id="SDT7-OZZEU-redna-144-2017-10-20.sp12">

               <speaker>JOŽEF HORVAT (PS NSi):</speaker>

               <p>Hvala gospod predsednik.</p>
               <p>Čisto kratko. Vse to kar govorimo so seveda eminentna vprašanja, kar je gospod Kovšca
               izpostavil, gospod Krajnc, ampak vse to pa gotovo moramo gledati, torej te rešitve,
               skozi optiko oscilacij gospodarskih gibanj. Če gledam zgodovinsko, zgolj zgodovinski
               kriterij. Krize ali pa recesije so se nam pojavljale vsakih osem, devet let. Tu
               nekje. Zdaj prej sem govoril o časovnem intervalu, ko se je najbolj povečalo število
               napotenih delavcev, to je časovni interval 2010 – 2014 po podatkih Evropske unije,
               povedal sem, da se je število delavcev povečalo za skoraj 45 %. Mi imamo danes v
               Sloveniji, tudi v Evropi, gospodarsko rast, ali smo dosegli vrh ali smo dosegli
               kulminacijo ne vem. To najbrž nihče ne ve. Na podlagi izkušenj iz zgodovinskega
               spomina in vemo kako se gibljejo, vemo kakšna so gospodarska gibanja, vemo da torej
               ta perioda sinusoide ali kakorkoli že tej krivulji rečemo je nekje 8, 9, 7 ali morda
               10 let, pustimo zdaj to. Ampak v glavnem, če gremo zdaj gor do kulminacije, je
               naslednja faza je seveda ohlajanje gospodarstva in potem pridemo spet v neko
               recesijsko dno. Tudi skozi to. In to recesijsko dno je najbrž v bližnji prihodnosti.
               2018 najbrž še ne, 2019 upamo, da tudi ne. Ampak danes moramo pripravljati, ja, kot
               je gospod Kovšca povedal, slovensko zakonodajo, da se nam ne zgodi ta bridka
               izkušnja, da se nam ne ponovi ta bridka izkušnja kot smo jo v Sloveniji doživeli, da
               smo dejansko imeli od leta 2008 pa do leta 2013 mrtvi tek in smo šele tam leta 2014
               ustvarili toliko kot leta 2008. Mislim tukaj na BDP. Na to opozarjam in verjamem, da
               so v strokovnih krogih v Bruslju te, ta zavedanja prisotna tudi ko se govori o
               reviziji Direktive o napotitvi delavcev in jaz na to opozarjam in prosim, če
               zavzamete tudi neko stališče do tega mojega mnenja. Ne strašim, samo opozarjam.</p>
            </sp>
            <sp xml:id="SDT7-OZZEU-redna-144-2017-10-20.sp13">

               <speaker>PREDSEDNIK KAMAL IZIDOR SHAKER:</speaker>

               <p>Zdaj seveda s to direktiva. Aha, gospod Ljubo Žnidar, izvolite.</p>
            </sp>
            <sp xml:id="SDT7-OZZEU-redna-144-2017-10-20.sp14">

               <speaker>LJUBO ŽNIDAR (PS SDS):</speaker>

               <p>Hvala lepa predsedujoči.</p>
               <p>Povsem čisto na kratko. Glejte, če to sliko evropskega prostora in slovenskega
               gospodarstva pogledam malo na široko, glavnina slovenskega gospodarstva dela tako
               imenovani <stage>/ nerazumljivo/</stage> posel ali pa smo kooperanti večjim družbam evropskih in
               svetovnih. Dejansko tudi v evropskem našem prostoru je zelo malo slovenskega
               gospodarstva, ki bi delalo na tujih tleh. Ni konkurenčna. Ni konkurenčno. In to je
               problem. Slovenski trg in slovenski prostor za gospodarstvo je pa premajhno in to je
               največji problem slovenskega gospodarstva. Nismo konkurenčni v evropskem prostoru pa
               ne glede na to, da imamo 30 ali 40 % nižje plače. Ker so obremenitve na plačo
               prevelike in to je osnovni problem, ki ga Slovenija ima. In ne glede na bi rekel v
               narekovaju »poceni« delovno slovensko silo, delovno silo v evropskem prostoru nismo
               konkurenčni. Tukaj nekaj ne »štima«. Tukaj je treba nekaj, nekaj je treba tu stvari
               izboljšati, da bo naše gospodarstvo v evropskem prostoru konkurenčno. Glejte, bog ne
               daj, da pride avtomobilska industrija v kakšno recesijo ali kakšno krizo. Imamo par
               slovenskih <stage type="mag"/><stage>(nadaljevanje)</stage> dobrih
               gospodarskih družb, ki so izjema, ampak glavnina pa visimo samo o tem. Smo neki <stage>/
               nerazumljivo/</stage> posel izvajalci pa neki podizvajalci. Čez mejo pa ne moremo, ker nismo
               konkurenčni. Poleg tega pa še domačega trga ne znamo zaščititi. Tako da jaz mislim,
               da je treba vsekakor vezano na vso to evropsko strategijo delovne migracije in tako
               naprej upoštevati, to je nedvomno, ampak mi moramo pri sebi doma najprej te stvari
               globalno urediti, da ti tokovi gredo v tisto smer, da bo slovensko gospodarstvo nekaj
               od tega imelo. Bi rekel zelo na splošno dajem to oceno, ampak to je dejstvo, to je
               dejstvo. Predragi smo in v evropskem prostoru zelo redko, zelo redko pridemo do
               kakšnega posla. Dejansko pa nimamo bi rekel neke močne firme v nobenem evropskem, v
               evropski državi, ki bi lahko rekla glej slovenska firma pa dela na tujem trgu pa je
               tam uspešna. Povejte mi eno. Prodamo kakšen izdelek pa smo podizvajalci. Firme močne,
               da bi bila v evropski državi je pa nimamo. Da bi od zunaj delala pa bila zunaj
               uspešna, pa je nimamo. In to so dejstva.</p>
            </sp>
            <sp xml:id="SDT7-OZZEU-redna-144-2017-10-20.sp15">

               <speaker>PREDSEDNIK KAMAL IZIDOR SHAKER:</speaker>

               <p>Še kakšna želja? Vidim še željo po razpravi.</p>
               <p>Mag. Bojan Krajnc izvolite.</p>
            </sp>
            <sp xml:id="SDT7-OZZEU-redna-144-2017-10-20.sp16">

               <speaker>MAG. BOJAN KRAJNC (PS SMC):</speaker>

               <p>Ja hvala še enkrat za besedo.</p>
               <p>Bom zelo kratek. Zelo dobra razprava, moram reči. Tudi zelo široka, zato bi se rad
               vrnil k temu o čemer se pravzaprav danes pogovarjamo. Najprej naj povem, da razprava
               malo grozi, da bi morali dati nov preučitveni pridržek v zvezi z opozorili, ki
               prihajajo iz Državnega sveta pa tega v resnici nočem predlagati, ampak bi pa vendarle
               prosil, da si Vlada prizadeva za ob tem seveda, ko rešujemo problem, kot je rekel
               gospod Kovšca, socialnega dumpinga, da ne bomo ustvarili novega. Tako da bi prosil za
               prizadevanja Vlade v zvezi s tem, da ob zagovarjanju teh stališč nagovarja tudi
               morebitne probleme, ki lahko nastanejo za delavce in delodajalce. Paradoksalno
               ugotavljamo, da delavci in delodajalci niso vedno na nasprotnih bregovih, ampak prav
               ta konkretni primer kaže, da so seveda na istem bregu in da lahko imajo zaradi tega
               tudi velike probleme. Je pa seveda odvisno od moči, volje in sposobnosti ministrstva
               in tistih, ki zastopajo ta stališča, da bodo poskušali obrazložiti tudi specifike
               znotraj Evropske unije zaradi tega, ker fiskalne unije še ni, čeprav ne verjamem, da
               je ne bo, vse to kar pa kolega Žnidar govori je pa treba nagovarjati tudi v okviru
               prizadevanj za višjo dodano vrednost pa produktivnost, ker niso samo plače tiste, ki
               sestavljajo elemente konkurenčnosti.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-144-2017-10-20.sp17">

               <speaker>PREDSEDNIK KAMAL IZIDOR SHAKER:</speaker>

               <p>Še kakšna želja po razpravi?</p>
               <p>Ja ta direktiva ima izredno dolgo brado. To je direktiva stara dvajset let in še
               vedno, še vedno se pojavljajo dileme v veliko država članicah. Naj povem, da je ta
               direktiva dobila tudi rumeni karton s strani 12 nacionalnih parlamentov in me pa
               žalosti, da moramo to razpravo sicer zelo super razprava, ampak glede na to, da na
               matičnem delovnem telesu ni bilo nobene razprave in da je matično delovno telo –
               Odbor za delo – to direktivo brez razprave podprl, je … Okej, saj mi smo to drugo
               sito, kar je zelo v redu in zelo vesel te razprave.</p>
               <p>Zdaj bi kar prosil državnega sekretarja. Nekaj dilem je bilo naslovljenih, nekaj
               vprašanj, pa bi vas prosil, če jih pojasnite.</p>
               <p>Izvolite.</p>
            </sp>
            <sp xml:id="SDT7-OZZEU-redna-144-2017-10-20.sp18">

               <speaker>PETER POGAČAR:</speaker>

               <p>Hvala za besedo gospod predsednik.</p>
               <p>Jaz bi se uvodoma zahvalil tudi poslancem tega odbora in državnemu svetniku gospodu
               Kovšci za to razpravo. Mislim, da že ta razprava pa dileme, ki so bile izpostavljene
               v razpravi tudi kažejo na to zakaj pogajanja o spremembi te direktive na ravni
               Evropske unije trajajo že toliko časa in zakaj so takšne dileme v posameznih državah
               članicah. Jaz bom skušal odgovoriti na <stage type="mag"/><stage>(nadaljevanje)</stage> nekatera vprašanja, ki so bila izpostavljena, ker mislim
               predvsem s strani tudi poslanca gospoda Krajnca glede davčne obravnave, ker mislim,
               da gre za nekoliko nerazumevanja, ki ga je vendarle treba pojasniti.</p>
               <p>Poglejte, sama osnova spremembe direktive je namenjena preprečevanju socialnega
               dumpinga. Če je ena izmed temeljnih svoboščin Evropske unije prost pretok storitev,
               potem ne sme biti socialnega dumpinga pri delavcih, ki izvajajo to storitev, ki so
               napoteni in je potrebno pač to upoštevati in tukaj Slovenije bom rekel je bilo
               izpostavljeno, da ne bomo konkurenčni, če bomo dosegali to, vendar bi pa želel nekaj
               izpostaviti. Slovenija je po višini plače, po višini stroškov, po višini samih plač
               nekje v sredini Evropske unije. Se pravi to pomeni tudi ščitenje našega trga dela, ko
               bodo podjetja iz kakšnih drugih držav članic, pa jih ne bom zdaj imenoval, da ne bom
               komu krivice naredil, ampak recimo, da so iz vzhodnega dela Evropske unije opravljala
               storitev s svojimi delavci v Republiki Sloveniji, bodo tudi morala zagotoviti takšno
               plačilo kot so ga deležni slovenski delavci. To je potrebno poudariti.</p>
               <p>Zanimiva je bila razprava gospoda Krajnca, ki je opozoril na davčno obremenitev.
               Tukaj je vendarle potrebno nekaj opozoriti. Ko bo slovenski napoteni delavec v tujini
               prejel višje plačilo, to ga že danes, to se mora zavedati, da podjetje slovensko, ki
               danes napoti delavca v tujini, mora spoštovani pravila glede minimalne plače v tisti
               državi kjer se pač to delo opravlja. Revizija direktive pa pravi o tem, da je
               potrebno zagotoviti tudi ostale pravice, ki gredo s kolektivno pogodbo.</p>
               <p>Zdaj zelo dobro vprašanje je bilo izpostavljeno glede same obdavčitve. Pa bi tukaj
               vendar opozoril na nekaj kar je spregledano. Drugi odstavek 144. člena Zakona o
               pokojninskem in invalidskem zavarovanju določa pravila glede osnove za plačila
               prispevkov. Citiral sem člen, ampak bom pojasnil kaj ta člen pomeni, tudi sam sem si
               ga odprl na računalniku. Pravi takole, za delavce, ki so v delovnem razmerju pri
               delodajalcu s sedežem v Republiki Sloveniji, so napoteni na delo v tujini, znaša
               osnova za plačilo prispevkov plača, ki bi bila prejeta za enako delo v Republiki
               Sloveniji. Kaj to pomeni? Da je to navsezadnje v korist delavca, predvsem v korist
               delodajalce. Ker ne glede na to, da je v Nemčiji višja plača, ki jo mora delodajalec
               pač zagotoviti, bo osnova za plačilo prispevkov plača, kot bi bila za to delo
               izplačana v Republiki Sloveniji. To je potrebno poudariti. Seveda bo to imelo za
               posledico seveda, da prispevki tega niso plačani in tudi ne bodo šteli temu delavcu
               za osnovo za odmero pokojnine. To je pa druga plat te zgodbe. Ampak ko ste spraševali
               o konkurenčnosti z vidika obdavčitve, je to vendarle potrebno na tem mestu
               poudariti.</p>
               <p>Opozoril bi na to, da kar se tiče pravic napotenih delavcev, je ta Državni zbor
               sprejel zelo pomemben zakon v letošnjem letu, zakon o čezmejnem izvajanju storitev.
               Mi vemo, da je eden izmed razlogov v preteklosti za kršitve pravic napotenih
               delavcev, jaz mislim, da je bilo to tudi na Komisiji Državnega sveta izpostavljeno,
               prihajalo tudi zaradi praktično odsotnosti pogojev za izdajo teh tako imenovanih A 1
               obrazcev, ki ga mora vsak napoteni delavec, ki gre delati v drugo državo članico pač
               imeti. Jaz se opravičuje, gospod predsednik, vem da je to razprava bolj za matični
               odbor, ampak želim tudi tukaj poudariti. Z Zakonom o čezmejnem izvajanju storitev, ki
               bo stopil v veljavo s 1. Januarjem 2018, so bistveno zaostreni pogoji za delodajalca,
               ki želi napotovati delavce v drugo državo članico. S tem bomo zagotovili večjo
               varnosti, pravno varnost, večje pravice napotenih delavcev, ki v veliko primerih
               sploh niso slovenski državljani.</p>
               <p>Gospod poslanec Horvat, meni je bila vaša razprava zelo všeč, ker ste te podatke
               kolikšen je delež napotitev znotraj Evropske unije. Zdi se malo glede na celotno
               delovno silo, pa vendarle to je skoraj 2 milijona ljudi v času gospodarske rasti.
               Tukaj opozarjam, da v Sloveniji tudi razpolagamo s podatkom, da je na leto približno
               znanih 140 tisoč potrdil o napotitvi A1 obrazcev, vendar za približno40 tisoč
               delavcev, ker jih večina podjetij zdaj jemala za kratkoročno obdobje do treh mesecev.
               Tudi to se pač z novim zakonom spreminja. Tako da, kar se tiče vprašanja <stage type="mag"/><stage>(nadaljevanje)</stage> cestnega prometa, tukaj
               dejansko so specifike. Mi vemo, da predvsem v primeru, ko gre za tako imenovano
               bilateralno ali pa ko gre za tranzit skozi posamezno državo, je dejansko specifika
               taka, da je prav, da se to področje uredi v ločeni direktivi. Drugo pa je, ko naš
               prevoznik opravlja neko storitev znotraj recimo Republike Nemčije ali pa znotraj
               Republike Francije, tam pa dejansko opravljan neko delo in neko storitev in mora biti
               popolnoma izenačen z delavcem iz tiste države. Ko je bilo izpostavljeno vprašanje
               obdobja 24 mesecev, opozarjam, da je to prvič, da se določa neko obdobje. Tukaj
               seveda je tudi, tukaj je stališče posameznih držav članic bistveno različno. Nekatere
               države si prizadevajo, da bi to obdobje bilo 12 mesecev, čim krajše, nekatere, da bi
               bilo čim daljše ampak nek kompromis, ki je trenutno, je pa 24 mesecev. To se pravi po
               24 mesecih se mora napoteni delavec v celoti vključiti v zavarovanje tiste države
               članice kjer opravlja delo in velja kot, če želite, za nemškega delavca.</p>
               <p>Menim, da kar nekaj vprašanj, ki jih je bilo danes v tej razpravi izpostavljenih, so
               vprašanja, ki se pojavljajo tudi na ravni Evropske unije. Tako da ta razprava je
               vsekakor dobra. Želel sem opozoriti na vprašanje obdavčitve. To je zelo pomembno, se
               pravi, da ko bodo naša podjetja, v kolikor bo seveda takšna direktiva sprejeta in
               tudi prenesena v zakonodajo, bodo morala izplačevati takšno plačo kot velja za
               delavca v tisti državi kjer se izvaja storitev. To ne pomeni, da bo za seboj nujno
               potegnilo tudi samo pač višino obdavčitve. Ta je takšna kot bi znašala plača za
               primerljivo delo v Republiki Sloveniji in to velja že, vi ste opozoril, da nihče … To
               velja mislim da že zadnjih deset let v pokojninskem zakonu in s tem v zvezi ne
               zaznavamo nekih težav pri izvajanju v praksi. Vsekakor pa mislim, da je ocena Vlade,
               da je prav, da se je Slovenija postavila na stran držav, ki nasprotujejo
               konkurenčnosti svojih podjetij zgolj na račun socialnega dumpinga. Vi ste lepo
               opozoril, konkurenčnost je sestavljena iz ogromno elementov, strošek dela je samo
               eden izmed njih in mislim, da ni in da ne sme biti glavna konkurenčna prednost
               Slovenije nizek strošek dela, ker ne nazadnje se moramo zavedati, da so pri nas plače
               in stroški dela višji kot v marsikateri drugi državi članici in tukaj Slovenija, če
               želite, želi ščititi tudi s takšnim stališčem tudi svoj trg dela, tudi svoje
               gospodarstvo.</p>
               <p>Upam, da sem bil dovolj jasen. Hvala.</p>
            </sp>
            <sp xml:id="SDT7-OZZEU-redna-144-2017-10-20.sp19">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Zelo jasen, zato vas nisem prekinjal, ker je zelo pomembno, da ste povedal ta
               nacionalni moment in nacionalno zakonodajo, ki ščiti nacionalne interese.</p>
               <p>Bom dal gospod Kovšca vam besedo, še prej pa gospod Ljubo Žnidar.</p>
               <p>Izvolite.</p>
            </sp>
            <sp xml:id="SDT7-OZZEU-redna-144-2017-10-20.sp20">

               <speaker>LJUBO ŽNIDAR (PS SDS):</speaker>

               <p>Hvala lepa predsedujoči.</p>
               <p>Zelo zanimiva pa zelo dobra razprava. Se strinjam, da je potrebno biti previden pri
               obdavčevanju doma zaradi uvedbe tuje konkurence oziroma možnosti prihoda tujih
               konkurenčnih gospodarskih družb, v kolikor so ti davčni, bi rekel, davčne ugodnosti
               nekoliko bolj ugodne od ostalih. Primer v Avstriji za tuje napotene delavce, ki so se
               uvajajo dodatne deželne davke. Pri vseh recimo poznam področje gradbeništva.
               Mednarodni razpis, vse je v redu, konkurenčna skratka imenovalec je za vse enak, kar
               je prav, smo v skupni evropski državi. Potem, ko pa gre za obdavčitev tujih delavcev,
               se pa zraven primakne deželni davek in ko se primakne tisti deželni davek, slovensko
               gradbeno podjetje v Avstriji ni več konkurenčno. Ni več konkurenčno. Zelo bi rekel
               prefinjeno. Zelo prefinjeno.</p>
               <p>Se pa strinjam, bi rekel, da plače niso edini vir, ki so. Daje pa seveda, če je manj
               obremenjeno gospodarstvo, lahko več vlaga v razvoj in s tem izboljšuje svojo dodano
               vrednost. Tudi to je, gre v povezavi, gredo vsi ti elementi. Tako da to eno brez
               drugega dejansko ne gre,<stage type="mag"/><stage>(nadaljevanje)</stage>
               tako, da je to, bi rekel občutljivo področje, ki je treba gledati konkurenco
               navznoter in konkurenco navzven, ampak zgleda, da so tu sosedje malo bolj spretni kot
               smo mi. In v kakšnem elementu bi se lahko mi iz tega kaj naučili, to so konkretni
               primeri, to so konkretna dejstva, ki jih naše gospodarstvo, bi rekel je deležno ob
               nastopu v tujini in iz tega dajmo nekaj se naučiti in tudi kako tako podobno potezo
               za zaščito našega gospodarstva narediti.</p>
            </sp>
            <sp xml:id="SDT7-OZZEU-redna-144-2017-10-20.sp21">

               <speaker>PREDSEDNIK KAMAL IZIDOR SHAKER:</speaker>

               <p>Še kakšna želja po razpravi poslank in poslancev? Ne vidim več te želje. Besedo dajem
               še državnemu svetniku.</p>
               <p>Gospod Kovšca, izvolite.</p>
            </sp>
            <sp xml:id="SDT7-OZZEU-redna-144-2017-10-20.sp22">

               <speaker>ALOJZ KOVŠČA:</speaker>

               <p>Hvala.</p>
               <p>Če se vrnemo nazaj na obdavčitev, glejte, ko neko slovensko podjetje dobi posel v
               tujini in napoti tja delavce po navadi gre za povečan obseg dela in zaposli tudi nove
               delavce in, če zaposli novega delavca, konkretno za to delo v tujini, potem on nima
               primerljive plače tu, ker se z njim nisem dogovarjal za plačo tu, ampak sem se
               dogovoril za konkretno plačo tam in to sklenem tudi v pogodbi. Do tu je vse lepo in
               prav, ampak, ko pride do spora med delavcem in delodajalcem, ko pride delovni
               inšpektor in se začne gledati dokumentacijo, potem se tudi postavi pod vprašaj
               prispevke, primerljiva plača tukaj. Gre lahko tudi čisto hipotetično za delovno
               mesto, ki ga jaz tu nimam. Monter na terenu, jaz izdelujem stroje, Lestroj na primer
               in te stroje začnem montirati po tujini in monter v tujini, tu pa monterja takega
               nimam, nimam terenskega monterja tu in potem pridemo v pravno praznino, na to sem jaz
               opozarjal. Druga stvar v zvezi z obdavčitvijo je pa sledeča, glejte, v nekaterih
               državah so bonitete delavcev drugače obdavčene kot pri nas, trinajsta plača recimo
               ali pa ne vem in, ko slovenski delavec dobi trinajsto plačo v Nemčiji in mu gre
               celotna v dohodnino potem ni izenačen z nemškim delavcem, ampak pustimo to, saj ne
               gre zato, da bi zdaj iskali dlako v jajcu, ampak gre za to, da v bistvu vse te
               bonitete na koncu koncev delavcu predstavljajo malus pri dohodnini, višjo dohodnino
               plačuje. Če že urejamo čezmejno delo delavcev je treba biti zelo, zelo previden pri
               tem koliko jih obdavčujemo, da bo njim in delodajalcem to delo sploh še interesantno.
               Ne govorimo o zelo velikem številu slovenskih delavcev v primerjavi s populacijo, ki
               dela doma in tu je treba biti pa pri dohodnini pa malo bolj tenkočuten, to je bil
               temelj za mojo intervencijo tukaj. Gre za relativno ozko populacijo, če jo maksimalno
               obremenimo z dohodnino potem smo naredili težave tako delavcem kot slovenskim
               delodajalcem in posledice kot sem rekel, ali iskanje tujih agencijskih delavcev tam
               ali ne napotovanje delavcev oziroma ne opravljanje storitev. To se pravi, da sama
               direktiva ne posega tako globoko v ta sistem, to je stvar naše interne, ampak ravno v
               zvezi z direktivo je bila priložnost, da se oglasimo na to temo in to so vprašanja,
               ki jih pač naslavljamo na vas kot na zakonodajalce in jih je treba rešiti, da bo
               slovensko gospodarstvo konkurenčno.</p>
               <p>Hvala.</p>
            </sp>
            <sp xml:id="SDT7-OZZEU-redna-144-2017-10-20.sp23">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Zaključujem razpravo in dajem najprej na glasovanje predlog za amandma odbora. In
               sicer tretji odstavek predloga stališča se nadomesti s stavkom, ki se glasi, s tem
               besedilom se nadomesti stališče Republike Slovenije, ki ga je sprejel Odbor Državnega
               zbora za zadeve Evropske unije na svoji 86. seji 3. 6. 2016, gre za to, da se to
               stališče spreminja in zaradi tega je potrebno ta amandma, stališče Republike
               Slovenije k predlogu direktive je na predlog Vlade sprejel odbor, ta odbor na
               omenjeni seji v skladu s prvim odstavkom 4. člena Zakona o sodelovanju med Državnim
               zborom in Vlado v zadevah Evropske unije in petega odstavka 154. h člena Državnega
               zbora, Poslovnika Državnega zbora. Želi kdo besedo? Predlagatelj? Ne.<stage type="mag"/><stage>(nadaljevanje)</stage> Glasujemo o tem predlaganem
               amandmaju odbora.</p>
               <p>Kdo je za? <stage>(6 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Ugotavljam tudi, da smo kljub temu sklepčni, smo sklepčni. In zdaj dajem na
               glasovanje še predlog stališča k tej točki dnevnega reda, ki vključuje sprejeti
               amandma. Republika Slovenija podpira napore usmerjene v zaščito pravic napotenih
               delavcev ter skladno s tem podpira tudi pobudo evropske komisije za revizijo
               direktive 96/71/ES o napotitvi delavcev na delo v okviru upravljanja storitev, ki bi
               šla v smer preprečevanja socialnega dumpinga. Republika Slovenija si bo zaradi
               specifičnosti narave dela v mednarodnem cestnem prometu še naprej prizadevala za
               jasno ureditev napotitve delavcev na področju cestnega prometa. S tem besedilom se
               nadomesti stališče Republike Slovenije, ki ga je sprejel Odbor Državnega zbora za
               zadeve Evropske unije na svoji 86. seji 3. 6. 2016. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je ta predlog stališča sprejet.</p>
               <p>S tem tudi končujem prvo točko dnevnega reda.</p>
               <p>Prehajamo na <title>2. TOČKO DNEVEGA, TO JE ZASEDANJE SVETA EVROPSKE UNIJE ZA
                  ZAPOSLOVANJE, SOCIALNO POLITIKO, ZDRAVJE IN VARSTVO POTROŠNIKOV, KI BO V
                  LUKSEMBURGU 23. 10. 2017.</title> Gradivo k tej točki smo prejeli od Vlade 19. 10. na
               podlagi 8. člena Zakona o sodelovanju med Državnim zborom in Vlado v zadevah Evropske
               unije.</p>
               <p>Ponovno prosim državnega sekretarja gospoda Petra Pogačarja, da nam predstavi to
               izhodišče in pa stališče Republike Slovenije.</p>
               <p>Izvolite.</p>
            </sp>
            <sp xml:id="SDT7-OZZEU-redna-144-2017-10-20.sp24">

               <speaker>PETER POGAČAR:</speaker>

               <p>Hvala za besedo gospod predsednik.</p>
               <p>Pred vami so izhodišča za udeležbo delegacije Republike Slovenije na svetu Evropske
               unije za zaposlovanje, socialno politiko, zdravje in varstvo potrošnikov, ki bo v
               ponedeljek 23. 10. v Luksemburgu. Izhodišča za sodelovanje, najprej seveda dnevni
               red, zelo pomembna in v bistvu ključna točka tokratnega zasedanja sveta bo obravnava
               predloga direktive Evropskega parlamenta in sveta o spremembi direktive Evropskega
               parlamenta o napotitvi delavcev na delo v okviru opravljanja storitev, sam ne bi
               ponavljal stališča glede na to, da smo ga, ste ga obravnavali in razpravljali o njemu
               pri prejšnji točki. Svet bo tukaj predvidoma sprejel splošni pristop k predlogu
               direktive, ki jo je komisija predstavila marca 2016 z namenom olajšati napotitev
               delavcev v smislu poštene konkurence in spoštovanja pravic delavcev, ki so zaposleni
               v eni državi članici in s strani delodajalca poslani na začasno delo v drugo državo
               članico. V izhodiščih je natančno, precej natančno opisano tudi kaj je na ravni
               evropskega predsedstva, kaj je na ravni evropske komisije in držav članic in tukaj bo
               seveda delegacija Republike Slovenije zastopala stališče, ki ga je ta odbor potrdil
               pri prejšnji točki.</p>
               <p>Pod drugo točko dnevnega reda gre za splošni pristop glede predlog uredbe Evropskega
               parlamenta in sveta o spremembi uredbe 883 o koordinaciji sistemov socialne varnosti,
               zelo pomembna razprava povezana tudi z mobilnostjo delavcev znotraj Evropske unije.
               Tukaj bo svet predvidoma sprejel delni splošni pristop k predlogu uredbe in sicer za
               poglavja o enaki obravnavi ter dostopu ekonomsko neaktivnih mobilnih državljanov do
               nekaterih dajatev iz socialne varnosti in zakonodaj, ki se uporablja. Ta delni
               splošni pristop je bila že ambicija malteškega predsedovanja, vendar je zaradi samih
               pomislekov držav pred zasedanjem sveta v juniju 2017, od tega malteško predsedstvo
               odstopilo in pripravilo poročilo o napredku. V izhodiščih spet precej natančno so
               predlagane spremembe, ki se osredotočajo na štiri področja socialne varnosti kjer je
               pač koordinacijo v sistemu potrebno izboljšati. Gre za dostop ekonomsko neaktivnih
               državljanov, dajatve za dolgotrajno oskrbo, dajatve za brezposelnost in družinske
               dajatve. Tukaj bo na tem mestu, bo Slovenija v kolikor boste seveda izhodišča
               podprli, predvidoma podprla delni splošni pristop in pri tem upoštevala stališče, ki
               ga je v zvezi s tem 24. marca 2017 podprl Državni zbor v katerem predlog <stage type="mag"/><stage>(nadaljevanje)</stage> uredbe podpira, bo pa
               Slovenija v pogajanjih posebej previdna glede podelitve novih pooblastil Komisiji za
               sprejemanje delegiranih aktov v skladu z 290. členom Pogodbe o delovanju Evropske
               unije glede sprememb pri dajatvah za brezposelne ter glede dostopa ekonomsko
               neaktivnih oseb do dajatev oziroma transferjev. Slovenija bo pri tej točki na
               posameznih mestih v izogib morebitnim kasnejšim nejasnim in dvoumnim opredelitvam
               zahtevala oziroma predlagala jasnejše opredelitve v sami spremembi uredbe. Zelo
               pomembna točka dnevnega reda je tudi predlog za medinstitucionalno razglasitev
               evropskega stebra socialnih pravic, gre za odobritev besedila. Svet bo verjetno morda
               odobril besedilo predloga za medinstitucionalno razglasitev evropskega stebra
               socialnih pravic, s tem bo dal avtorizacijo za podpis razglasitve evropskega stebra
               socialnih pravic, ki ga bo v imenu sveta opravilo estonsko predsedstvo predvidoma na
               socialnem vrhu v Göteborgu na Švedskem novembra letos. Steber ima, je bil v tem
               Državnem zboru že obravnavan tako, da same vsebine tega stebra socialnih pravic, ki
               je pa izjemnega pomena po naši oceni za prihodnost Evropske unije tukaj ne bi
               poudarjal. Stališče Republike Slovenije je enako kot že od samega začetka, Slovenija
               je podpornica pobude o vzpostavitvi evropskega stebra socialnih pravic, to je potrdil
               na svoji seji 23. junija 2017 tudi Državni zbor.</p>
               <p>Zelo pomembna točka dnevnega reda Sveta je tudi evropski semester 2018, gre za
               vprašanja, pač evropski semester se pričenja z letom 2018, vprašanja, ki so
               naslovljena so ključni izzivi za poslovanja in pa ključni izzivi sociale. O teh
               točkah bodo predstavljena ključna sporočila Odbora za zaposlovanje oziroma Odbora za
               socialno zaščito na osnovi letnega prikaza in meril uspešnosti. Slovenija podpira
               ključna sporočila, ki predstavljajo podroben analitičen pregled stanja trgov dela v
               državah članicah, opisov dobrih rezultatov ter obstoječih ključnih izzivov, ki
               zahtevajo dodatne ukrepe za doseganje ciljev strategije EU 2020, bistveni 75 % skupna
               stopnja delovne aktivnosti v starostni skupini med 20 in 64 letom. Tukaj želim
               obvestiti poslance, da je samo poročilo za Slovenijo izredno pozitivno, hkrati pa
               precej objektivno prikaže še obstoječe izzive na trgu dela.</p>
               <p>Najlepša hvala, toliko v uvod.</p>
            </sp>
            <sp xml:id="SDT7-OZZEU-redna-144-2017-10-20.sp25">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam za predstavitev tega Sveta.</p>
               <p>Odpiram razpravo poslank in poslancev in, ker ne vidim želje po razpravi jo tudi
               zaključujem in prekinjam to točko dnevnega reda.</p>
               <p>Najlepše se zahvaljujem predstavnikoma Ministrstva za delo in jima želim prijeten in
               uspešen dan.</p>
               <p>Prehajamo na <title>2.a TOČKO DNEVNEGA REDA, TO JE ZASEDANJE SVETA EVROPSKE UNIJE ZA
                  PROMET, TELEKOMUNIKACIJE IN ENERGIJO.</title> Gradivo k tej točki smo prejeli od
               Vlade 19. 10 na podlagi 8. člena Zakona o sodelovanju med Državnim zborom in Vlado v
               zadevah Evropske unije.</p>
               <p>Prosim državnega sekretarja dr. Nejca Brezovarja, da nam predstavi ta izhodišča za
               omenjeni svet.</p>
               <p>Izvolite.</p>
            </sp>
            <sp xml:id="SDT7-OZZEU-redna-144-2017-10-20.sp26">

               <speaker>DR. NEJC BREZOVAR:</speaker>

               <p>Hvala za besedo predsednik. Najprej en lep pozdrav spoštovanim poslankam in poslancem
               tudi v mojem imenu.</p>
               <p>Kar se tiče točk dnevnega reda, torej Sveta Evropske unije za promet,
               telekomunikacije in energijo, ki bo 24. oktobra 2017 v Luksemburgu je prva točka
               dnevnega reda izvajanje strategije za enotni digitalni trg, torej nadaljevanje
               evropskega Sveta in digitalnega Sveta, ki je bil v Talinu 29. septembra. Druga točka
               kibernetska varnost 2.0, nadaljevanje evropskega Sveta in digitalnega vrha v Talinu.
               Točka tri, praktični koraki za doseganje povezljivosti naslednje generacije in štiri,
               talinska ministrska deklaracija o Eupravi in vzhodno partnerstvo na področju
               digitalizacije. Morda bi malo predstavil prve dve točki, torej prva kar se tiče
               izvajanja strategije za enotni digitalni trg. EU namerava strategijo enotnega
               digitalnega trga pospešiti aktivnosti za izrabo digitalnih tehnologij ter ljudem in
               podjetjem na ta način ponuditi nove priložnosti, <stage type="mag"/><stage>(nadaljevanje)</stage> da bi lahko izkoristili prednosti enotnega trga EU.
               Tako bi zagotovili širši dostop prebivalcev do digitalnih storitev, vsebin in
               proizvodov, pomagali podjetjem pri inovacijah in rasti ter okrepili zaupanje v
               e-poslovanje. Strategija naslavlja ključne ovire za vzpostavitev enotnega digitalnega
               trga, ocenjuje se tudi, da bi z vzpostavitvijo enotnega digitalnega trga lahko Evropa
               v naslednjih petih letih ustvarila nekako do 415 milijard evrov v smislu dodatne
               rasti in več 100 tisoč novih delovnih mest. Strategija določa 16 ukrepov in je
               zasnovana na treh stebrih, prvi je boljši dostop potrošnikov in podjetij do
               digitalnega blaga in storitev po vsej Evropi, drugi je oblikovanje ustreznega okolja
               in enakih konkurenčnih pogojev za razcvet digitalnih omrežij in inovativnih storitev
               ter tretji, čim boljše izkoriščanje potenciala rasti digitalnega gospodarstva.
               Evropska komisija je do sedaj predložila 24 zakonodajnih predlogov na področju
               pravosodja, konkurenčnosti, davkov, telekomunikacij, varnosti in medijev. Rezultati
               žal niso spodbudni, v zadnjih dveh letih so bili namreč od teh predlogov sprejeti le
               štirje. Kar se tiče stališč, mnenje Slovenije je, da je treba ohraniti intenzivnost
               obravnavanja dosjejev, če želimo doseči enotnost digitalnega trga v Evropski uniji.
               Dajemo prednost dokončanju dosjejev, ki so v zrelejši fazi obravnave oziroma
               dokončanju pogajanj s parlamentom, konkretno pa dajemo prednost dokončanju predloga
               novega zakonika o elektronskih komunikacijah in dokončanju predloga za vzpostavitev
               organa evropskih regulatorjev za elektronske komunikacije. Menimo, da je potrebno
               postaviti tudi jasen časovni načrt obravnave dosjejev ter sproti spremljati izvajanje
               obravnave tako stališča izpolnjevanja rokov kakor tudi vsebinsko. In ne nazadnje,
               potem tudi konkurenčno pozicioniranje Evropske unije v globalnem smislu, ki ne bo
               doseženo seveda dokler ne bodo ukrepi enotnega digitalnega trga izvedeni v prav vseh
               državah članicah EU.</p>
               <p>V povezavi z drugo točko, torej kibernetska 2.0 naj povem, da študije poudarjajo, da
               je gospodarski učinek kibernetskega kriminala iz leta 2013 pa do leta 2017 narastel
               za šestkrat, do leta 2019 pa naj bi kar za štirikrat, torej v dveh letih za
               štirikrat. Gre za različne dezinformacijske kampanje, lažne novice, kibernetske
               aktivnosti, ki so uperjene v kritično infrastrukturo, te so izjemno pogoste in
               terjajo zato resen odziv. Evropska komisija načrtuje tudi v sodelovanju v okviru
               kibernetske obrambe. Tudi na desetine milijard naprav v okviru interneta, stvari, bo
               po pričakovanju povezanih na internet do leta 2020 a kljub temu element kibernetske
               varnosti ni predviden kot se sestavni del pri njihovem oblikovanju. Kar se tiče
               področja kibernetske varnosti seveda je to eno ključnih prioritet, ki jo mora
               Evropska unija nasloviti z vso resnostjo na različnih ravneh. Evropska komisija je
               zato septembra letos objavila paket ukrepov na področju kibernetske varnosti, ki
               zajema tudi posodobljeno strategijo o kibernetski varnosti, torej odpornost,
               odvračanje in obramba, ki je nadgradnja že rahlo zastarele strategije iz leta 2013.
               Tudi nov predlog uredbe o Agenciji EU za varnost omrežij in informacij, tako
               imenovana ENISA. Zdaj ključni elementi paketa so prenovljena strategija EU za
               kibernetsko varnost, predlog preoblikovanem trajnem mandatu agencije ENISA ter načrt
               odzivanja na obsežne kibernetske incidente na evropski ravni. Slovenija bo v razpravi
               oziroma izhodišča za razpravo so, da je Slovenija trenutno v procesu priprave Zakona
               o informacijski varnosti in kibernetski obrambi s katero bo v svoj pravni red
               prinesla tako imenovana NIS direktivo, torej direktivo na področju kibernetske
               varnosti iz avgusta 2016. Z zakonom bo vzpostavljena tudi strateška raven
               nacionalnega sistema kibernetske varnosti, istočasno pa bo zakon tudi podlaga za
               nadaljnjo krepitev kapacitet na operativni ravni. Slovenija bo morala, torej več
               naporov in posledično tudi sredstev usmeriti še v zagotavljanje kibernetske varnosti
               za svoje državljane in podjetja, na evropski ravni kot taki pa je vsekakor potrebna
               čim hitrejša oziroma čim prejšnja potrditev novega mandata agencije ENISA, čim
               prejšnja potrditev skupnega certifikaciranja okvira za kibernetsko varnost proizvodov
               in storitev IKT in seveda visoko prioriteto bi morala imeti tudi ozaveščanju o
               postopkih osnovne kibernetske higiene, namreč z njihovim doslednim upoštevanjem bi
               lahko znatno omejili človeški dejavnik, ki naj bi bil po nekaterih raziskavah
                  prisoten<stage type="mag"/><stage>(nadaljevanje)</stage> v kar 95 %
               kibernetskih incidentov.</p>
               <p>V povezavi s 3. in 4. točko pa zgolj informacija, kar je v povezavi s 3. točko –
               praktični koraki za doseganje povezljivosti naslednje generacije. Gre za informacijo
               s strani predsedstva, ki bo podalo informacijo o praktičnih korakih, in točka 4 –
               Talinska ministrska deklaracija o e-Upravi in vhodno partnerstvo na področju
               digitalizacije – da gre prav tako zgolj za informacijo s strani predsedstva.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-144-2017-10-20.sp27">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Odpiram razpravo poslank in poslancev.</p>
               <p>Mag. Bojan Krajnc, izvolite.</p>
            </sp>
            <sp xml:id="SDT7-OZZEU-redna-144-2017-10-20.sp28">

               <speaker>MAG. BOJAN KRAJNC (PS SMC):</speaker>

               <p>Hvala za besedo.</p>
               <p>Samo eno kratko vprašanje. V zadnjem času je tudi v Sloveniji veliko govora o
               tehnološkem razvoju na področju IKT v povezavi s tako imenovanim veriženjem
               podatkovnih blokov ali po angleško »block chain«. Pred kratkim je Ministrstvo za
               finance izdalo opozorilo v zvezi z uporabo virtualnih valut za nakup tako imenovanih
               ICEO, se pravi pogovorno rečeno »bit coinov«. Zanima me, če se na področju v sklopu,
               ki govori o varnosti pri uporabi IKT tehnologije oziroma najnovejših tehnoloških
               rešitev govori tudi o tem, ker MF opozarja, da te rešitve, v povezavi seveda s
               finančnim področjem, niso sistemsko regulirane.</p>
            </sp>
            <sp xml:id="SDT7-OZZEU-redna-144-2017-10-20.sp29">

               <speaker>PREDSEDNIK KAMAL IZIDOR SHAKER:</speaker>

               <p>Ne vidim več želje po razpravi.</p>
               <p>Državni sekretar izvolite.</p>
            </sp>
            <sp xml:id="SDT7-OZZEU-redna-144-2017-10-20.sp30">

               <speaker>DR. NEJC BREZOVAR:</speaker>

               <p>Hvala lepa.</p>
               <p>Ja bilo je dano opozorilo, mislim, da kakšen teden nazaj. Zdaj kar se tiče bom rekel
               varnostnih ukrepov, ne gre zgolj samo za to področje, ne pokriva širše, vendar pa bom
               rekel, da se dela tudi na tem področju. Kot veste smo, bom rekel vsaj kar se tiče
               tehnologije »block chain« oziroma tehnologije veriženja blokov, namreč omenjene
               kibernetske valute so zgolj en del tega, je v pripravi oziroma je Ministrstvo za
               javno upravo septembra vzpostavilo tudi tako imenovano iniciativo »block chain«
               Slovenija, kjer je bilo zainteresiranih tako veliko deležnikov, preko 200 podjetij,
               nevladnih organizacij, odvetniških družb, posameznikov, da smo se odločili
               preoblikovati to iniciativo v tako imenovani Block chain think tank Slovenija. Ta je
               vključen tudi v digitalno koalicijo, katerega namen bo ravno v tem tudi torej, da se
               pogledajo v sodelovanju z resornimi ministrstvi na primer kar se tega tiče predvsem v
               sodelovanju z Ministrstvom za finance, Uradom za preprečevanje pranja denarja
               različne aspekte kako bi bilo mogoče na primer to tehnologijo, seveda na varen način,
               uporabljati torej na primer ti vidiki pa so možnosti regulacije, davčni vidiki in
               tako naprej. Tako da in varnostni absolutno, tako da se dela vsekakor na vseh
               področjih in tudi na tem.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-144-2017-10-20.sp31">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Zaključujem razpravo in dajem na glasovanje naslednji predlog sklepa: »Odbor za
               zadeve Evropske unije se je seznanil z izhodišči za udeležbo delegacije Republike
               Slovenije na zasedanju Sveta Evropske unije za promet, telekomunikacije in energijo,
               telekomunikacije, ki bo v Luksemburgu 24. 10. 2017 in jih podprl.« Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Predstavnikoma MJU se najlepše zahvaljujem in želim uspešen dan.</p>
               <p>S tem tudi končujem 2.a točko in se vračamo na glasovanje o predlogu sklepa pri 2.
               Točki dnevnega reda.</p>
               <p>Na glasovanje dajem naslednji predlog sklepa: »Odbor za zadeve Evropske unije se je
               seznanil z izhodišči za udeležbo delegacije Republike Slovenije na zasedanju Sveta
               Evropske unije za zaposlovanje, socialno politiko, zdravje in varstvo potrošnikov, ki
               bo v Luksemburgu 23. 10. 2017 in jih tudi podprl.« Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Končujem tudi 2. točko dnevnega reda.</p>
               <p>Prehajamo na <title>3. TOČKO DNEVNEGA REDA – DOLOČITEV DELEGACIJE ODBORA ZA 58.
                  PLENARNO ZASEDANJE KONFERENCE ODBOROV PARLAMENTOV EVROPSKE UNIJE ZA EVROPSKE
                  ZADEVE, KI BO POTEKALO V TALINU MED 26. IN 28. NOVEMBROM 2017.</title>
               </p>
               <p>Kot omenjeno, med 26. in 28. bo v Talinu potekalo 58. Zasedanje oziroma srečanje
               Kozak, srečanje Odborov za zadeve Evropske unije s strani držav članic Evropske unije
               in gostov. Našo delegacijo po navadi predstavljajo, sestavljajo štirje člani, pri
               sestavi delegacije pač upoštevamo 10. člen Pravilnika o mednarodni dejavnosti, <stage type="mag"/><stage>(nadaljevanje)</stage> ki določa ustrezno
               zastopanost poslanskih skupin koalicije in opozicije v teh delegacijah. V skladu z
               dosedanjo prakso predlagam, da v delegaciji sodelujeta dva predstavnika iz vrst
               koalicije in dva predstavnika iz vrst opozicije in po elektronski pošti ste prejeli
               tudi izraz interesa za udeležbo na tem srečanju in na nek način so se prijavili
               oziroma izrazili interes za udeležbo podpredsednica odbora, gospa Marinka Levičar,
               dr. Anže Logar in pa dr. Franc Trček.</p>
               <p>Ima kdo kakšno pripombo na takšno sestavo? Ugotavljam, da ne. Zato dajem … Ne dajem
               na glasovanje, ampak ugotavljam, da je Odbor za zadeve Evropske unije določil
               delegacijo za 58. Zasedanje konference odborov parlamentov Evropske unije za Evropske
               zadeve Kozak, ki bo v Talinu od 26. do 28. 11. 2017 v sestavi Kamal Izidor Shaker,
               predsednik, Marinka Levičar podpredsednica odbora, dr. Anže Logar član in pa dr.
               Franc Trček član.</p>
               <p>Najlepša hvala vsem. Želim vam prijeten dan, uspešen dan, lep vikend in s tem
               končujem 3. točko dnevnega reda in 144. sejo Odbora za zadeve Evropske unije. <stage type="time">Seja se je končala 20. oktobra 2017 ob 9.17.</stage>
               </p>
            </sp>
         </div>
      </body>
   </text>
</TEI>